༄༄ ༅།།བོད་ཀྱི་དང་ངག་ན་དཔེ་ཚོགས་ལྟེ་བ།།
Tibetan Buddhist ResourceCenter
TextScan Input Form - Title Page
TBRC VolumeNumber 4190
TBRC Work Number(W) 26673
Title
བླླ་མ་ཞང་བརྩོན་འགྲུས་གྲགས་པའི་གསུང་འབུམ་
gsung bum /brison grus grags pa
Author
བླ་མ་ཐང་བརྩོན་འགྲུས་གྲགས་པ་
brtson grus gragspa
Descriptor scanned from computer output
Original Publication
Placc kathmandu nepal
Publisher gam-po-pa library
Date 2004
TotalVolumes 9
Current Volume(ofTotal) 8
Number ofTBRC IntroductoryPages 2
NumberofIntroductory Pages 6
644NumberofTextPages
TBRC Scanning Information scanned bym/s satluj infotechimages f-63 sujan singh park new
delhi 110003 india for the tibetan buddhist resource center atthe
rubin museum ofart 150 w 17th st new york city ny 10011 usa
2004

LIBRARY OFCONGRESS SURROGATE CATALOGING RECORD
ControlNumber: W26673
TypeofMaterial Text(Book Microform Electronic,etc.)
PersonalName Zhang G'yu-brag-pa Brtson-grus-grags-pa 1123-1193
MainTitle: DpalIdantshal pabka brgyudkyi bstan pa'i mnga bdag
zhang g.yubragpabrtson grus gragspa'i gsung bum
rin po che
Uniform Title [Works]
Published/Created Kathmandu Gam-po-paLibrary 2004
Description:9v.
Notes:InTibetan
Subjects: Buddhism--Tibet
LCClassification BQ7695.Z36+

༼༣༽
༄༅། །དཔལ་ལྡན་ཚལ་པ་བཀའ་བརྒྱུད་ཀྱི་བསྟན་པའི་མངའ་བདག་ཞང་གཡུ་བྲག་པ་བརྩོན་འགྲུས་གྲགས་པའི་
གསུང་འབུམ་རིན་པོ་ཆེ་གླེགས་བམ་བརྒྱད་པ་བཞུགས་སོ།།

DPALTSHAL-PABK’A-BRGYUD-KYIBSTAN-PA’I MŇA-BDAGZHAŃGYU-BRAG-PA
BRTSON-'GRUS GRAGS-PA’IGSUÑ-’BUM RIN-PO-CHE
GLEGS-BAMBRGYAD-PABZHUGS-SO
(THECOLLECTEDWORKSOFZHAŃBRTSON-’GRUSGRAGS-PA,1123-1193)
Volume-8

Publishedby:
KHENPO SHEDUP TENZIN & LAMA THINLEY NAMGYAL
SHRI GAUTAM BUDDHA VIHARA, MANJUSHRI BAZAR, SWAYAMBHU, KATHMANDU, NEPAL, TEL: 4278588
Copyright Gam-Po-PaLibrary 2004
SHERAB GYALTSEN
114J-EXTN.LAXMINAGAR, DELHI-92 (INDIA), Tel 22464484
Printedat: MughalArtPress, 3636,KatraDenaBeg, LalKuan, Delhi-6
Price: Rs. 950/-per Volume

| ༄༅། །དཔལ་ལྡན་ཚལ་པ་བཀའ་བརྒྱུད་ཀྱི་བསྟན་པའི་མངའ་བདག་ཞང་གཡུ་བྲག་པ་བརྩོན་འགྲུས་གྲགས་པའི་གསུང་འབུམ་རིན་པོ་ཆེ་གླེགས་བམ་ཉ་པ་ལ།
ཉ་ཀ་པར༽ ཁྲིད་ཀྱི་རྒྱབ་ཆོས་ཆོས་ཀུན་གསལ་བའི་མེ་ལོང་ཞེས་བྱ་བ་ཤཱཀྱའི་དགེ་སྦྱོང་རྡོ་རྗེ་འཛིན་པ་སྨོན་ལམ་རྒྱལ་མཚན་དཔལ་བཟང་པོས་མཛད་པ་ལ་ལྡེབ་༣༢༢
1-644 བཞུགས་པ་ལགས་སོ།། ༈ ཁྲིད་ཀྱི་རྒྱབ་ཆོས་འདི་ནང་དབྱིན་ཇིའི་ཨང་གྲངས་437 དང་524 སོ་སོར་མ་དཔེ་ལྡེབ་རེ་མ་ཚང་བས་ཐུགས་སྣང་ཡོད་པ་ཞུ།་

༄༅། །ཁྲིད་ཀྱི་རྒྱབ་ཆོས་ཆོས་ཀུན་གསལ་བའི་མེ་ལོང་བཞུགས་སོ།།

༄༅། །༼ ཨ༽ བླ་མ་རྗེ་བཙུན་པ་དང་དཔལ་རྡོ་རྗེ་མཁའ་འགྲོ་མ་རྣམས་ལ་
.peSe
གུས་པས་ཕྱག་འཚལ་ཞིང་སྐྱབས་སུ་མཆིའོ། ། བྱིན་གྱིས་རླབས་པ་ཆེན་པོ་མཛད་དུ་གསོལ།
.bLzbr.jez.jgy
ཕྱོགས་བཅུ་དུས་གསུམ་གྱི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་
༈ དོན་བརྒྱུད་བསྟན་པའི་གཙུག་རྒྱན་རྒྱ་རས་ཞབས།

༣
༄༅། །སངས་རྒྱས་བཅོམ་ལྡན་འདས་རྣམས་ཀྱིས། ཆོས་ཀྱི་སྒོ་མོ་བརྒྱད་ཁྲི་བཞི་སྟོང་སྙེད་
བཀའ་བསྩལ་པ་དང་། དེའི་སྲས་དང་སློབ་མ་འཕགས་པ་དང་སོ་སོ་སྐྱེ་བོའི་དགེ་འདུན་རྣམས་ཀྱིས་བཀའི་
དགོངས་འགྲེལ་བསྟན་བཅོས་ཇི་སྙེད་མཛད་པ་ཐམས་ཅད་ཀྱི་སྐབས་དོན་དེ་སེམས་ཅན་ཐམས་ཅད་ཐར་པའི་ལམ་
༈ ཡི་དམ་རྡོ་རྗེ་ཕག་མོའི་ཞབས།དཔལ་ལྡན་འཁོར་ལོ་སྡོམ་པ་ཆེ།

ལ་སངས་རྒྱས་ཀྱི་སར་འཁྲིད་པར་གདའ། དེ་ལུང་གིས་བཤད། རིགས་པས་གཏན་ལ་ཕབ་པའི་དོན་ཚང་ལ་མ་ནོར་བ་ཞིག་ཉམས་སུ་ལེན་ལུགས་བསྟན་པ་དེ་ལ། བླ་མ་དམ་
པའི་མན་ངག་ཟེར་བར་གདའ། དེ་ལྟ་བུ་རྒྱ་གར་གྱི་མཁས་གྲུབ་རྣམས་ལས་བརྒྱུད་ནས་ད་ལྟ་བོད་དུ་དར་བ་ལ། མཚན་ཉིད་ཐེག་པའི་དགོངས་པ་ལྟར་ཁྲིད་པ་ལ། ཀུན་རྫོབ་དོན་
དམ་གྱི་སེམས་བསྐྱེད། ཐེག་ཆེན་བློ་སྦྱོང་། ལམ་རིམ། དབུ་མ་ཆེན་པོ། ཤེས་རབ་ཀྱི་ཕ་རོལ་ཏུ་ཕྱིན་པ། བདེན་གཉིས། གཅོད་ཡུལ། ཞི་བྱེད་ལ་སོགས་དང་། གསང་
སྔགས་རྡོ་རྗེ་ཐེག་པའི་དགོངས་པ་ལྟར་ཁྲིད་པ་ལ། ལམ་འབྲས། བསྐྱེད་རྫོགས་རིམ་གཉིས། རྣལ་འབྱོར་གསུམ། བསྙེན་སྒྲབ་བཞི། རིམ་པ་ལྔ། སྦྱོར་བ་ཡན་ལག་དྲུག །
ཆོས་དྲུག །ཕྱག་རྒྱ་ཆེན་པོ། རྫོགས་པ་ཆེན་པོ་ལ་སོགས་ཁྲིད་ཚུལ་ངོ་མཚར་ཅན་མང་པོ་ཞིག་གདའ། དེ་ཐམས་ཅད་ཀྱི་དགོངས་པ་གཅིག་ཏུ་བསྡུས་ཤིང་། དགག་དགོས་

། ཡོངས་རྫོགས་ཡོན་ཏན་ཡར་ལྡན། ངོ་བོ་དབྱེར་མེད་དུ་ཉམས་སུ་ལེན་པའི་གདམས་པ། དུས་གསུམ་སངས་རྒྱས་ཀྱི་དགོངས་པ། ལུང་གི་ཆོས་༄༅།
ཐམས་ཅད་ཀྱི་བརྗོད་བྱ་དོན་གྱི་སྙིང་པོ། རྗོད་བྱེད་ཚིག་གི་མདོ་འགག །རྟོགས་པའི་ཆོས་ཐམས་ཅད་ཀྱི་དགོངས་པ་གནད་ཀྱི་གསང་མཛོད། ངེས་པ་དོན་གྱི་མཐར་ཐུག །ཆོས་
ཐམས་ཅད་ཀྱི་རང་བཞིན། མཉམ་པ་ཉིད་སྤྲོས་པ་ཐམས་ཅད་དང་བྲལ་བའི་ཏིང་ངེ་འཛིན་གྱི་རྒྱལ་པོ། ཕྱག་རྒྱ་ཆེན་པོ་ཡིད་ལ་མི་བྱེད་པ། སྙིང་པོའི་དོན་ཟབ་མོ་སྣང་བའི་ཏིང་ངེ་
འཛིན། དོན་རང་ལ་ཡོད་པའི་ཡེ་ཤེས་རང་ངོ་སྤྲོད་པར་བྱེད་པ། སྒོམ་མ་མོ་ཆེན་མོ་ཞེས་བྱ་བའི་ཁྲིད་ལུགས་འདི། དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་ཡོན་ཏན་
ཕྲིན་ལས་ཐམས་ཅད་གཅིག་ཏུ་བསྡུས་པའི་དཔལ། ལུང་དང་རྟོགས་པའི་ཆོས་ཐམས་ཅད་ཀྱི་དབང་ཕྱུག་དམ་པ། སློབ་པ་དང་མི་སློབ་པའི་དགེ་འདུན་ཐམས་ཅད་ཀྱི་དེད་

དཔོན། གྲུབ་ཐོབ་བཀའ་བརྒྱུད་ཐམས་ཅད་ཀྱི་སྲས་ཀྱི་ཐུ་བོ། སྙིགས་དུས་སྐྱེ་བོའི་ཚོགས་ཕལ་པོ་ཆེའི་སྐྱབས་དང་དཔུང་གཉེན་དམ་པ། མཉམ་མེད་དྭགས་པོ་བཀའ་བརྒྱུད་ཀྱི་
དཔལ་ལ་འཁྲུངས་པ། ཆོས་ཀྱི་རྒྱལ་པོ་བླ་མ་འགྲོ་བའི་མགོན་པོ་ཞང་རིན་པོ་ཆེ་དཔལ་གཡུ་བྲག་པ་ཞེས་མཚན་ཡོངས་སུ་གྲགས་པ་དེ་ཉིད་ཀྱིས། མཉམ་མེད་རིན་པོ་ཆེ་དཔལ་
ཤཱཀྱ་ཡེ་ཤེས་ལ་སོགས་པ། སྲས་ཀྱི་ཐུ་བོ་རྣམས་ཀྱི་དོན་དུ་མཛད་དེ། མ་མོ་ཆེན་མོ་ཞེས་པའི་རྒྱུ་མཚན། འཇིག་རྟེན་ན་རིགས་རྒྱུད་ཐམས་ཅད་ཀྱི་འབྱུང་གནས་དེ་ལ་མ་མོ་ཞེས་
འདོགས་པ་ལྟར། འདིར་ཡང་རྣམ་པར་བྱང་བའི་ཆོས་ཐམས་ཅད་ཀྱི་འབྱུང་གནས་དེ་ལ། དུས་གསུམ་རྒྱལ་བའི་ཡུམ་ཤེས་རབ་ཀྱི་ཕ་རོལ་ཏུ་ཕྱིན་མ་ཞེས་གསུངས་པའི་དོན་
ཡིན། གདམས་པ་དེ་ལྟ་བུ་བླ་མ་བརྒྱུད་པའི་ཕྱག་ལེན་ཇི་ལྟ་བ་བཞིན་ཁྲིད་དུ་བྱེད་པའི་ཚེ། གདུལ་བྱ་ལས་དང་པོ་པ་ཆོས་ཉིད་ཀྱི་དོན་བརྗོད་པ་བྲལ་བ་ཁོང་དུ་མ་ཆུད་པས། ཚིག་ལ་

།ཅུང་ཟད་སྤྲོ་བ་རྣམས་ཀྱི་དོན་གྱི་ཕྱིར། བླ་མ་རིན་པོ་ཆེའི་གསུང་བྱིན་རླབས་ཅན་འདི་རྣམས་ཁྲིད་ཀྱི་སྐབས་སུ་གང་བབ་པ་རྒྱབ་ཆོས་སུ་སྟོན་པར་འདོད་
པ་ལ། རྩོམ་ཆོས་རྣམས་ན་ཚིག་ཁ་འཐོར་དུ་བཞུགས་པས། བློ་ལ་མ་འདུས་ནས་ཉན་པ་དང་། གཞན་ཡང་མདོ་རྒྱུད་བསྟན་བཅོས་མན་ངག་གི་གསུང་ངོ་མཚར་ཅན་ལུང་དུ་འདྲེན་
* པར་འདོད་པ་ལ། རང་བཟོའི་ཉེས་པས་འཇིགས་ནས་མ་སྤོབས་པ་ལ། བླ་མ་རིན་པོ་ཆེ་ཉིད་ཀྱི་ཞལ་ནས། སྤྱིར་ངའི་ཐུགས་ཆོས་ཀྱི་སྐུ་སྐྱེ་འགག་གནས་གསུམ་ལས་གྲོལ་བ།
ཆོས་ཀྱི་དབྱིངས་སྤྲོས་པ་ཐམས་ཅད་དང་བྲལ་བ་ཞིག་ཡིན་དུ་ཟིན་ཀྱང་། ངའི་ལུས་ལོངས་སྤྱོད་རྫོགས་པའི་སྐུས་མཐོང་ཚད་རྣམས་མྱ་ངན་ལས་འདས་པ་ལ་འགོད་ནུས་པ་
- ཡིན། ངའི་གསུང་སྤྲུལ་པའི་སྐུས་བླ་མ་གོང་མ་རྣམས་ཀྱི་གདམས་པ་དང་། རང་གི་རྩོམ་ཆོས་རྣམས་ཀྱིས་སངས་རྒྱས་ཀྱི་བསྟན་པ་མ་ཞིག་གི་བར་དུ་སེམས་ཅན་གྱི་དོན་རྒྱུན་མི་

འཆད་པར་བྱེད་པར་འགྱུར་བ་ཡིན། ཁོ་བོའི་རྩོམ་ཆོས་དང་། ཉམས་མྱོང་གི་གླུ་མང་པོ་ཡོང་གིས། དེ་རྣམས་ཡོ་ཚགས་གྱིས་ལ་གང་ལྟ་སྙིང་འདོད་པ་རྣམས་སྐབས་སྐབས་སུ་
ལྟོས་དང་། ངེས་ཤེས་ལྷག་ལྷག་པ་སྐྱེ་བ་ཡིན། ལ་ལ་བསྟན་པ་སྤྱི་ལ་ཕན་དུ་རེ་བའི་དགོངས་པ་ཅན་ཡོད། ལ་ལ་སྙིང་གཏམ་རང་དུ་ཡོད། གཞུང་དང་མི་མཐུན་པའམ་རང་བཟོ་
འབའ་ཞིག་ཏུ་སོང་བ་ནི་གཅིག་ཀྱང་མེད་པས། ཕུགས་ཁོ་བོ་རང་གི་བུ་སློབ་ལ་ཕན་དུ་རེ་ནས་ཉམས་མྱོང་གི་གླུ་དང་རྩོམ་ཆོས་མང་པོ་ད་རུང་བྱ་སྙམ་པ་ཡིན། ཞང་གི་སྤྲང་བན་
རང་ལ་བློ་གཏད་པའི་མི་རྣམས་བསྒོམ་ནུས་ན། ཡི་གེ་འདི་རྣམས་སྔས་སུ་ཆུག་ལ། རི་ཁྲོད་དང་དགོན་པར་གཅིག་པུར་སྡོད་དང་ཆིག་རྐྱ་ཕེར་བར་འོང་གིས། ང་སློབ་དཔོན་ཞང་
རིན་པོ་ཆེ་དང་མཇལ་ན་དགའ་བ་ལ་སྙམ་ཙ་ན་ཡི་གེ་འདི་དང་རྩོམ་ཆོས་ཚར་རེ་ལྟོས་དང་། དེས་གདུང་བ་ཆོད་པ་ཡོད་ཀྱིས། ཞེས་གསུངས་པས། གསུང་སྒྲོས་འདི་དག་རྣམས་

།ནི་ཐོས་པས་སྒྲིབ་པ་འདག །མཐོང་བས་ངེས་ཤེས་སྐྱེ། ཉམས་སུ་བླངས་པས་དགོས་འདོད་འབྱུང༌། མོས་གུས་བྱས་པས་བྱིན་རླབས་འཇུག
2 ༅།
འབྲེལ་ཚད་དོན་དང་ལྡན་པ་ཡིད་བཞིན་གྱི་ནོར་བུ་དངོས་ཡིན་ནོ། །གཞན་ཡང་སྐབས་སུ་བབ་པའི་ལུང་འཐད་ལྡན་བྲི་བར་གནང་བ་ཡང་། བླ་མ་རིན་པོ་ཆེའི་ཞལ་ནས། ལུང་ཞེས་
བྱ་བ་ནི་གང་དང་གང་བློ་གཏད་ཐུབ་པ་ལ་བྱ་སྟེ། བཀའ་དྲི་མ་མེད་པ་རྣམས་ཀྱང་ལུང་དུ་ཆེ། བཀའ་མ་ཡིན་པར་གྱུར་ཀྱང་བསྟན་བཅོས་ཆེན་པོ་སྟེ། སློབ་དཔོན་འཕགས་པ་ཀླུ་
སྒྲུབ་དང་། དབྱིག་གཉེན་དང་། ཐོགས་མེད་དང་། ཞི་བ་ལྷ་ལ་སོགས་པ་བསྟན་བཅོས་རྩོམ་པའི་ཚད་དང་ལྡན་པ་ཆེན་པོ་རྣམས་ཀྱིས་མཛད་པའི་བསྟན་བཅོས་རྣམས་ལུང་དུ་
ཚེ། བཀའ་དང་བསྟན་བཅོས་མ་ཡིན་པར་གྱུར་ཀྱང་ནི། བཀའ་བསྟན་བཅོས་ཐམས་ཅད་ཀྱི་བཅུད་བཏོན་ནས་ཉམས་སུ་བླངས་པའི་སྒྲབ་བརྒྱུད་ཀྱི་བླ་མ་བྱིན་རླབས་ཅན་གྲུབ་པ་ཐོབ་
ཀ་】

པའི་ཚིག་དང་། ཉམས་རྟོགས་དང་ལྡན་པ་རྣམས་ཀྱི་མགུར་དང་ཚིགས་སུ་བཅད་པ་དང་། བརྡའི་བྱེ་བྲག་སྣ་ཚོགས་དང་། རྩེད་མོ་དང་། ཀུ་རེ་དང་། བཞད་གད་ཀྱི་ཚུལ་དུ་
གསུངས་པ་རྣམས་ཀྱང་། བཀའ་དྲི་མ་མེད་པ་དང་ཁྱད་པར་མེད་པར་ལུང་དུ་ཆེ་བ་ཡིན། ཤིན་ཏུ་ཆེ་བ་ཡིན། ཕྱོགས་བཅུའི་དེ་བཞིན་གཤེགས་པ་ཐམས་ཅད་བྱིན་རླབས་ཀྱི་ངོ་བོར་
བྱོན་པ་ཡིན། དེ་ཉིད་བླ་མ་བྱིན་རླབས་ཅན་གྱི་ཀུ་རེ་དང་། རྩེད་མོ་དང་། མགུར་ལ་སོགས་པ་སྣ་ཚོགས་སུ་འཆར་བ་ཡིན་པའི་ཕྱིར། དེ་བས་ན་བྱིན་རླབས་ཅན་གྱི་བླ་མའི་གསུང་
ལ་སོགས་པའི་རྣམ་འགྱུར་ཐམས་ཅད་ལུང་དུ་ཆེའོ། །ཤིན་ཏུ་ལུང་དུ་ཆེའོ། །ཞེས་གསུངས་སོ། །དྭགས་པོ་རིན་པོ་ཆེའི་ཞལ་ནས། ལུང་དམ་པའི་ཆོས་ནི་བཀའ་མདོ་རྒྱུད་དྲི་མ་
མེད་པ་རྣམས་ཡིན་ཞིང་། རྟོགས་པའི་ཆོས་དེའི་དོན་གསལ་བར་བྱེད་པའི་བསྟན་བཅོས་དང་། བླ་མ་སྒྲུབ་བརྒྱུད་རྣམས་ཀྱི་མན་ངག་རྣམས་ཀྱིས་ཆོས་ཉིད་ཀྱི་དོན་ཕྱིན་ཅི་མ་ལོག་

།པར་རྟོགས་པར་བྱེད་པ་ཡིན་པས། དེ་ལ་ཐེ་ཚོམ་ཟ་བ་རྣམས་ལ་སྒྲོ་སྐར་དང་བྲལ་བའི་ལུང་དང་སྦྱར་ཞིང་བཤད་པར་བྱའོ། །ཞེས་དང་། དམ་པ་༄༅།
5
གོང་མ་གཞན་གྱི་གསུང་སྒྲོས་ལའང༌། གདམས་ངག་ཐེབས་པའི་ཡན་ལག་ཏུ། གང་ཟག་གི་བློའི་བྱེ་བྲག་དང་བསྟུན་ནས་ཐེག་པ་མཐོ་དམན་གྱི་རིམ་པ་དང་མཐུན་པར་
༄ འཁྲིད། ཡིད་ཆེས་སྐྱེ་བའི་ཡན་ལག་ཏུ་ཆོས་སྤྱི་དང་མི་འགལ་བར་འཁྲིད། བློ་ངེས་ཤིང་བོགས་དབྱུང་བའི་ཡན་ལག་ཏུ། ྋ སློབ་དཔོན་དུ་མའི་བཞེད་ཀྱིས་ཁ་བཀང་ལ་འཁྲིད་བྱ་བ་
དང་། རྗེ་བཙུན་ལོ་རོ་བའི་ཞལ་ནས་ཀྱང་། འཐད་པའི་ལུང་དྲངས། འདྲ་བའི་དཔེ་བཞག །དད་པ་སྐྱེ་བའི་ཐབས་བྱ། ངོ་མཚར་ཅན་གྱི་སྒྲུང་རྒྱུད་ཀྱང་བཏང་། ཞེས་གསུངས་
པ་རྣམས་ལ་སྤོབས་པ་སྐྱེས་ཤིང་། གཞན་ཡང་སྐབས་སུ་བབ་པའི་ལུང་འཐད་པའི་རྒྱུ་མཚན། མདོ་ལས། ཡིད་ཆེས་ལུང་དང་མི་ལྡན་པར། །ཆོས་རྣམས་སྟོན་པར་བྱེད་པ་

༄ ༅། །རྗེ་ཐེག་པའི་གཉིས་སུ་མེད་པའི་རྒྱུད་ཀྱི་ངེས་པའི་དོན་གཙོ་བོར་སྟོན་པས་ཟབ་པ། ཕུན་སུམ་ཚོགས་པའི་ཡན་ལག་ཏུ་ཐུན་མོང་གི་ཐེག་པའི་དགོངས་པ།
དྲངས་པའི་དོན་རྣམས་ཚང་བས་རྒྱ་ཆེ་བ། གཅིག་ཤེས་ཀུན་ལ་མཁས་པ། ཀུན་ཤེས་གཅིག་ཏུ་གྲོལ་བའི་གདམས་པ་ཞིག་བྲི་བར་འདོད་པས། བླ་མ་རིན་པོ་ཆེ་་ཆེ་བཀའ་བརྒྱུད་དང་
བཅས་པ་རྣམས་དང་། ཡི་དམ་དཀྱིལ་འཁོར་གྱི་ལྷ་ཚོགས་ཆོས་སྐྱོང་བའི་སྲུང་མ་རྣམས་དང་བཅས་པ་རྣམས་ཀྱིས་རྣལ་འབྱོར་བདག་གི་ལུས་ངག་ཡིད་གསུམ། གཞི་ལམ་འབྲས་
གསུམ་ཐམས་ཅད་དུ་བྱིན་གྱིས་བརློབ་ལ། འགལ་རྐྱེན་བར་ཆད་མེད་པར་བརྩམ་པ་མཐའ་རུ་ཕྱིན་པ། བདག་གཞན་དོན་གཉིས་འགྲུབ་པར་མཛད་དུ་གསོལ་ལོ། །བྱིན་གྱིས་བརླབ་
པར་མཛད་དུ་གསོལ་ལོ། །བྱིན་གྱིས་བརླབ་ཏུ་གསོལ་ལོ།། ༈ །།དེ་ནས་འདི་ལྟར་གདམས་ངག་སྟོན་པར་བྱེད་པ་ལ། སྔོན་དུ་ཡིད་ཆེས་པར་བྱེད་པའི་ཡན་ལག་ཏུ། བླ་

མ་བརྒྱུད་པའི་རིམ་པ་དང་། དེ་ལས་བྱུང་བའི་གདམས་པ་གཉིས་སུ་བྱས་ནས་སྟོན་པར་བྱེད་པ་ལ། དེའི་དང་པོ་ནི་འདིར། བླ་མ་རིན་པོ་ཆེའི་ཞལ་ནས། ཆོས་གཤའ་མར་བྱེད་པ་
གཅིག །རྩ་བ་ཅན་རྣམ་པ་བཞི་ཚང་བ་ཞིག་ལ་འབྱུང་སྟེ། དེ་ཡང་བླ་མ་གདམས་ངག་གི་རྩ་བ་ཅན། གདམས་ངག་བརྒྱུད་པའི་རྩ་བ་ཅན། བརྒྱུད་པ་བྱིན་རླབས་ཀྱི་རྩ་བ་
ཅན། བྱིན་རླབས་མོས་གུས་ཀྱི་རྩ་བ་ཅན་ཞེས་བྱ། ཞེས་གསུངས་པ་ལྟར་རྣམ་པ་བཞིར་དབྱེ། དང་པོ་ལ་གསུམ། བླ་མ་བརྟག་པར་བྱ་བ་དང༌། བསྟེན་བྱའི་མཚན་ཉིད་
དང་། སྤང་བྱའི་མཚན་ཉིད་དོ། །དང་པོ་ལ་གཉིས། ངོས་བཟུང་བ་དང་། བརྟག་དགོས་པའི་རྒྱུན་མཚན་ནོ། །དང་པོ་ནི། སྤྱིར་རང་གི་བཀུར་བསྟིར་འོས་པ་དེ་བླ་མ། ཡོན་
ན་སློབ་པ་དེ་སློབ་དཔོན། དགེ་བའི་གྲོགས་བྱེད་པ་དེ་དགེ་བའི་བཤེས་གཉེན། ཆོས་སྟོན་པ་དེ་སྟོན་པ་ཞེས་འདོགས་ཤིང་། དེ་ཐམས་ཅད་ཚང་བར་ཐེག་པ་ཆེན་པོ་གསང་སྔགས་.

།ལ་རྣམ་གྲངས་དྲུག་བཤད་དེ། དཔལ་གཤིན་རྗེ་གཤེད་དགྲ་ནག་གི་རྒྱུད་ཀྱི་འགྲེལ་པ་ལས། དམ་ཚིག་ཀློག་པ་སྦྱིན་པ་དང་། །འཆད་བྱེད་མན་ངག་༄༅།
སྟོན་པ་དང༌། །དབང་བསྐུར་བ་དང་ལས་བྱེད་དང་། །དེ་རྣམས་སློབ་དཔོན་ཞེས་བཤད་དོ། །ཞེས་སོ། །དེའི་ནང་ནས་ཀྱང་སྨིན་བྱེད་དབང་བསྐུར་བ་དང་། གྲོལ་བྱེད་ཀུན་རྫོབ་
༈ དོན་དམ་བྱང་ཆུབ་ཀྱི་སེམས་གསུམ་སྟོན་པ། རྡོ་རྗེ་སློབ་དཔོན་སྟེ། གཉིས་མེད་རྣམ་རྒྱལ་ལས། ཡང་དག་དབང་ནི་བསྐུར་བྱེད་པ། །དེ་ཉིད་བླ་མ་ཡིན་པར་བརྗོད། །ཅེས་
དང་། སམ་བྷུ་ཊིའི་རྒྱུད་ལས། རྡོ་རྗེ་སློབ་དཔོན་ཡོན་ཏན་མཚོ། །ཇི་བཞིན་སྦྱོར་བས་བསྟེན་པར་བྱ། །ཞེས་པའི་འགྲེལ་པ་ལས། མན་ངག་སྙེ་མར། རྡོ་རྗེ་ནི་བྱང་ཆུབ་ཀྱི་
སེམས་ལ། དེའི་རང་བཞིན་འཇིག་རྟེན་ལས་འདས་པའི་སྤྱོད་པ་སྟོན་པ་ནི་རྡོ་རྗེ་སློབ་དཔོན་ཏེ་བླ་མའོ། །ཞེས་གསུངས། རྗེ་མི་ལའི་མགུར་འབུམ་ལས། དབང་བསྐུར་རྒྱུད་

བཤད་གདམས་ངག་གིས། །སྨིན་ཅིང་གྲོལ་མཛད་སྐལ་བ་ཅན། །ཞེས་པ་ལྟར་ཚུལ་གསུམ་པོ་དེ་ཇི་ལྟར་ཐོབ་པའི་གྲངས་ཀྱིས། གཅིག་ལྡན། གཉིས་ལྡན། གསུམ་ལྡན་གྱི་བླ་
མ་ཞེས་ཤེས་པར་བྱའོ། །མཆོག་དམན་གྱི་བླ་མའི་རིམ་པ་དེ་ལྟར་ངོས་བཟུང༌། བརྟག་དགོས་པའི་རྒྱུ་མཚན་ནི། འགྲེལ་པ་དྲི་མེད་འོད་ལས། འདིར་སྔགས་ཀྱི་ཚུལ་ལ་དང་པོ་
འཇིག་རྟེན་དང་འཇིག་རྟེན་ལས་འདས་པའི་དངོས་གྲུབ་སྒྲུབ་པར་འདོད་པ་རྣམས་ཀྱིས་བླ་མ་བསྟེན་པར་བྱ་སྟེ། དེ་ཡང་རྡོ་རྗེ་སློབ་དཔོན་ཡོངས་སུ་བརྟག་པ་ལས་གསུངས་པའི། ཆོ་
གས་ཡང་དག་པར་བརྟག་སྟེ། གཞན་དུ་ནི་ཡོངས་སུ་བརྟག་པ་དང་བྲལ་བའི་བླ་མ་ལ་བསྟེན་པའི་སློབ་མ་རྣམས་ཆོས་ཕྱིན་ཅི་ལོག་ཏུ་འགྱུར་རོ། །ཞེས་གསུངས། རིག་པ་མཆོག་
གི་རྒྱུད་ལས། བཟོད་ལྡན་དུལ་བའི་སློབ་མ་ཡིས། །གྲུབ་པའི་རྩ་བ་མཆོག་གཅིག་པུ། །བླ་མ་བསྟེན་བྱ་དང་པོར་བརྟག །ཅེས་དང་། བླ་མ་ལྔ་བཅུ་པ་ལས། བླ་མ་དང་ནི་སློབ་

༄ ༅། །མ་དག །མཚུངས་པར་དམ་ཚིག་ཉམས་འགྱུར་བས། །དཔའ་བོས་དང་པོར་སློབ་དཔོན་དང་། །སློབ་མའི་འབྲེལ་པ་བརྟག་པར་བྱ། །ཞེས་
་༧
གསུངས། ཤེས་རབ་སྡོང་བུ་ལས། ཟླ་བ་ཡར་ངོ་མར་ངོ་ལྟར། །དམ་པ་དམ་མིན་བསྟེན་པ་ལས། །ཡོན་ཏན་ཆུང་ངུའ ང་རྒྱས་འགྱུར་ཞིང་། །རྒྱ་ཆེན་པོ་ཡང་འགྲིབ་པར་
4 འགྱུར། །ཞེས་པས། བླ་མ་ལ་ཆོས་ཀྱི་མ་འབྲེལ་བའི་གོང་དུ་བརྟག་དཔྱད་ལེགས་པར་བྱ་བ་གལ་ཆེའོ། །དེ་ལ་བསྟེན་བྱ་བླ་མའི་མཚན་ཉིད་ལ་གསུམ། རྒྱུད་ཡོན་ཏན་གྱིས་
བརྒྱན་པའི་མཚན་ཉིད་དང༌། གདུལ་བྱ་རྗེས་སུ་འཛིན་པའི་མཚན་ཉིད་དོ། །དང་པོ་ལ་གཉིས། མཚན་ཉིད་དངོས་དང་། མཆོག་དམན་ཇི་ལྟར་འདམ་པའོ། །དང་པོ་ནི། དུས་
-3 ཀྱི་འཁོར་ལོའི་བསྡུས་རྒྱུད་ལས། དང་པོར་ཡང་དག་བསྟེན་བྱ་བླ་མ་དག་ཀྱང་དམ་ཚིག་ལྡན་ཞིང་རྡོ་རྗེ་ཐེག་ཆེན་ལ་གནས་པ། །དེ་ཉིད་བསྒོམ་ལ་འདོད་མེད་དྲི་མ་བྲལ་ཞིང་ཚུལ་

ཁྲིམས་བཟོད་ལྡན་ལམ་ལ་བརྟེན། །སློབ་མའི་ལམ་སྟོན་དམྱལ་བའི་འཇིགས་འཇོམས་དེ་ཉིད་ཀྱིས་ནི་ཚངས་པར་སྤྱོད། །བདུད་འཇོམས་རྡོ་རྗེའི་དབྱུག་པ་དེ་ནི་ས་སྟེང་དག་ཏུ་རྡོ་རྗེ་
སེམས་རབ་ཏུ་གྲགས། །དམ་ཚིག་ལྡན་ཞིང་རྡོ་རྗེ་ཐེག་ཆེན་ལ་གནས་བླ་མ་དང་པོ་རུ་ནི་བསྟེན་པར་བྱ། །ཞེས་གསུངས་པ་དང་། གསང་བ་སྤྱི་རྒྱུད་དང་སྒྱུ་འཕྲུལ་དྲྭ་བ་
ལས། སློབ་དཔོན་བསྟན་བཅོས་ཀུན་ཤེས་ལ། །ཚུལ་ཁྲིམས་ལྡན་ཞིང་སྙིང་རྗེའི་བདག །དྲང་ཞིང་བཟོད་ལ་གཙང་སྦྲ་ཅན། །དད་དང་ལྡན་ཞིང་སྙིང་སྟོབས་ཅན། །སྨྲ་མཁས་
མི་འཇིགས་སྲན་ཐུབ་པ། །སྒྱུ་རྩལ་དག་ལ་མཁས་ཤིང་གསལ། །མཛེས་དང་ལྡན་ལ་དེ་བཞིན་དུ། །གུས་ལྡན་དུལ་ལ་ཁོང་བཟོད་པ། །རྟག་ཏུ་དམ་པའི་ཆོས་ལ་དགའ། །ཐེག་
པ་ཆེ་ལ་མོས་པ་ཅན། །ཞེས་དང་། རྡོ་རྗེ་གུར་ལས། བརྟན་ཞིང་ཟབ་མོའི་ཆོས་དང་ལྡན། །རིག་པ་ཐམས་ཅད་མཁས་པར་བཅས། །སྦྱིན་སྲེག་དཀྱིལ་འཁོར་སྔགས་

༄༅། །བཅས་ཤེས། །རབ་གནས་གཏོར་མའི་ཕ་རོལ་སོན། །དེ་ཉིད་བཅུ་ནི་རྣམ་པར་ཤེས། །ཉན་ཐོས་སྤྱོད་པ་སྲུང་བ་པོ། །སྔགས་སྤྱོད་རིམ་པས་གུས་པ་
དང་། །གཟུགས་ལྡན་མཐོང་ན་དགའ་བ་དང་། །དཀྱིལ་འཁོར་འབྲི་ཞིང་བཟས་པར་ལྡན། །རྩ་བའི་ལྟུང་བ་འཇོམས་པ་པོ། །སྔགས་དང་ལུང་སྐྱོབ་སྦྱོར་བ་ལས། །འཇིག་རྟེན་
རྣམས་ནི་བདེ་བར་བྱེད། །ཅེས་དང་། དཔལ་བརྟག་པ་གཉིས་པ་ལས། རང་འདོད་ལྷ་མཉམ་རྣལ་འབྱོར་པ། །རབ་མཐོང་སྔགས་ཀྱི་ཕ་རོལ་སོན། །ཞེས་དང་། བཤད་རྒྱུད་རྡོ་
རྗེ་ཕྲེང་བའི་ལེའུ་ལྔ་པ་ལས། སྔགས་དང་རྣལ་འབྱོར་ཆོ་ག་ཤེས། །ཆོ་ག་ཉི་ཤུའི་བྱ་བ་བསླབས། །དེ་ནི་བླ་མར་མངོན་པར་བརྗོད། །ཚུལ་ཁྲིམས་དག་ཅིང་སྦྱིན་པ་བཏང༌།
བཟོད་དང་བརྩོན་འགྲུས་མཆོག་ཏུ་ལྡན། །ཉིན་དང་མཚན་དུ་བསྒོམ་ལ་ཞེན། །ཤེས་རབ་ལྡན་ཞིང་བཟོད་ལ་མཁས། །བླ་མའི་ཕྱིར་ནི་ཡོན་ཏན་རྫོགས། །དཔལ་ལྡན་སློབ་དཔོན་

ཞེས་ནི་བརྗོད། །ནང་ནི་གསང་འདུས་ལ་རབ་དགའ། །ཕྱི་རོལ་ཉན་ཐོས་སྤྱོད་པ་སྐྱོང་། །དེ་ལྟའི་མན་ངག་རིམ་པ་ཡིས། །སློབ་མ་རྣམས་ལ་རྗེས་སུ་སློབ། །དེ་ནི་བསྟེན་པར་
ཡོངས་སུ་ཤེས། །ཞེས་དང་། བླ་མ་ལྔ་བཅུ་པ་ལས། བརྟན་ཞིང་དུལ་ལ་བློ་གྲོས་ལྡན། །བཟོད་ལྡན་དྲང་ལ་གཡོ་སྒྱུ་མེད། །སྔགས་དང་རྒྱུད་ཀྱི་སྦྱོར་བ་ཤེས། །སྙིང་བརྩེར་
ལྡན་ཞིང་བསྟན་བཅོས་མཁས། །སྔགས་བཤད་པ་ཡི་སྤྱོད་པ་ཤེས། །རབ་ཏུ་དང་ཞིང་དབང་པོ་དུལ། །ཞེས་དང་། ཐེག་པ་ཆེན་པོ་མདོ་སྡེའི་རྒྱན་ལས། བྱང་ཆུབ་སེམས་དཔའ་
ཐོས་མང་དང་། །བདེན་མཐོང་སྨྲ་མཁས་བརྩེ་བ་ཅན། །སྐྱོ་མེད་སྐྱེས་བུ་དམ་པ་ནི། །ཆེན་པོ་ཡིན་པར་ཤེས་པར་བྱ། །ཞེས་དང་། བཤེས་གཉེན་དུལ་བ་ཞི་ཞིང་ཉེར་ཞི་བ།
ཡོན་ཏན་ལྷག་པར་བརྩོན་བཅས་ལུང་གིས་ཕྱུག །དེ་ཉིད་རབ་ཏུ་བརྟག་པ་སྨྲ་མཁས་ལྡན། །བརྩེ་བའི་བདག་ཉིད་སྐྱོ་བ་སྤངས་ལ་བརྟེན། །ཞེས་གསུངས་པ་དང་། མདོར་ན་བླ་མ་

এ ༄ ༅། །རིན་པོ་ཆེའི་དེ་ཉིད་ཀྱིས་བཞེད་པས། ཡང་དག་པའི་དགེ་བའི་བཤེས་གཉེན་ཕྱིན་ཅི་མ་ལོག་པ། སྟོང་པ་ཉིད་ཀྱི་དོན་ཕྱིན་ཅི་མ་ལོག་པ་ཐུགས་སུ་ཆུད་
པས། འཇིག་རྟེན་ཆོས་བརྒྱད་ལ་སོགས་པ་ནང་གི་འདོད་པ་ཐམས་ཅད་དང་བྲལ་བ། དེའི་སྟོབས་ཀྱིས་བྱམས་པ་དང་སྙིང་རྗེ་བྱང་ཆུབ་ཀྱི་སེམས་བཅོས་མ་མ་ཡིན་པ་རྒྱུན་ཆད་མེད་
པ་མངའ་བ། དེའི་སྟོབས་ཀྱིས་སེམས་ཅན་གྱི་ཁམས་སྣ་ཚོགས་པ་དག་ལ། ཐད་ཀ་ཐད་ཀའི་ཆོས་དང་མཐུན་པར་ཐེག་པ་ཡང་མཐོ་དམན་སྣ་ཚོགས་པ། ཆོས་ཀྱི་བབ་མཐོ་དམན་
མེད་པ་དང་། མི་འགལ་བར་སྟོན་པ། ཞལ་ནས་ཆོས་ཇི་སྐད་སྟོན་པ་རྣམས་རང་ཉིད་ཀྱང་དེ་ཁོ་ན་ལྟར་ཉམས་སུ་ལེན་པར། བླ་མ་བརྒྱུད་པའི་བྱིན་རླབས་ལ་མངའ་བརྙེས་པ།
རང་གི་རྟོགས་པ་སྐལ་པ་དང་ལྡན་པའི་སློབ་མ་ལ་འགོད་ནུས་པ། སློབ་མས་ཇི་ལྟར་དྲིས་པ་ལས། ཆོས་ཀྱི་བབ་དང་མི་འགལ་བར་མི་འགལ་བར་ལན་འདེབས་ནུས་པ། དེ་ལྟ་

བུའི་ཡང་དག་པའི་དགེ་བའི་བཤེས་གཉེན་རིན་པོ་ཆེ་ཡོན་ཏན་ཐམས་ཅད་ཀྱི་འབྱུང་གནས་ཞིག་རྙེད་པར་བྱས་ལ། ཐཔས་སྣ་ཚོགས་ཀྱིས་དུས་ཐབས་བསྟེན་པ་ལ་མཁས་པར་
བྱའོ། །ཞེས་གསུངས། མདོར་ན་རྟོགས་པས་བདག་གྲོལ་བ། ཐུགས་རྗེས་གཞན་གྲོལ་བ། ཆོས་བརྒྱད་སྒྱུ་མར་ཤར་བ། རང་འདོད་གཏན་ནས་ཟད་པ། རྟེན་འབྲེལ་ཐབས་ལ་
མཁས་པ། གདུལ་བྱ་དུས་ལ་བབ་པ། གྲུབ་ཐོབ་བརྒྱུད་པའི་བྱིན་རླབས་ཀྱི་ཆུ་བོ་མ་ཆད་པ་ཞིག་དགོས་པར་མངོན་ནོ། །མཚན་ཉིད་འདི་རྣམས་དང་ལྡན་པའི་བླ་མ་དམ་པ་འཚོལ་
བའི་ཆེད་དུ་ནི། དཔལ་ཕག་མོ་གྲུ་པའི་ཞལ་ནས། མཚན་ལྡན་བླ་མ་དམ་པ་ཞིག །སྟོང་གསུམ་འདས་པའི་ཕ་རོལ་ན། །ཡོད་སྙམ་གྱི་ངེས་པ་སྐྱེས་པ་ན། །ལུས་དང་སྲོག་ལ་མི་
བལྟ་བཙལ་བར་བྱ། །ཞེས་གསུངས་པ་ལྟར་འབད་པར་བྱ་བ་ཡིན་ཏེ། རྒྱལ་བའི་སྲས་པོ་ནོར་བཟང་གིས། བླ་མ་བརྒྱ་རྩ་བསྟེན་པ་ལ་སོགས་པའི་གཏམ་རྒྱུད་མདོ་ལས་འབྱུང་བ་

༣ ༄༅། ། ལྟ་བུའོ། །དེ་ལྟར་གོང་དུ་བཤད་པའི་ཡོན་ཏན་ཀུན་ཚང་ཞིང་སྐྱོན་མེད་པ་རྙེད་ན་མཆོག་ཏུ་འགྱུར་ཞིང༌། གལ་ཏེ་སྐྱོན་ཡོན་འདྲེས་མར་གྱུར་ན།
མཆོག་དམན་ཇི་ལྟར་འདམ་པ་ནི། གསང་བ་ཐམས་ཅད་ཀྱི་སྤྱིའི་ཆོ་ག་སྙིང་པོའི་རྒྱན་ལས། རྩོད་པའི་དུས་ནི་འདི་ཉིད་ནི། །རྣམ་རྒྱས་ཉོན་མོངས་དབང་གིས་ནི། །སློབ་དཔོན་
སྐྱོན་ཡོན་དང་འདྲེས་ལ། །དགེ་ལ་རྣམ་བརྟེན་ཡོན་ཏན་དག །ཤས་ཆེར་གྱུར་པ་རྣམ་པར་བཟུང་། །ཞེས་སྐྱོན་ཡོན་འདྲེས་ན་ཡོན་ཏན་ཤས་ཆེ་བ་བསྟེན་དུ་རུང་བར་བཤད་དོ།
གལ་ཏེ་བདག་ལ་ཕན་པའི་ཡོན་ཏན་འགའ་ཞིག་ཡོད་པར་ཤེས་ནས་སྐྱོན་ཤས་ཆེ་བའི་གང་ཟག་ལའང་། དམ་ཚིག་ཐུབ་ཏུ་རུང་བར་འདུག་ན། སྐྱོན་དེ་དོར་ནས་ཡོན་ཏན་དེ་ལེན་པའི་
ཀ་ཆེད་དུ་བླ་མར་བཟུང་དགོས་པ་ཡིན། རྡོ་རྗེ་མཁའ་འགྲོ་ལས། སློབ་དཔོན་གྱི་ནི་ཡོན་ཏན་བཟུང་། །སྐྱོན་ནི་ནམ་ཡང་མ་ཡིན་ནོ། །ཞེས་དང་། རྒྱལ་བའི་བཀའ་དྲི་མེད་འོད་དུ་

ལུང་དྲངས་པ་ལས། སློབ་དཔོན་ཡོན་ཏན་བླངས་བྱ་ཡིས། །སྐྱོན་རྣམས་ལ་ནི་ནམ་ཡང་མིན། །ཡོན་ཏན་བླངས་པས་དངོས་གྲུབ་འགྱུར། །སྐྱོན་རྣམས་བརྗོད་པས་དངོས་གྲུབ་
མེད། །ཅེས་སོ། །དེ་ལྟར་ཡོན་ཏན་གང་ཡང་རུང་བ་ལ་ཡིད་རྟོན་པའི་དགེ་བའི་བཤེས་གཉེན་མ་བཙལ་ན། རྣམ་པ་ཐམས་ཅད་དུ་ཡོན་ཏན་ལྡན་པ་རྙེད་དཀའ་ཞིང་། ཡོན་ཏན་
ཡོད་པ་རང་གིས་མི་མཐོང་བའང་ཡོད། སྐྱོན་དུ་སྣང་བ་སྐྱོན་མིན་པའང་ཡོད། འདམ་འདམ་གྱི་ངང་ལ་མི་ཚེ་ཟད་པར་མཆིའོ། །བླ་མ་རིན་པོ་ཆེའི་ཞལ་ནས། སྐྱོན་གྱི་ངོས་ནས་
བརྟག་གྱུར་ན། །རང་རྟོག་ངན་པས་བཀབ་བྱས་པས། །ཡོན་ཏན་སྲིད་ཚད་སྐྱོན་དུ་མཐོང༌། །ཡོན་ཏན་གཅིག་ཀྱང་རྙེད་མི་སྲིད། །ཅེས་དང་། རང་སྣང་ལོག་པའི་གང་ཟག་
ལ༑ །ཐམས་ཅད་མཁྱེན་པའི་ཐུབ་པས་ཀྱང་། །མཛད་ཐབས་གང་ཡང་མི་སྲིད་པས། །མུ་སྟེགས་པ་དང་གོའུ་ཏ་མའི། །གཏམ་རྒྱུད་ལ་སོགས་རྣམ་ཐར་ཚོགས། །མདོ་སྡེ་དུ་
24

༄༅༐ །མའི་ནང་དུ་གཟིགས། །ཞེས་གསུངས་པ་སྟེ། རང་གི་སྐྱོན་གཏན་ནས་མ་ཟད་བར་དུ་སྐྱོན་གཏན་མེད་ཀྱི་བླ་མ་མི་རྙེད། སྐྱོན་ཐམས་ཅད་དང་བྲལ་བ་2
དེ། སངས་རྒྱས་ཆོས་ཀྱི་སྐུ་ཡིན་ཏེ། རང་ཉིད་སངས་རྒྱས་ཀྱི་བར་དུ་ཇི་ལྟ་བར་མི་མཇལ། ལོངས་སྤྱོད་རྫོགས་པའི་སྐུ་ལའང་འདུས་བྱས་ཀུན་རྫོབ་ཀྱི་སྐྱོན། མཆོག་གི་སྤྲུལ
པའི་སྐུ་ལའང་སྐྱེ་རྒ་ན་འཆི་ལས་མ་གྲོལ་བའི་སྐྱོན། ས་བཅུའི་མགོན་པོ་ལའང་ཤེས་སྒྲིབ། ཉན་རང་དགྲ་བཅོམ་པ་ལའང་ཕུང་པོའི་ལྷག་མ་དང་། བདག་མེད་ཚང་བར་མ་རྟོགས་
པའི་སྐྱོན་ལ་སོགས་ཡོད་པས། སྐྱོན་ཐམས་ཅད་བྲལ་བའི་བླ་མ་ཞིག་འོ་སྐོལ་གྱི་ཕུང་པོ་འདི་ཚོས་མི་མཐོང་སྟ། མིག་ནད་ཅན་གྱིས་ནམ་མཁའ་དྭངས་པ་ལ་སྐྲ་ཤད་དང་། མཁྲིས་
ནད་ཅན་གྱིས་དུང་དཀར་པོའང་སེར་པོ་དང༌། བློ་འཁྲུལ་བས་ཐག་པའང་སྦྲུལ་དུ་མཐོང་བ་བཞིན་ནོ། །ཐེག་པ་གོང་འོག་གི་ཡོན་ཏན་ལ་གོང་མའི་གཙོ་བཟུང་སྟེ། གསང་བ་ཅོད་

པན་གྱི་རྒྱུད་ལས། དབང་གསུམ་བསྒྲོད་པའི་རྣལ་འབྱོར་པ། །དགེ་སློང་ཆེན་པོར་གསུངས་པ་སྟེ། །འདི་ཡིས་ཐམས་ཅད་བྱ་བར་གསུངས། །ཞེས་དང་། འགྲེལ་པ་མན་ངག་
སྙེ་མ་ལས། སློབ་དཔོན་རྣམ་པ་གཉིས་སུ་འདོད། །རྡོ་རྗེ་ཐེག་པ་དེ་བཞིན་གཤེགས། །གཅིག་ནི་སྔགས་ཀྱི་གཙོ་བོ་སྟེ། །གཅིག་ནི་བསམ་གཏན་མཆོག་ཏུ་བྱེད། །སྔགས་ལ་
གནས་པའི་རྣལ་འབྱོར་པ། །ལྷ་ཡི་དམིགས་པ་དེ་ལ་བརྩོན། །ཞེས་དང་། དྲི་མ་མེད་པར་གྲགས་པས་བསྟན་པའི་མདོ་ལས། བཅོམ་ལྡན་འདས་ལ་ཀུན་དགའ་བོས་འདི་སྐད་
ཅེས་གསོལ་ཏོ། །བཅོམ་ལྡན་འདས་དེང་སླན་ཆད་བདག་མང་དུ་ཐོས་པའི་མཆོག་གོ་ཞེས་དམ་མི་འཆའོ། །བཅོམ་ལྡན་ཀྱིས་བཀའ་སྩལ་པ། ཀུན་དགའ་བོ་ཁྱོད་ཞུམ་པའི་སེམས་
མ་བསྐྱེད་ཅིག །དེ་ཅིའི་ཕྱིར་ཞེ་ན། ཀུན་དགའ་བོ་ཁྱོད་ཉན་ཐོས་རྣམས་ལ་དགོངས་ཏེ། མང་དུ་ཐོས་པའི་མཆོག་གོ་ཞེས་ངས་བསྟན་གྱིས། བྱང་ཆུབ་སེམས་དཔའི་ནང་ན་ནི་མ་

༄༅། །ཡིན་གྱི། ཀུན་དགའ་བོ་བྱང་ཆུབ་སེམས་དཔའ་ལྟ་ཞོག་གོ། །དེ་དག་ནི་མཁས་པ་དག་གིས་ཚོད་བཟུང་བར་བྱ་བ་མ་ལགས་ཏེ། ཀུན་དགའ་བོ་རྒྱ་༧
མཚོ་ཐམས་ཅད་ཀྱི་གཏིང་ནི་ཚད་བཟུང་བར་ནུས་ཀྱིས། བྱང་ཆུབ་སེམས་དཔའི་ཤེས་རབ་དང་། ཡེ་ཤེས་དང་། དྲན་པ་དང་། གཟུངས་དང་། སྤོབས་པའི་གཏིང་ནི་ཚོད་
བཟུང་བར་མི་ནུས་སོ། །ཞེས་གསུངས། ལུང་ལས། ཐ་མལ་སྟོང་ཕྲག་བརྒྱ་དང་ནི། །བྲམ་ཟེ་གཅིག་ཏུ་སྦྱར་བར་བྱ། །བྲམ་ཟེ་སྟོང་ཕྲག་བརྒྱ་དང་ནི། །དགེ་སློང་གཅིག་ཏུ་
སྦྱར་བར་བྱ། །དགེ་སློང་སྟོང་ཕྲག་བརྒྱ་དང་ནི། །བྱང་སེམས་ལྡན་པ་གཅིག་ཉིད་དོ། །བྱང་སེམས་ལྡན་པ་བརྒྱ་དང་ནི། །ཐེག་གསུམ་ལྡན་པའི་བླ་མ་ལ། །བསོད་ནམས་ལྡན་
པའི་མཆོག་ཏུ་འགྱུར། །ཞེས་གསུངས་པ་ཡོན་གནས་འདམ་པ་ལ་གསུངས་པ་ཡིན་མོད་ཀྱིས། དེས་མཚོན་ནས་བསྟེན་བྱའི་མཚན་ཉིད་འདམ་པ་ལའང་སྦྱར་དུ་རུང་། རཏྣ་རཀྵི་

ཏས། མངོན་པར་ཤེས་པ་ལ་སོགས་པའི་ཡོན་ཏན་དང་ལྡན་ན། དགེ་སློང་ལས་གཞན་པ་རྣམས་ལའང་གཙོ་བོའི་སློབ་དཔོན་དུ་བྱའོ། །ཞེས་གསུངས། ནང་གི་ཡོན་ཏན་མཉམ་
ན༑ བདག་ཉིད་གང་ལ་དད་པ་དེ་དང་། སྨོན་ལམ་གྱིས་འབྲེལ་བ་མཐུན་པ་ཡིན་པས་དེ་གཙོ་བོར་བྱ་སྟེ། བདེ་མཆོག་སྡོམ་པ་འབྱུང་བའི་རྒྱུད་ལས། ཁྱིམ་པའམ་ནི་དགེ་ཚུལ་
ལམ། །དེ་ནི་དགེ་སློང་སློབ་དཔོན་སྟེ། །སློབ་དཔོན་ཁ་ཅིག་འཇིག་རྟེན་པ། །བསྟན་ལ་གནས་པའི་དགེ་སློང་ངམ། །ཁ་ཅིག་ཡོན་ཏན་ལྡན་པའམ། །གང་ལ་དད་པ་གཙོ་མཆོག་.PEzy.ulkaz.lg.2a2
། །ཞེས་སོ། །ནང་གི་ཡོན་ཏན་དང་རང་མོས་པ་མཉམ་པ་ལ། རྟེན་རབ་ཏུ་བྱུང་བ་འདམ་པར་བྱ་བ་ཡིན་ཏེ། དེ་ཉིད་ལས། ས་ཐོབ་མ་གཏོགས་ཁྱིམ་པ་ནི། །རྒྱལ་པོའི་བླ་མ་མི་
བྱའོ། །དེ་ལ་ཐོས་པ་ཡོངས་སུ་ཤེས། མཚན་མ་ཅན་གང་བྱ་བའོ། །ས་ཐོབ་མ་གཏོགས་སློབ་དཔོན་ནི། །གལ་ཏེ་ཁྱིམ་པ་ལ་མཆོད་བྱེད། །དེ་བས་སངས་རྒྱས་དང་ནི་ཆོས། །

༄༅། །དགེ་འདུན་ལ་ནི་གུས་མི་འགྱུར། །ལྷ་ཁང་ལ་སོགས་རབ་གནས་སོགས། །རྟག་པར་མཚན་མ་ཅན་གྱིས་བྱ། །གནས་གཅིག་ཏུ་ནི་གསུམ་ཡོད་ན། །
དཀར་པོ་གྱོན་པའི་ཁྱིམ་པས་མིན། །ཞེས་གསུང་། དུས་ཀྱི་འཁོར་ལོའི་འགྲེལ་པ་ལས། དེ་ཉིད་བཅུ་ནི་ཡོངས་སུ་ཤེས། །གསུམ་ལས་དགེ་སློང་མཆོག་ཡིན་འབྲིང་། །དགེ་
ཚུལ་ཞེས་བྱ་དེ་དག་ལས། །ཁྱིམ་ན་གནས་པ་ཐ་མའོ། །ཞེས་གསུངས། མདོ་སྡེ་རྒྱན་ལས་ཀྱང་། རབ་ཏུ་བྱུང་བའི་ཕྱོགས་དག་ནི། །ཡོན་ཏན་ཚད་མེད་རྣམས་དང་ལྡན། །ད་
ལྟར་སྡོམ་བརྩོན་ཁྱིམ་པ་ཡི། །བྱང་ཆུབ་སེམས་དཔའི་ལས་ཁྱད་འཕགས། །ཞེས་གསུངས། ཡོན་ཏན་དེ་དག་མཚུངས་པར་སྣང་ན་བདག་ཉིད་དབང་ཕྱུག་དང་ལྡན་ཞིང་ཡོངས་
༣ སུ་གྲགས་པ་དང་། ཀུན་གྱིས་བཀུར་བའི་བླ་མ་བཙལ་ཏེ། དེ་ལ་ཁྱད་དུ་གསོད་པར་མི་འགྱུར་བའི་ཕྱིར་རོ། །ཀུ་སཱ་ལུ་པས་ནི། བསྙེན་པར་སླ་བ་དག་བཙལ་ཏེ། དོན་དུ་གཉེར་

བའི་ཆོས་བདེ་བླག་ཏུ་ཐོབ་པའི་ཕྱིར་རོ། །གཞན་ཡང་དབང་པོ་རྣོན་པོའི་གང་ཟག་གིས་རིགས་པས་དཔྱད་པར་བྱའོ། །གདུལ་བྱ་རྗེས་སུ་འཛིན་པའི་མཚན་ཉིད་ནི། མདོ་སྡེ་རྒྱན་
ལས། དེ་ལྟར་བློ་བཟང་སྐྱེ་བ་མེད་ལྡན་བརྩེ་བ་ཅན། །སྙན་པར་རབ་གྲགས་ཆོ་ག་བཟང་དང་ལྡན་པ་ཡིས། །བྱང་ཆུབ་སེམས་དཔའ་ལེགས་པར་སྨྲ་བ་ཡིན་པ་སྟེ། །བཤད་པས་
་བོའི
ཉེ་ནང་ན་ཉི་མ་བཞིན་དུ་ལྷམ། །ཞེས་གསུངས་སོ། །སློབ་དཔོན་ཀླུ་སྒྲུབ་ཀྱི་ཞལ་སྔ་ནས། སྐྱེ་བ་ཀུན་ཏུ་རྗེས་འབྲང་བའི། །མངོན་པར་ཤེས་པ་ལྔ་ཐོབ་ནས། །རྟག་ཏུ་
སེམས་ཅན་ཐམས་ཅད་ལ། །ཀུན་ཏུ་ཕན་དང་བདེ་བ་བྱ། །ཞེས་གསུངས་པ་ལྟར། མངོན་པར་ཤེས་པ་ལྔ་དང་ལྡན་པས། གདུལ་བྱའི་ཁམས་དང་། དབང་པོ་དང་། བག་ལ་
ཉལ་དང་། རང་བཞིན་ཐུགས་སུ་ཆུད་ཅིང་དེ་དང་འཚམས་པར་ཆོས་སྟོན་པ་ནི་མཆོག་གོ། །དེ་ལྟར་མ་ཡིན་ན་གདུལ་བྱའི་སྣོད་བརྟག་པ་ལ་མཁས་པ་ཞིག་་་་དགོས་ཏེ། བཤད་
30

、5j? ༄༅། །རྒྱུད་རྡོ་རྗེ་ཕྲེང་བ་ལས། ཡང་དག་བླ་མ་རྙེད་ནས་ནི། །སློབ་མའི་རང་བཞིན་དྲི་མ་ནི། །ཡང་དག་རྟོགས་དང་སྨིན་བྱས་ནས། །ཇི་བཞིན་ཡེ་ཤེས་
ཟབ་དང་ལྡན། །ཇི་ལྟར་རིན་ཆེན་བརྡར་བ་དང་། །གསེར་ནི་བསྲེགས་དང་བཅད་པས་བརྟག །དེ་བཞིན་དུ་ནི་སློབ་མ་ཡང་། །ལོ་ནི་བཅུ་གཉིས་བར་དུ་བརྟག །དེ་ཕྱིར་ཕན་ཚུན་
དེ་ལྟ་བུས། །དུས་གསུམ་དུ་ནི་དེ་ལྟར་བརྟག །གཞན་དུ་བགེགས་ནི་འབྱུང་འགྱུར་ཏེ། །དངོས་གྲུབ་འཇོམས་ཤིང་སྡུག་བསྔལ་འགྱུར། །དུག་ནི་སྔགས་ཀྱིས་འཇོམས་པ་
བཞིན། །སྔགས་ཀྱིས་དག་བྱས་བཅུད་ལེན་བྱེད། །དེ་ཕྱིར་འབད་པ་ཐམས་ཅད་ཀྱིས། །སྔགས་ཀྱི་སློབ་མ་བརྟག་བྱས་ནས། །ཞེས་གསུངས། སྣོད་དང་ལྡན་པ་ལ་སྦྱིན་པར་
གདམས་པ་ནི། སྡོམ་པ་འབྱུང་བ་ལས། སློབ་མ་རིགས་བཟང་ཆོས་ལ་སྤྲོ། །སློབ་དཔོན་གྱིས་ནི་ཡང་དག་བསྡུ། །ཞེས་དང་། གསང་བ་སྤྱི་རྒྱུད་ལས། གང་ཡང་ཁེངས་མེད་

སྒྱུ་མེད་ཅིང༌། །ང་རྒྱལ་མེད་ཅིང་ཆོས་ཉིད་ལ། །མངོན་པར་དགའ་བ་དེ་བཞིན་དུ། །དེ་ལ་མན་ངག་སྦྱིན་པར་བྱ། །ཞེས་དང༌། སྙིང་རྗེ་ཆེན་པོ་པདྨ་དཀར་པོའི་མདོ་
ལས། ཀུན་དགའ་བོ་དེ་ལྟ་བས་ན་གང་དག་སྣོད་དུ་གྱུར་པ། དད་པ། ཉན་འདོད་པ། མྱ་ངན་ལས་འདའ་བ་དོན་དུ་གཉེར་བ་དེ་དག་ལ་ཆོས་བཤད་པར་བྱའོ། །ཞེས་
གསུངས། སྣོད་མ་ཡིན་པ་ལ་མི་སྦྱིན་པར་གདམས་པ་ནི། དུར་ཁྲོད་རྒྱན་གྱི་རྒྱུད་ལས། སྙིང་རྗེ་མེད་ཅིང་ཁྲི་ལ་འདུག །ཁེངས་ཤིང་ཆགས་ལ་ཚུལ་ཁྲིམས་མེད། །དད་མེད་
རིགས་ངན་བླ་མས་སྐྱོ། །ཐོས་ཆུང་སྙིང་རིང་རྣམས་ལ་སྤང༌། །ཞེས་དང་། སྙིང་རྗེ་ཆེན་པོ་པདྨ་དཀར་པོའི་མདོ་ལས། གང་དག་སྣོད་དུ་མ་གྱུར་པ། མ་དད་པ། གླགས་འཚོལ་
བ༑ ཚུལ་ཁྲིམས་འཆལ་བ། སྡིག་པའི་ཆོས་ཅན། འཕྱིས་འཚོལ་བའི་བསམ་པ་ཅན། ཆོས་སྤོང་བ། དམ་པའི་ཆོས་དང་འགལ་བར་གནས་པ་དང་། གཏམ་དུ་བྱེད་ཀྱི།

༄༅། །རྗེས་སུ་མཐུན་པའི་ཆོས་མི་འཆད་པ་དེ་དག་ལ་མི་བཤད་དོ། །ཞེས་དེ་ལྟར་བསླབ་པར་བྱའོ། །དེ་ཅིའི་ཕྱིར་ཞེ་ན། མི་བླུན་པོ་དེ་དག་གིས་ཐོས་ནས་རྒྱ་
ཆེར་མ་རུང་བར་གྱུར་ཏ་རེ། ཞེས་གསུངས། ཆོས་ལ་བཀུར་བསྟི་བྱ་བའི་ཕྱིར་དང་། སློབ་མའི་སྣོད་བརྟག་པའི་ཕྱིར། བསྙེན་བཀུར་མེད་པ་ལ་མི་བཤད་དེ། ཨ་བྷི་ད་ན་
ལས། བླ་མེད་རྒྱུད་ཀྱི་ཐབས་ལ་ནི། །བསྙེན་བཀུར་མེད་པ་ལ་མི་བཤད། །གལ་ཏེ་བཤད་ན་སྡུག་བསྔལ་ཞིང་། །སྡུག་བསྔལ་གྱིས་ནི་སེམས་འཁོར་བྱེད། །ཞེས་སོ། །འོན་
ཏེ། རྙེད་པ་དང་བཀུར་བསྟིའི་ཆེད་དུ་སྣོད་མ་ཡིན་པ་ལ་སྦྱིན་པར་མི་རུང་སྟེ། བཤད་རྒྱུད་རྡོ་རྗེའི་ཕྲེང་བ་ལས། མི་ཤེས་པ་ཡི་མི་འགའ་ཞིག །ནོར་ནི་ཆེན་པོ་ལ་ཆགས་ཤིང་།
སྣོད་མིན་སློབ་མ་མན་ངག་མཆོག །རྨད་དུ་བྱུང་བ་སྨྲ་བ་དག །རྣལ་འབྱོར་ཤེས་པ་ཚེ་འདི་ལ། །དེ་ནི་རྣལ་འབྱོར་ངུ་འབོད་འགྲོ། །ཞེས་དང་། སྣོད་དང་ལྡན་ན་རྙེད་པ་མེད་ཀྱང་

སྦྱིན་དགོས་ཏེ། འཇམ་དཔལ་རྩ་རྒྱུད་ལས། གང་དུ་ཕན་ཚུན་རྒྱུད་ལ་ནི། །བརྩེ་བའི་རྒྱུད་ནི་འཛིན་པ་ལ། །དེ་ལ་སྔགས་ནི་སྦྱིན་པར་བྱ། །ཞེས་སོ། །ཇི་ལྟར་སྦྱིན་པའི་ཚུལ་
ནི། ཕྱག་རྒྱ་ཆེན་པོ་ཐིག་ལེ་ལས། སྔགས་པས་མན་ངག་དག་གིས་ནི། །བརྟགས་བྱས་དེ་ནས་སྦྱིན་པར་བྱ། །ཞེས་པས་ལེགས་པར་བརྟགས་ཏེ། མན་ངག་འཚོ་མཁས་པའི་སྒོ་
ནས་རིམ་གྱིས་སྦྱིན་པར་བྱ་དགོས་ཏེ། དཔལ་ནམ་མཁའ་དང་མཉམ་པའི་རྒྱུད་ལས། དམ་དུ་སྦ་ཞིང་དམ་དུ་སྤེལ། །བརྒྱ་ལས་འདས་ན་དམ་ཚིག་ཉམས། །ཞེས་སོ། །དེ་ལྟར་
བྱས་པས་སློབ་མ་རྣམས་མན་ངག་ལ་གཅེས་པར་འཛིན་པར་འགྱུར་བ་ཡིན། དེ་ཡང་བདེ་མཆོག་རྩ་རྒྱུད་ལས། མན་ངག་རྣམ་པར་ཉམས་མི་བྱ། །དམ་ཚིག་ཅན་ལ་ཅི་རིག་
པར། །མན་ངག་རྣམས་ཀྱང་སྦྱིན་པར་བྱ། །ཞེས་པ་ལྟར། སྣོད་དུ་རུང་བའི་དུས་བརྟགས་ནས་སྦྱིན་དགོས་ལ། དུས་ལ་བབ་ནས་ནི་ཆོས་ལ་སེར་སྣ་མི་བྱ་ཞིང་། ཆོས་མ་ཡིན་

།པ་ཆོས་ལྟར་བཅོས་ནས་ཀྱང་བཤད་པར་མི་བྱ་སྟེ། རིག་པ་མཆོག་གི་རྒྱུད་ལས། མི་བྱ་བ་ནི་གཉིས་ཏེ། སྔགས་ལ་སེར་སྣ་མི་བྱ་བ་དང་། །དོན་༄༅།༡༽
ཆུང་ངུའི་ལས་མི་བྱའོ། །ཞེས་དང་། སློབ་དཔོན་འཇམ་དཔལ་གྲགས་པས། ཆོས་ལ་སེར་སྣ་མི་སྤྱོད་ཅིང་། །ཆོས་མིན་པས་ནི་བྲིད་མི་བྱ། །ཞེས་སོ། །དེ་ཡང་སྣོད་ལ་ཇི་ལྟར་
འཚམས་པར་ཆོས་སྟོན་པ་ཡིན་ཏེ། སྤྱོད་འཇུག་ལས། དམན་ལ་ཟབ་དང་རྒྱ་ཆེ་དང༌། །སྐྱེས་པ་མེད་པར་བུད་མེད་མིན། །རྒྱ་ཆེན་ཆོས་ཀྱི་སྣོད་གྱུར་པ། །དམན་པའི་གནས་ལ་
སྦྱར་མི་བྱ། །ཞེས་གསུངས། རིམ་གྱིས་འཇུག་པའི་གང་ཟག་ལ་ཆོས་སྟོན་པའི་གོ་རིམ་ཡང་ཤེས་དགོས་ཏེ། བརྟག་གཉིས་ལས། དང་པོ་གསོ་སྦྱོང་སྦྱིན་པར་བྱ། །དེ་རྗེས་
བསླབ་པའི་གནས་བཅུ་ཉིད། །དེ་ལ་བྱེ་བྲག་སྨྲ་བ་བསྟན། །མདོ་སྡེ་པའང་དེ་བཞིན་ནོ། །དེ་ནས་རྣལ་འབྱོར་སྤྱོད་པ་ཉིད། །དེ་ཡི་རྗེས་སུ་དབུ་མ་བསྟན། །སྔགས་ཀྱི་རིམ་པ་ཀུན་

ཤེས་ནས། །དེ་རྗེས་ཀྱཻའི་རྡོ་རྗེ་བསྟན། །ཞེས་གསུངས། ཐབས་ལ་མཁས་པའི་ཚུལ་གྱིས་ཆོས་བསྟན་པར་བྱ་བ་ཡང་། ཏིང་ངེ་འཛིན་རྒྱལ་པོའི་མདོ་ལས། གལ་ཏེ་ཆོས་ཀྱི་སྦྱིན་
པའི་ཕྱིར། །དེ་དག་ཁྱོད་ལ་གསོལ་འདེབས་ན། །དང་པོ་ཚིག་ནི་འདི་སྐད་སྨྲ། །ཁོ་བོས་མཚུངས་མེད་མ་བསླབས་སོ། །འདི་སྐད་དུ་ནི་ཚིག་བརྗོད་དེ། །ཚེ་དང་ལྡན་པ་མཁས་
ཤིང་རིག །བདག་ཉིད་ཆེན་པོའི་མདུན་དུ་ནི། །བདག་གིས་ག་ལ་ཤེས་ནུས་སྨྲོས། །ཁོ་བོས་གྱ་ཚོམ་དུ་ནི་མི་སྨྲ་བར། །དེ་དག་གི་ནི་སྣོད་རྟོག་ལ། །སྣོད་དུ་རུང་བར་རིག་ན་
ནི། །མ་གསོལ་བར་ཡང་བཤད་པར་གྱིས། །ཚུལ་ཁྲིམས་འཆལ་བ་འཁོར་ནང་ན། །མང་དུ་གནས་པ་མཐོང་ན་ཁྱོད། །ཡོ་བྱད་སྙུང་བ་མ་འཆང་བར། །སྦྱིན་པ་ཡི་ནི་བསྔགས་
པ་བརྗོད། །ཚུལ་ཁྲིམས་གཙང་ལ་རབ་གནས་ཤིང་། །ཅི་སྟེ་འདོད་པ་ཉུང་ཡོད་ན། །བྱམས་པའི་སེམས་ནི་བསྐྱེད་ནས་སུ། །ཡོ་བྱད་སྙུང་བའི་གཏམ་གྱིས་ཤིག །གལ་ཏེ་སྡིག་
36

།དང་འདོད་ཉུང་ཞིང་། །ཚུལ་ཁྲིམས་ལྡན་པ་མང་ཡོད་ན། །དེ་ཚེ་ཕྱོགས་སྙེད་གྱུར་པའི་ཚེ། །ཚུལ་ཁྲིམས་ཀྱི་ནི་བསྔགས་པ་བརྗོད། །ཐོག་མར་
འཁོར་རྣམས་ཤེས་བྱ་སྟེ། །གལ་ཏེ་གཙང་ཡོད་དེ་ཡི་ཚེ། །དགེ་བའི་ཆོས་རྣམས་ཇི་སྙེད་པ། །ཐམས་ཅད་དེ་ནི་རབ་ཏུ་བསྟན། །ཞེས་གསུངས་པ་ལྟར་རིག་པར་བྱའོ། །དེ་ལྟ་
བུའི་ཚུལ་གྱིས་སྙིགས་མའི་དུས་འདིར་དམ་པའི་ཆོས་འཛིན་ཅིང་། གདུལ་བྱ་རྣམས་རྗེས་སུ་འཛིན་པ་ནི། བཅོམ་ལྡན་འདས་ཀྱི་དགོངས་པ་ཡོངས་སུ་བསྒྲབ་པ་ཆེན་པོ་ཡིན་
ཏེ། སྙིང་རྗེ་ཆེན་པོ་པདྨ་དཀར་པོའི་མདོ་ལས། ཀུན་དགའ་བོ་བསྐལ་པ་གྲངས་མེད་པ་བྱེ་བར་བསྒྲུབ་པར་ཆོས་དཀོན་མཆོག་གི་མཛོད་ཆེན་པོ་འདི། མ་འོངས་པའི་རིགས་ཀྱི་བུ་
རྣམས་ཀྱི་དོན་དུ། ཁྱོད་དང་། འོད་སྲུངས་ཆེན་པོ་དང་། བྱང་ཆུབ་སེམས་དཔའ་བྱམས་པ་ལ་སོགས་པ་ལ་གཏད་ཀྱིས། མ་འོངས་པ་ན། ངའི་བུ་དད་པ་དང་ལྡན་ཞིང་མངོན་

པར་དད་པ་རྣམས་ལ། ཅི་ནས་ཀྱང་རྗེས་སུ་མཐུན་པ་དང༌། རྗེས་སུ་བསྟན་པས་དམ་པའི་ཆོས་དཀོན་མཆོག་གི་མཛོད་འདི་བྱིན་ཅིག །དེ་ཅིའི་ཕྱིར་ཞེ་ན། ཀུན་དགའ་བོ་ང་སྔོན་
བྱང་ཆུབ་སེམས་དཔར་གྱུར་པ་ན། ཡོངས་སུ་སྨིན་པར་བྱས་པའི་སེམས་ཅན་དེ་དག་ཡོད་དེ། དེ་དག་ད་ལྟར་ཉེས་པར་བྱས་ཤིང་ཉེས་པར་སྤྱད་པས་སེམས་ཅན་དམྱལ་
བའམ། དུད་འགྲོའི་སྐྱེ་གནས་སམ་གཤིན་རྗེའི་འཇིག་རྟེན་དུ་དོང་ངོ་། །དེ་དག་དེ་བཞིན་གཤེགས་པ་འདས་པའི་འོག་ཏུ་དེ་ནས་ཤི་འཕོས་ནས་མིར་སྐྱེ་བར་འགྱུར་རོ། །དེ་དག་
དབང་པོ་རྒྱས་ཤིང་ཡོངས་སུ་སྨིན་པའི་རྒྱུས། ངའི་བསྟན་པ་འདི་ལ་ཚེགས་ཆུང་ངུས་དད་པར་འགྱུར་ཏེ། དེ་ལ་ཁ་ཅིག་ནི་ཁྱིམ་ནས་ཁྱིམ་མེད་པར་རབ་ཏུ་འབྱུང་བར་འགྱུར་རོ།
ཁ་ཅིག་ནི་ཁྱིམ་ན་གནས་པར་འགྱུར་རོ། །དེ་དག་ངའི་མདོ་སྡེ་འདི་ལྟ་བུ་ཐོས་ནས་ཁྱད་པར་དུ་འགྲོ་བར་འགྱུར་ཏེ། དེ་དག་ཉན་ཐོས་ཀྱི་ཐེག་པའམ། རང་སངས་རྒྱས་ཀྱི་ཐེག་

༄༅། །པའམ། ཐེག་པ་ཆེན་པོས་ཡོངས་སུ་མྱ་ངན་ལས་འདའ་བར་འགྱུར་རོ། །ཀུན་དགའ་བོ་བསྐལ་པ་གྲངས་མེད་པ་བྱེ་བ་ཁྲག་ཁྲིག་བརྒྱ་སྟོང་དུ་བསྒྲུབ
དམ་པའི་ཆོས་དཀོན་མཆོག་གི་མཛོད། འདི་ལྟར་རིགས་ཀྱི་བུ་རྣམས་ཀྱིས་མཉན་པའི་ཕྱིར། དེ་དག་གི་དོན་དུ་ཁྱོད་ཀྱི་ལག་ཏུ་གཏད་པས་གཏད་དོ། །ཞེས་སོ། །མདོར་ན་སློབ་
དཔོན་བདག་ཉིད་ཡོན་ཏན་དང་ལྡན་པས། བྱང་ཆུབ་ཀྱི་སེམས་གཉིས་ཀྱིས་ཀུན་ནས་བླངས་ཏེ། ཟང་ཟིང་མེད་པའི་སེམས་ཀྱིས། ལུང་གི་ཆོས་ནི། ཚོགས་ཆོས་སུ་རྒྱ་ཆེན་པོ་
ལུང་རིགས་གཏན་ཚིགས་དང་བཅས་པར་སྟོན་པ། ཁྲིད་ཆོས་སུ་ཟབ་མོ་གནད་འཐེམ་ཕྱག་ལེན་མཐོང་ཁྲིད་དང་མྱོང་ཁྲིད་དུ་སྟོན་པ། རྟོགས་པའི་ཆོས་ནི། ཡེ་ཤེས་ཐུགས་རྗེའི་
བྱིན་རླབས་ཀྱི་མར་མེ་གཅིག་ལས་གཅིག་མཆེད་པ་ལྟར། གདུལ་བྱའི་རྒྱུད་ལ་འགོད་ནུས་པ་ཞིག་འཚལ་བར་གདའ། དེ་ལྟ་བུ་ཇི་ལྟ་བར་མ་རྙེད་ན། མཆོག་དམན་འདམ་ནས་ཇི་
39

ལྟར་རིགས་རིགས་སུ་བཙལ་བ་ནི། ཡོན་ཏན་གྱི་མཚན་ཉིད་དུ་བསྟན་པ་ལྟར་རིག་པས་དཔྱད་ལ་བྱའོ། །སྤང་བྱ་བླ་མའི་མཚན་ཉིད་ནི། དུས་འཁོར་བསྡུས་རྒྱུད་ལས། ང་རྒྱལ་
ཅན་དང་ཁྲོ་བར་གྱུར་དང་དམ་རལ་རྫས་ལ་བརྐམ་སྟེ་ཐོས་མེད་པ། །སློབ་མ་རྣམས་ལ་བསླུ་དང་གོ་འཕང་མཆོག་གི་དབེན་པར་སེམས་ཉམས་དབང་ནི་མ་ཐོབ་པ། །ལོངས་སྤྱོད་ལ་
ཞེན་བག་མེད་ཚིག་ནི་རྩུབ་བཅས་དབང་པོའི་དོན་ལ་འདོད་ཆགས་ཅན། །དེ་ནི་སློབ་མ་བྱང་ཆུབ་རྒྱུ་རུ་དམྱལ་བ་བཞིན་དུ་རྟོགས་པས་སྤང་བར་བྱ། །ཞེས་དང་། བླ་མ་ལྔ་བཅུ་པ་
ལས། བློ་ལྡན་སློབ་མས་བླ་མ་ནི། །སྙིང་རྗེ་མེད་ཅིང་ཁྲོ་ལ་གདུག །ཁེངས་ཤིང་ཆགས་ལ་མ་བསྡམས་དང་། །སྦྱོམས་དང་བཅས་པ་སྤང་བར་བྱ། །ཞེས་དང་། རྡོ་རྗེ་མཁའ་
འགྲོ་ལས། གང་ཡང་ཁྲོ་དང་གཡོ་དང་ལྡན། །ཤིན་ཏུ་རྩུབ་པའི་ཚིག་སྨྲ་ཞིང་། །ཡོན་ཏན་གཅིག་མེད་སློབ་དཔོན་ནི། །རྟག་ཏུ་བསྟེན་པར་མི་བྱའོ། །ཞེས་སོ། བླ་མ་རིན་པོ་

།ཆེའི་ཞལ་ནས། མི་དགེ་བའི་བཤེས་གཉེན་ནམ། ལོག་པའི་བླ་མའི་དབང་དུ་སོང་ན། དད་པ་ཆུད་ཟོས་ཏེ། སླར་ངན་སོང་གསུམ་དུ་མ་ཚོར་བར་༄༅།
འགྲོ་བའི་ཉེན་ཡོད་པས། མི་དགེ་བའི་བཤེས་གཉེན་ལ་མང་དུ་ཡོད་ཀྱང་། ད་རེས་གསུམ་དུ་བསྡུ་འཚལ། ཆད་པར་ལྟ་བ་དང་ཆ་མཐུན་པའི་མི་དགེ་བའི་བཤེས་གཉེན་
དང་། རྟག་པར་ལྟ་བ་དང་ཆ་མཐུན་པའི་མི་དགེ་བའི་བཤེས་གཉེན་དང་། སྐྱེ་བོ་མི་ནག་པ་དང་ཆ་མཐུན་པའི་མི་དགེ་བའི་བཤེས་གཉེན་དང་གསུམ་པོ་འདི་དང་འཕྲད་པར་སླ་བ་
ཡིན་པས། འདི་གསུམ་ལ་གཟོབ་པ་གལ་ཆེ། དེ་ལ་ཆད་པར་ལྟ་བ་དང་ཆ་མཐུན་པའི་མི་དགེ་བའི་བཤེས་གཉེན་ནི། ཤེས་རབ་ལ་སོགས་པ་དང་། དོན་དམ་པའི་བདེན་པའི་ཚིག་
ཀ་ཁུངས་སུ་འདྲེན་ཞིང༌། ལས་རྒྱུ་འབྲས་ཁྱད་དུ་གསོད་ཅིང་སྐུར་བ་འདེབས་པ་ཡིན་པས། དེའི་དབང་དུ་མ་སོང་བ་གལ་ཆེ། རྟག་པར་ལྟ་བ་དང་ཆ་མཐུན་པའི་མི་དགེ་བའི་བཤེས་

གཉེན་ནི། ལས་རྒྱུ་འབྲས་ཀྱི་ཁ་འཛིན་འཛིན་ནས། ཐབས་ཀྱི་ཕྱོགས་ལ་སོགས་པ་དང་། ཀུན་རྫོབ་གཙོ་བོར་སྟོན་པའི་ཚིག་ཁུངས་སུ་འདྲེན་ཞིང་། སྟོང་ཉིད་ཀྱི་དོན་ཟབ་མོ་
རྣམས་ལ་ནི། ཆོས་མ་ཡིན་ཟེར་ཞིང་སྤོང་བར་བྱེད། ཟབ་མོ་སྟོན་པའི་སྐྱེས་བུ་དམ་པ་རྣམས་ལ་ནི། ལོག་ཆོས་པ་ཡིན་ཟེར་ཞིང་མི་སྡུག་པར་ལྟ། གལ་ཏེ་སྟོང་པ་ཉིད་མ་སྤངས་
པའི་སྐྱེས་བུ་དམ་པ་རྣམས་ཀྱང་། ད་ལྟ་སྟོང་པ་ཉིད་བསྒོམ་པའི་དུས་མ་ཡིན་ཞེས་རྒྱང་སྲིང་ཞིང་། ཐག་བསྲིང་བར་བྱེད། དེ་ལྟ་བུའི་མི་དགེ་བའི་བཤེས་གཉེན་གྱི་དབང་དུ་སོང་ན།
ཆོས་ཟབ་མོ་སྤངས་པའི་ལས་ཀྱི་རྣམ་པར་སྨིན་པ་དེས། དགེ་བའི་རྩ་བ་བསགས་པ་རྣམས་ཀྱང་རྩད་ནས་གཅོད་དེ། ཤིན་ཏུ་མི་བཟད་པའི་མནར་མེད་པའི་སེམས་ཅན་དམྱལ་བ་ཆེན་
པོར་འཕོ་བའི་སྡུག་བསྔལ་ཤིན་ཏུ་ཡུན་རིང་པོར་ཉམས་སུ་མྱོང་སྟེ། ཡུམ་ཤེས་རབ་ཀྱི་ཕ་རོལ་ཏུ་ཕྱིན་པ་ལས་ཤེས་པར་བྱའོ། །འཇིག་རྟེན་རྒྱང་འཕེན་པའམ། སྐྱེ་བོ་མི་ནག་དང་

། ཆ་མཐུན་པའི་མི་དགེ་བའི་བཤེས་གཉེན་ནི། སྟོང་པ་ཉིད་ཀྱང་མི་སྤོང༌། ལས་རྒྱ་འབྲས་ཁྱད་དུ་ཡང་མི་གསོད། བྱམས་པ་སྙིང་རྗེ་བྱང་ཆུབ་ཀྱི་༄༅།
སེམས་ཀྱང་གཙོ་བོར་སྟོན། གདམས་ངག་བཤད་ཚད་ཆོས་ཀྱི་བབ་དང་མཐུན་པར་སྟོན་ཅིང་། བདེན་བདེན་ཆོ་ཆོ་སྐད་ཟེར་ཡང་། རང་གི་ལག་ལེན་ཆོས་དང་མི་མཐུན་པ་སྣ་
ཚོགས་བྱེད། ཁྲམ་དང་ཟོལ་དང༌། གཡོ་སྒྱུ་ལ་སོགས་པ་ལ་སྐྱོན་དུ་མ་མཐོང་ཞིང་། འོ་སྐོལ་སོ་སོའི་སྐྱེ་བོ་འཆིང་བ་མཐའ་དག་གིས་བཅིངས་པས། ད་ལྟ་ཆོས་ཀྱི་ནང་ནས་
གསུངས་པ་ལྟར་ལག་ཏུ་ལེན་པའི་དུས་ལ་མ་བབ། ཆོས་ཀྱི་ནང་ནས་བཤད་པ་རྣམས་འཕགས་པའི་ས་ནོན་པ་ཡན་ཆད་ཀྱི་སྤྱོད་ཡུལ་ཡིན་ཟེར་ཞིང་། ཁྲམ་དང་། ཟོལ་
དང་། གཡོ་སྒྱུ་དང་། ཁོང་ཁྲོ་དང་། ཚོང་རྒྱལ་ཕམ་ལ་སོགས་པ་ལ་མཚང་དང་ངོ་ཚར་མ་མཐོང་ཞིང་། ཐབས་སྣ་ཚོགས་ཀྱིས་སྐྱོན་ཁ་འཛིན་ཞིང་སྐྱོན་གྱི་ལུང་སྐྱོབ་པའི་བླ་མ་

དེ་ཡིན་པས། དེའི་དབང་དུ་མ་སོང་བ་གལ་ཆེའོ། །ཞེས་གསུངས་པ་ལྟར་ཤེས་པར་བྱའོ།། ༈ །།གདམས་ངག་བརྒྱུད་པའི་རྩ་བ་ཅན་ལ་བཞི། བརྒྱུད་ལྡན་དགོས་པའི་རྒྱུ་
མཚན། བརྒྱུད་པའི་མཐར་ཐུག་སངས་རྒྱས་ཡིན་པ། གདམས་པ་འདི་ཇི་ལྟར་བརྒྱུད་པའི་ཚུལ། བརྒྱུད་པ་དབྱེར་མེད་དུ་བསྟན་པའོ། །དང་པོ་ནི། བླ་མ་རིན་པོ་ཆེའི་ཞལ་
ནས། སྟོང་ཐུན་ལས། ཡང་དག་པར་རྫོགས་པའི་སངས་རྒྱས་ནས། ད་ལྟར་གྱི་རྩ་བའི་བླ་མའི་བར་ལ། བླ་མ་གོང་མའི་ལུང་ངེས་པར་ཐོབ་ཅིང་། དམ་ཚིག་མ་ཉམས་པ་ཞིག་
ཡིན་ཏེ། ཡིག་འཆལ་རྙེད་པ་དང་། སློབ་དཔོན་དུ་མ་བཟུང་བ་དང་། སློབ་དཔོན་ལ་མ་གུས་པ་དང་། དམ་ཚིག་ཉམས་པ་དང་། ཕར་སློབ་ཚུར་སློབ་ལ་སོགས་པ་ནི་མ་ཡིན་༤
ནོ། །ཞེས་གསུངས་པས། དེའི་རྒྱུ་མཚན་གྱི་ལུང་ཡང་། དཔལ་ནཱ་རོ་པའི་ཞལ་ནས། བླ་མའི་མཚན་ཉིད་བརྒྱུད་པར་ལྡན། །ཞེས་དང་། བསྟན་བཅོས་ཚད་མ་སློབ་དཔོན་

ཉ་༄༅། །དང༌། །ལུང་གི་རྗེས་འབྲེང་དེ་ཉིད་རིག །གསང་དོན་དེ་ཉིད་དངོས་པོ་ཡང་། །གཅིག་ནས་གཅིག་བརྒྱུད་ཤེས་པར་བྱ། །ཞེས་དང་། ས་སྡེའི་གཞི་
བསྡུ་བ་ལས། སློབ་དཔོན་དང་སློབ་མ་གཅིག་ནས་གཅིག་ཏུ་བརྒྱུད་དེ་འོངས་པས་ན་ལུང་ཞེས་བྱའོ། །ཞེས་དང་། ཨ་བྷི་ད་ན་ལས། གླེགས་བམ་རྗེས་གནང་ལ་བསྟེན་པའི།
སློབ་མ་དེ་ནི་ཤི་མ་ཐག །རྨོངས་པ་ཡི་ནི་འཇིགས་བྱེད་པ། །མནར་མེད་སོགས་སུ་ལྟུང་བར་འགྱུར། །ཞེས་གསུངས་སོ། །གསང་བའི་དེ་ཁོ་ན་ཉིད་གསལ་བ་ལས། བསྲེགས་
དང་བཅད་དང་བརྡར་བ་ཡིས། །མཁས་པ་དག་གིས་གསེར་བཞིན་དུ། །ཡིད་ཆེས་རྣམ་པ་བཞི་ཡིས་ནི། །ལྷན་ཅིག་སྐྱེས་པ་གཏང་བར་བཟུང་། །སེམས་ཅན་ཐམས་ཅད་གཅིག་
ཤེས་ཀྱིས། །ཡིད་ཆེས་རྣམ་པ་བཞིར་གནས་ཏེ། །ལུང་མ་ཡིད་ནི་ཆེས་པ་དང་། །དེ་ནི་གཞན་ལས་ཡིད་ཆེས་དང༌། །བདག་ཉིད་ལ་ནི་ཡིད་ཆེས་དང་། །དེ་བཞིན་བླ་མ་ལ་ཡིད་

ཆེས། །ཡིད་ཆེས་རྣམ་པ་ཐམས་ཅད་ལས། །བླ་མ་ཉིད་ནི་བྱེད་པར་འགྲོ། །ཞེས་གསུངས་པ་ལྟར་ཤེས་པར་བྱའོ། །བརྒྱུད་པའི་མཐར་ཐུག་སངས་རྒྱས་ཡིན་པར་བསྟན་པ་
ནི། འགྲོ་བའི་མགོན་པོ་རིན་པོ་ཆེས། དོན་རང་གི་མཚན་ཉིད་ཀྱི་སྟོན་པ་དང་། གདུལ་བྱ་ངོར་སྣང་གི་སྟོན་པ་གཉིས་བཞེད་པ་ལས། དོན་རང་མཚན་གྱི་སྟོན་པ་ནི། སངས་
རྒྱས་ཆོས་ཀྱི་སྐུ་འབའ་ཞིག་ཡིན། གསེར་འོད་དམ་པའི་རྒྱལ་པོ་ལས། རྫོགས་པའི་སངས་རྒྱས་ཆོས་ཀྱི་སྐུ། །དེ་བཞིན་གཤེགས་པ་ཆོས་ཀྱི་དབྱིངས། །ཆོས་སྟོན་མཛད་པ་ཅི་
འདྲ་བ། །བཅོམ་ལྡན་འདས་ཀྱི་སྐ་དེ་འདྲ། །ཞེས་དང་། ཕ་རོལ་ཏུ་ཕྱིན་པ་རྡོ་རྗེ་གཅོད་པ་ལས། གང་དག་ང་ལ་གཟུགས་སུ་མཐོང་། །གང་དག་ང་ལ་སྒྲར་ཤེས་པ། །ལོག་
པའི་ལམ་དུ་ཞུགས་པ་སྟེ། །སྐྱེ་བོ་དེ་དག་ང་མི་མཐོང་། །སངས་རྒྱས་རྣམས་ནི་ཆོས་ཉིད་ལྟ། །འདྲེན་པ་རྣམས་ནི་ཆོས་ཀྱི་སྐུ། །ཆོས་ཉིད་ཤེས་པར་བྱ་མིན་པས། །དེ་ནི་རྣམ་

༄༅། །པར་ཤེས་མི་ནུས། །ཞེས་གསུངས། དཀོན་མཆོག་བརྩེགས་པ་ལས། ལྷའི་བུ་དག །དེ་བཞིན་གཤེགས་པ་ནི་ཆོས་ཀྱི་སྐྲའི་རབ་ཏུ་ཕྱེ་བ་ཡིན་གྱི་སྐུ་
༨
ལ་དགའ་བ་རྣམས་ཀྱི་མིག་ལ་སྣང་བར་ཟད་དོ། །ཞེས་གསུངས་སོ། །སངས་རྒྱས་བཅོམ་ལྡན་འདས་རྣམས་ནི་ཆོས་ཀྱི་སྐུ་ཡིན་གྱིས། དགེ་སློང་དག་འཇིག་ཚོགས་ལ་སྐུར་མ་
འཛིན་པར། དགེ་སློང་དག་ང་ནི་ཆོས་ཀྱི་སྐུ་ཡོངས་སུ་རྫོགས་པར་ལྟོས་ཤིག །ཅེས་གསུངས། ཆོས་ཀྱི་སྐུ་དེ་གཞིའི་གནས་སྐབས་སུ་བདེ་གཤེགས་སྙིང་པོའམ་ས་བོན། ལམ་
དུ་སྤངས་པ་དང་རྟོགས་པ་འབྲས་བུ་ཇི་ལྟ་བ་དང་། ཇི་སྙེད་པའི་རྣམ་པ་ཐམས་ཅད་མཁྱེན་པའི་ཡེ་ཤེས་ཀྱི་ངོ་བོར་དུས་གསུམ་མཉམ་གྲོལ་འཁོར་འདས་དབྱེར་མེད་དུ་གནས་པ་
སྟེ། དེས་ན་རིགས་སད་པ་དང་། ལམ་བསྒྲོད་པ། འབྲས་བུ་ཐོབ་པ་ཐམས་ཅད་ཆོས་ཀྱི་སྐུ་འདིའི་ཕྲིན་ལས་སུ་བཞེད་དེ། མངོན་པར་རྟོགས་པའི་རྒྱན་ལས། དེ་བཞིན་འཁོར་བ་

ཇི་སྲིད་འདིའི། །ལས་ནི་རྒྱུན་མི་འཆད་པར་འདོད། །འགྲོ་རྣམས་ཞི་བའི་ལས་དང་ནི། །བསྡུ་རྣམས་བཞི་ལ་འགོད་པ་དང༌། །ཀུན་ནས་ཉོན་མོངས་བཅས་པ་ཡིན། །རྣམ་པར་
་་བར་རྟོགས་པ་དང༌། །སེམས་ཅན་རྣམས་དོན་ཇི་བཞིན་གྱི། །དོན་དང་ཕ་རོལ་ཕྱིན་དྲུག་དང་། །སངས་རྒྱས་ལམ་དང་རང་བཞིན་གྱིས། །སྟོང་པ་ཉིད་དང་གཉིས་ཟད་དང་། །
བརྡ་དང་དམིགས་པ་མེད་པ་དང་། །ལུས་ཅན་རྣམས་ནི་ཡོངས་སྨིན་དང་། །བྱང་ཆུབ་སེམས་དཔའི་ལམ་དང་ནི། །མངོན་པར་ཞེན་པ་ཟློག་པ་དང་། །བྱང་ཆུབ་ཐོབ་དང་སངས་
རྒྱས་ཞིང་། །རྣམ་པར་དག་དང་ངེས་པ་དང་། །སེམས་ཅན་དོན་ནི་མེད་པ་དང༌། །སངས་རྒྱས་བསྟེན་སོགས་ཡོན་ཏན་དང་། །བྱང་ཆུབ་ཡན་ལག་ལས་རྣམས་ནི། །ཆུད་མི་ཟ་
དང་བདེན་མཐོང་དང་། །ཕྱིན་ཅི་ལོག་ནི་སྤངས་པ་དང་། །དེ་བཞིན་མེད་པའི་ཚུལ་དང་ནི། །རྣམ་པར་བྱང་དང་ཚོགས་དང་ནི། །འདུས་བྱས་འདུས་མ་བྱས་པ་ལ། །ཐ་དད་

༄༅། ། ཡོངས་སུ་མི་ཤེས་དང་། །མྱ་ངན་འདས་ལ་འགོད་པ་སྟེ། །ཆོས་ཀྱི་སྐུ་ཡི་ཕྲིན་ལས་ནི། །རྣམ་པ་ཉི་ཤུ་བདུན་དུ་བཞེད། །ཅེས་གསུངས། ཀྱཻ་རྡོ་རྗེ་
ལས། འཆད་པ་པོ་ང་ཆོས་ཀྱང་ང་། །རང་གི་ཚོགས་ལྡན་ཉན་པ་ང་། །འཇིག་རྟེན་སྟོན་པ་བསྒྲབ་བྱ་ང་། །འཇིག་རྟེན་འཇིག་རྟེན་འདས་པ་ང་། །ལྷན་ཅིག་སྐྱེས་དགའི་རང་
༆བཞིན་ང་། །ཞེས་པའང་དོན་འདི་ལ་དགོངས་ཏེ་གསུངས་པ་ཡིན་ནོ། །གདུལ་བྱ་ངོར་སྣང་གི་སྟོན་པ་ནི། སངས་རྒྱས་ཆོས་ཀྱི་སྐུ་དེ་སྨོན་ལམ་དང་ཐུགས་རྗེའི་དབང་གིས་གདུལ་
བྱ་ལ་གང་འཚམས་ཀྱི་གཟུགས་སྐུར་སྣང་བ། མངོན་རྟོགས་རྒྱན་ལས། རྒྱུད་ནི་ཡོངས་སུ་སྨིན་གྱུར་ནས། །གང་དང་གང་ལ་གང་དང་ནི། །དེ་ཚེ་བྱ་བ་ཕན་གྱུར་པ། །དེ་དང་
དེ་ལ་དེ་སྣང་ངོ་། །ཞེས་པ་ལྟར་ཏེ། དེ་ཡང་དབུ་མ་བདེན་གཉིས་ལས། བསོད་ནམས་རབ་ཆེའི་ལས་མངའ་བའི། །བྱང་ཆུབ་སེམས་དཔའ་རྣམས་མིག་གི། །ཡུལ་དུ་བསམ་

མི་ཁྱབ་པར་འགྱུར། །ཞེས་དང༌། དབུ་མ་འཇུག་པ་ལས། ཞི་སྐུ་དཔག་བསམ་ཤིང་ལྟར་གསལ་གྱུར་ཞིང་། །ཡིད་བཞིན་ནོར་བུ་ལྟ་བུར་རྣམ་མི་རྟོག །འགྲོ་སྒྲོལ་བར་དུ་འཇིག་
རྟེན་འབྱོར་སླད་རྟག །དེ་ནི་སྤྲོས་དང་བྲལ་བ་རྣམས་ལ་སྣང༌། །ཞེས་གསུངས་པས། ལོངས་སྤྱོད་རྫོགས་པའི་སྐུ་ནི། འཁོར་ངེས་པ་ས་བཅུའི་བྱང་ཆུབ་སེམས་དཔའ་རྣམས་ལ་
སྣང་། དེ་རྣམས་དགེ་བའི་རྩ་བ་བསམ་གྱིས་མི་ཁྱབ་པ་བསགས་པ་དང་། རྒྱ་ཆེན་པོ་ལ་མོས་པ་བསམ་གྱིས་མི་ཁྱབ་པའི་ཕྱིར། ལོངས་སྤྱོད་རྫོགས་པའི་སྐུ་དེ་ཡང་། སྐུ་ངེས་པ་
མཚན་དང་དཔེ་བྱད་རྫོགས་པས། ཆོས་ངེས་པ་ཐེག་མཆོག་འབའ་ཞིག་སྟོན་ཏེ། གནས་ངེས་པ་འོག་མིན་སྟུག་པོ་བཀོད་པའི་ཞིང་ན་བཞུགས་པ་ལ་སོགས་ཡོན་ཏན་བསམ་གྱིས་མི་
ཁྱབ་པ་དང་ལྡན་པར་མཐོང་བ་ཡིན། གདུལ་བྱ་དེ་རྣམས་སྲིད་པ་ལ་མངོན་པར་ཞེན་པའི་སྤྲོས་པ་དང་བྲལ་བའི་ཕྱིར། ལོངས་སྐུ་ལ་ཕུང་པོ་ལྷག་བཅས་ཀྱི་སྡུག་བསྔལ་མི་སྣང་། ཞི་

༄༅། །བ་མངོན་པར་ཞེན་པའི་སྤྲོས་པ་དང་བྲལ་བའི་ཕྱིར། ཕུང་པོ་ལྷག་མེད་ཀྱི་མྱ་ངན་ལས་འདའ་བའི་ཚུལ་མི་སྣང་བས། དུས་ངེས་པ་འཁོར་བ་མ་སྟོངས་
ཀྱི་བར་དུ་རྒྱུན་མི་ཆད་པ་ཡིན། སྤྱོད་འཇུག་ལས། འཆག་དང་འཇིག་མཐའ་ལས་གྲོལ་བར། །འཁོར་བར་གནས་པ་འགྲུབ་འགྱུར་བ། །འདི་ནི་སྟོང་ཉིད་འབྲས་བུ་ཡིན། །ཞེས་
པ་ལྟར་རོ། །དེ་མཐོང་བའི་སྐལ་པ་མེད་པ་རྣམས་ལ། སྤྲུལ་སྐུ་མཆོག་ནི། བྱང་ཆུབ་སེམས་དཔའ་ས་འོག་མ་བ་རྣམས་དང་། ཐེག་དམན་དགྲ་བཅོམ་པ་མན་ཆད། ཚོགས་
ལམ་ཆེན་པོ་ཆོས་རྒྱུན་གྱི་ཏིང་ངེ་འཛིན་ལ་གནས་པ་ཡན་ཆད་ལ་སྣང་ཞིང་ཐེག་པ་སྣ་ཚོགས་ཀྱི་ཆོས་སྟོན་ཏེ། མདོ་སྡེའི་རྒྱན་ལས། དེ་ཚེ་ཆོས་ཀྱི་རྒྱུན་ལ་ནི། །སངས་རྒྱས་རྣམས་
ནི་སྣང་ཞིང་གནས། །ཡེ་ཤེས་ཡངས་པ་ཐོབ་བྱའི་ཕྱིར། །གདམས་ངག་རྒྱ་ཆེན་རྙེད་པར་འགྱུར། །ཞེས་གསུངས་སོ། །འོན་ཀྱང་དེ་འབའ་ཞིག་ཏུ་ངེས་པ་ནི་མ་ཡིན་ཏེ། ཚོགས་

ལམ་པ་ཡན་ཆད་ཀྱིས་ཀྱང་མ་མཐོང་བ་དང་། སྐྱེ་བོ་ཕལ་པ་གཞན་གྱིས་མཐོང་བའི་ཚུལ་ནི་མདོ་ལས་བྱུང་བས་ན། དེ་དག་ཀྱང་རང་རང་གི་ལས་ལ་རག་ལས་སོ། །གདུལ་བྱ་དེ་
དག་སྲིད་པའི་སྤྲོས་པ་དང་མ་བྲལ་བས། སྤྲུལ་སྐུ་དེ་ལའང་ཕུང་པོ་ལྷག་མ་དང་བཅས་པའི་སྡུག་བསྔལ་སྣང་། ཞི་བའི་སྤྲོས་པ་དང་མ་བྲལ་བས། ཕུང་པོ་ལྷག་མེད་ཀྱི་མྱ་ངན་
ལས་འདས་པ་སྣང་བ་ཡིན་མོད། བཟོ་དང་སྐྱེ་བ་ལ་སོགས་པའི་སྤྲུལ་པ་ནི་བསམ་གྱིས་མི་ཁྱབ་སྟེ། འོག་ཏུ་སྟོན་པ་རྣམས་ཀྱང་ཡིན་ནོ། །མདོར་ན་ཆོས་སྐུ་དང་། གཟུགས་སྐུ་
གཉིས་སེམས་དང་ལུས་ཡིན་མོད།། ༈ །།གདམས་པ་འདི་ཇི་ལྟར་བརྒྱུད་པའི་ཚུལ་ནི། བཀའ་བརྒྱུད་རིན་པོ་ཆེ་འདི་ཉིད། རྟོགས་པ་དོན་གྱི་འཕོ་བ་ཐུགས་ནས་ཐུགས་སུ་
བརྒྱུད་པའི་བྱིན་རླབས་ཀྱི་བཀའ་བརྒྱུད་པ་ཟམ་མ་ཆད་པ་ཡིན་ཏེ། སྟོན་པ་ཡང་དག་པར་རྫོགས་པའི་སངས་རྒྱས་རྡོ་རྗེ་འཆང་སྐུ་བཞི་ཡེ་ཤེས་ལྔའི་བདག་ཉིད་དེས། ཉིད་ཀྱི་རྣམ་

།པར་སྤྲུལ་པ་རྣལ་འབྱོར་གྱི་དབང་ཕྱུག་ཏཻ་ལོ་པ་ཞེས་བྱ་བ་ཤར་ཕྱོགས་ཟ་ཧོར་གྱི་ཡུལ་དུ་སྐུ་མངོན་པར་སྤྲུལ་པ་དེ་ལ་གསུངས་པའི་ཚུལ་དུ་མཛད་པ་ཡིན་༄ ༅།
ཏེ། བརྟག་གཉིས་ལས། འཆད་པ་པོ་ང་ཆོས་ཀྱང་ང་། །རང་གི་ཚོགས་ལྡན་ཉན་པ་ང་། །ཞེས་གསུངས། ཏཻ་ལོ་པས། སངས་རྒྱས་དངོས་ལས་གསན་པར་ཡང་། འདི་ཉིད་
ཀྱི་རྣམ་ཐར་དུ། ང་ལ་མི་ཡི་བླ་མ་མེད། །ང་ཡི་བླ་མ་ཐམས་ཅད་མཁྱེན། །ཞེས་གསུངས། ཡེ་ཤེས་ཀྱི་མཁའ་འགྲོ་མ་རྣམས་ཀྱིས་ཀྱང་བསྟོད་དེ། བདེན་གཉིས་དོན་ལ་མངོན་
གྱུར་ཏཻ་ལོ་པ། །རིག་པའི་གནས་ལྔ་དག་ལ་མཁས་པ་སྟེ། །ཁྱོད་ལ་མི་ཡི་བླ་མ་ཡོད་མེད་དེ། །དེ་ཡི་བླ་མ་གང་ཡིན་ཐམས་ཅད་མཁྱེན། །ཞེས་དང་། སྤྲུལ་པ་བྱེ་བ་ཕྲག་བརྒྱ་
ཡིས། །བཅོམ་ལྡན་འདས་དང་ངས་གཏམ་བྱས། །ཞེས་སྨྲས་སོ། །འོན་ཀྱང་གདུལ་བྱའི་སྣང་ངོར་བཀའ་བབ་བཞིའི་བླ་མ་ཡོད་པར་བསྟན་པ་ཡང་། རྣམ་ཐར་ལས། ཙརྻ་ཀླུ་

སྒྲུབ་ལྭ་བ་པ། །སྐལ་བ་བཟང་མོ་ང་ཡི་ནི། །བཀའ་བབ་བཞི་ཡི་བླ་མ་ཡིན། །ཨིནྡྲ་བོ་དྷི་ལ་སོགས་ཡིན། །ཞེས་གསུངས་སོ། །དེ་ལ་སློབ་མ་ནཱ་རོ་པཎྜི་ཏ། བླ་མ་ལ་སངས་
རྒྱས་དངོས་ཀྱི་འདུ་ཤེས་ཀྱིས། བླ་མའི་ཆེད་དུ་དཀའ་བ་རླབས་པོ་ཆེ་བཅུ་གཉིས་ལ་སོགས་པ་སྤྱད། གདམས་པ་ལ་སོགས་ལ་མ་ལྟོས་པར། བླ་མའི་དུས་ཐབས་འབའ་ཞིག་
གནད་དུ་བསྣུན་པས། བྱིན་རླབས་དུས་གཅིག་ཏུ་ཞུགས་ཏེ། ཆོས་ཐམས་ཅད་ཀྱི་དེ་ཁོ་ན་ཉིད་ཐུགས་སུ་ཆུད་ཅིང་། མཐོང་ལམ་གྱི་ཡེ་ཤེས་མངོན་དུ་གྱུར་ནས། མཐར་མན་ངག་
ཐམས་ཅད་ཀྱང་གནང་བའོ། །བླ་མ་ཏཻ་ལོ་པ་ཉིད་ཀྱིས་ལུང་བསྟན་ཏེ། མི་བརྗེད་གཟུངས་ཐོབ་ནཱ་རོ་པས། །བཅུ་གཉིས་ལོ་རུ་ང་བསྟེན་བྱས། །ང་ཡི་རྟོགས་པ་ཁོ་ལ་ཡོད།
རབས་རྟོགས་འདོད་སེམས་ཅན་རྣམས། །འདུད་ན་ནཱ་རོ་པ་ལ་འདུད། །ཅེས་རྗེས་སུ་གནང་བ་མཛད་དོ། །ཡང་རྣམ་པ་གཅིག་ཏུ་ན། རྡོ་རྗེ་འཆང་ཆེན་པོ་དང་གཉིས་སུ་མེད་པ།

།རྣལ་འབྱོར་གྱི་དབང་ཕྱུག་ཐམས་ཅད་ཀྱི་གཙུག་གི་ནོར་བུ། གྲུབ་ཐོབ་ཆེན་པོ་ས་ར་ཧ་པ་དེས་བྱིན་གྱིས་རླབས་པ་དཔལ་ཤ་བ་རི་པ། དེས་མངའ་
༄༅།་པ?
བདག་རྒྱལ་སྲས་མཻ་ཏྲི་པ། ནཱ་རོ་མཻ་ཏྲི་གཉིས་ཀྱི་ཐུགས་ཀྱི་སྲས་ནི། རྗེ་སྒྲ་བསྒྱུར་གྱི་རྒྱལ་པོ་མར་པ་ལྷོ་བྲག་པ་སྟེ། བྱང་ཆུབ་སེམས་དཔའ་ཀུན་ཏུ་བཟང་པོའི་སྤྲུལ་པར་ཡོངས་སུ་
གྲགས་ཤིང་། དཀའ་བ་དཔག་ཏུ་མེད་པས་རྒྱ་གར་དུ་བསྒྲོད་ཅིང་ལུང་དང་རྟོགས་པའི་ཆོས་མཆོག་ཏུ་གྱུར་པ། བོད་དུ་སྤྱན་དྲངས་ནས་བོད་ཡོངས་ལ་བཀའ་དྲིན་ཆེ་བ་ཡིན་ནོ།
ཏཻ་ལོ་པས་ཀྱང་ནཱ་རོ་པ་ལ་མར་པ་ལུང་བསྟན་པ་མཛད། རང་གྲོལ་ཡེ་ཤེས་ཉི་མ་ཡིས། །པུ ཥྤ་ཧ་རིའི་དགོན་པ་རུ། །བྷོ་ཏྲའི་མ་རིག་མུན་པ་སེལ། །ཡེ་ཤེས་སྣང་བས་ཁྱབ་པར་
གྱིས། །ཞེས་རྗེས་སུ་གཏད་དོ། །དེའི་སློབ་མ་བསམ་གྱིས་མི་ཁྱབ་པའི་ནང་ནས། སྲས་ཀྱི་ཐུ་བོ་ཀ་ཆེན་བཞིའི་བླ་མ་ཞེས་གྲགས་ཏེ། གཙང་རོང་གི་མེ་སྟོན་ཚོན་པོ། གཞུང་གི་
ཀ་

སྟོན་ཆོས་རྡོར། དོལ་གྱི་མཚུར་སྟོན་དབང་ངེ་། གུང་ཐང་གི་མི་ལ་རས་པ་རྣམས་སོ། །དེ་ལ་གོང་མ་གསུམ་ལ། གསང་སྔགས་བཤད་རྒྱུད་ཀྱི་བསྟན་པ་གཏད། ནོར་
དབྱིག་དགོས་པ་ཀུན་སྦྱིན་པས། །མེ་རྔོག་མགོ་ལེགས་ལ་སོགས་དང་། །ཁྱོད་ཀྱི་དམ་ཆོས་སྦྱིན་པ་རྣམས། །གལ་ཏེ་སྲང་ལ་བཅལ་ཡོད་ན། །ཆགས་ལས་མ་འདའ་སུམ་འགྱུར་
། ང་ཡིས་ཁྱོད་ལ་སྦྱིན་པ་ཡི། །བསྟན་པ་འོ་མའི་རྒྱ་མཚོ་རྣམས། །བསྲུབས་པའི་མར་གྱི་ཉིང་ཁུ་ཡིན། །ང་ཡིས་ཕངས་པ་མ་བྱས་པས། །ཁྱོད་ཀྱིས་ལུས་སྲོག་ཕངས་
མེད་པར། །ནཱ་རོའི་བརྒྱུད་པ་འཛིན་ལ། ཞེས་གསུངས་ནས། རྗེ་མི་ལ་རས་པའི་རྒྱལ་པོ་ལ་སྒྲུབ་བརྒྱུད་ཀྱི་བསྟན་པ་གཏད། དེས་ནི་བླ་མའི་ཆེད་དུ་དཀའ་བ་བསམ་གྱིས་མི་ཁྱབ་
པ་སྤྱད། མཉེས་པ་གསུམ་གྱིས་ཤིན་ཏུ་མཉེས་པར་བྱས་ནས། སྲས་པོའི་ཡང་ཐུ་བོར་གྱུར་ནས། མགུར་ལས། ཚུལ་དང་མཐུན་པར་བསྒོམ་པ་དེ། །མི་ལ་རྡོ་རྗེ་རྒྱལ་མཚན་

༄༅། ། ལགས། །གདམས་ངག་སྦྲགས་པ་དེ་ལྟར་ལགས། །ཞེས་གསུངས། འགྲོ་དོན་ཆུའི་རྒྱུན་ལྟར་འབྱུང་བའང་། ནཱ་རོ་པས་མར་པ་ལ་ལུང་བསྟན་པ་
རིམ་ལྔ་ཆོས་ཉིད་གཅིག་པའི་ཀློང་། །གཉུག་མའི་དོན་མཐོང་རྣལ་འབྱོར་པ། །འཁོར་ལོས་སྒྱར་རྒྱལ་རིན་ཆེན་མཛོད། །རིགས་བརྒྱུད་ནམ་མཁའི་མེ་ཏོག་ལ། །ཆོས་
བརྒྱུད་ཆུ་བོའི་གཞུང་དང་ལྡན། །དེ་རྒྱུན་ཆད་མེད་པར་འབྱུང་བ་ཡིན། །ཞེས་དང༌། རྗེ་མར་པས་མི་ལའི་འགྲོ་དོན་ལུང་བསྟན་པའི་མགུར་ལས། བྱང་དུ་ཀ་ཆེན་བཙུགས་པ་
དེ། །གུང་ཐང་གི་མི་ལ་རས་པ་ལགས། །སྟེང་ན་རྒོད་པོ་ལྡིང་བ་དེ། །ཁོང་མི་གཤིས་རྒོད་དང་འདྲ་བ་ལགས། །རྒོད་ཚང་བྲག་ལ་འཆའ་བ་དེ། །ཚེ་སྲོག་བྲག་ལས་སྲ་བའི་
▪ རྟགས། །བྱ་དེ་ལ་བུ་གཅིག་བྱུང་བ་སྟེ། །གཉིས་མེད་གཅིག་ཏུ་ཡོང་བའི་རྟགས། །བྱ་ཕྲན་གྱི་ནམ་མཁའ་གང་བ་དེ། །བུ་སློབ་མཐའ་རུ་རྒྱས་པའི་རྟགས། །རྒོད་ནམ་མཁའི་

དབྱིངས་སུ་འཕུར་བ་དེ། །སྒྲུབ་པ་མཐའ་རུ་སྐྱོལ་བའི་རྟགས། །ལར་མི་རྒན་གྱི་ཁ་ལ་གཏད་ཡོད་ན། །བུ་སློབ་མ་བས་ཀྱང་ཡང་སློབ་བཟང་། །ཆ་ཇེ་བཟང་དང་ཇེ་བཟང་ལ་འགྲོ་
སྟེ་མཆི། །ཞེས་གསུངས་པ་འདི་རྗེ་མི་ལ་དང་། དྭགས་པོ་ལྷ་རྗེ། ཕྱི་རབས་ཀྱི་བརྒྱུད་འཛིན་དང་བཅས་པའི་ལུང་བསྟན་དུ་ཡོད་པ་ཡིན། དེ་ལྟ་བུའི་བླ་མ་དེའི་ཐུགས་ཀྱི་སྲས་
མཆོག་ཏུ་གྱུར་པ་ནི། རྗེ་མཉམ་མེད་རིན་པོ་ཆེ་དྭགས་པོ་ལྷ་རྗེ་ཡིན་ནོ། །བླ་མ་ལ་སློབ་མ་རྟོགས་ལྡན་སྐུ་དངོས་མཁའ་སྤྱོད་དུ་གཤེགས་པ་ལ་སོགས་བསམ་གྱིས་མི་ཁྱབ་
ཀྱང་། དྭགས་པོ་རིན་པོ་ཆེས་བསྟན་པ་འཛིན་པར་ལུང་བསྟན་པ་ནི། རྣལ་འབྱོར་རས་པའི་ཉམས་མྱོང་འདི།ྋ །བཟང་པོ་སྐད་དེ་གོ་བ་མེད། །མ་གོ་བཟང་བར་སུ་ཡིས་ཤེས། །
ལས་འཕྲོ་ཅན་ཅིག་ཡོངས་ཏེ་མཆི། །དབུས་པ་སྟོན་པ་ཡོང་ཉེན་མཆི། །ཞེས་དྭགས་པོ་ལྷ་རྗེ་མ་བྱོན་པའི་གོང་དུ་གསུངས་པ་ཡིན། བླ་མ་དྭགས་པོ་རིན་པོ་ཆེ་འདི་བྱང་ཆུབ་སེམས་
89

༄༅། །དཔའ་ཆེན་ངེ ད་གཞོན་ནུར་གྱུར་པའི་སྤྲལ་པར་གྲགས་པའི་རྒྱུ་མཚན་ནི། འཕགས་པ་ཏིང་ངེ་འཛིན་རྒྱལ་པོའི་མདོར། བཅོམ་ལྡན་འདས་ཀྱིས་ཟླ་
ཉ་
འོད་གཞོན་ནུར་གྱུར་པ་ལ་བཀའ་བསྩལ་པ། མི་བཟད་པ་ཡི་ཕྱི་དུས་ལ། །དམ་པའི་ཆོས་ནི་འཇིག་པའི་ཚེ། །མདོ་སྡེ་འདི་ནི་རབ་བཤད་པར། །ཁྱེད་ལས་སྤྲོ་བ་སུ་ཞིག་ཡོད། །
དེ་ཚེ་གཞོན་ནུ་ལངས་ནས་ནི། །ངུ་ཞིང་བརྒྱལ་ལ་འདི་སྐད་གསོལ། །སངས་རྒྱས་ཐུགས་ཀྱི་སྲས་པོ་ཡིས། །འདི་སྐད་སེང་གེའི་སྒྲ་ཡང་བསྒྲགས། །རྫོགས་པའི་སངས་རྒྱས་མྱ་
ངན་འདས། །མི་བཟད་པ་ཡི་ཕྱི་དུས་ལ། །ལུས་དང་སྲོག་ཀྱང་རབ་བཏང་སྟེ། །བདག་གིས་མདོ་སྡེ་རྒྱས་པར་བགྱི། །བྱིས་པ་རྣམས་ཀྱི་མི་བདེན་པ། །བརྗོད་ཅིང་སྤྱོ་བ་བཟོད་
པར་བགྱི། །གཤེ་བ་དང་ནི་བསྡིགས་པ་ཡང་། །འདྲེན་པ་དང་དུ་བླང་བར་བགྱི། །བྱང་ཆུབ་སེམས་དཔའ་གཞན་དག་ལ། །ངན་སེམས་དག་ནི་བསྐྱེད་པའམ། །གང་སྔོན་བདག་

གིས་སྡིག་པ་ཡི། །ལས་རྣམས་བགྱིས་པ་བྱང་བར་བགྱི། །སྤྱི་བོ་ལ་ནི་ཕྱག་བཞག་སྟེ། །སངས་རྒྱས་གསེར་གྱི་མདོག་འདྲ་བ། །དེ་བཞིན་གཤེགས་པ་འཇམ་དཔལ་དབྱངས།
ཟླ་འོད་ལ་ནི་སྟོན་པ་གསུང་། །གཞོན་ནུ་ཕྱི་མའི་དུས་དག་ལ། །ཁྱོད་ཀྱི་ཚངས་པར་སྤྱོད་པ་དང་། །སྲོག་གི་བར་ཆད་མི་འབྱུང་བ། །ཁྱོད་ལ་བྱིན་གྱིས་རླབས་པར་བྱ། །ཆོས་སྨྲ་
བ་ནི་གཞན་དག་ཀྱང་། །བརྒྱད་བརྒྱ་པོ་དག་ལངས་ནས་སུ། །ཕྱི་མའི་དུས་ལ་བདག་ཅག་ཀྱང་། །མདོ་སྡེ་འདི་ནི་འཛིན་པ་ལགས། །ཞེས་དང་། ཟླ་འོད་གཞོན་ནུར་གྱུར་པ་
སེམས་དགའ་ནས། སངས་རྒྱས་སྤྱན་སྔར་འདུག་སྟེ་ཚིག་སྨྲས་པ། །སྐྱེས་བུ་དམ་པ་མྱ་ངན་ཡོངས་འདས་ནས། །མ་རུངས་དུས་ན་བདག་གིས་མདོ་འདི་བཟུང་། །བདག་གིས་
ལུས་དང་སྲོག་ཀྱང་ཡོངས་བཏང་སྟེ། །འཇིག་རྟེན་བསྐྱེད་པ་ཅི་མཆིས་ཡོངས་བཏང་ལ། །བདག་གིས་འཇིགས་པ་ཆེན་པོའི་དུས་དེ་རུ། །ཏིང་འཛིན་ཞི་མཆོག་འདི་ནི་བཟུང་བར་

།བགྱི། །སེམས་ཅན་མང་ལ་སྙིང་རྗེ་ཆེར་བསྐྱེད་དེ། །སེམས་ཅན་སྡུག་བསྔལ་མགོན་མེད་མཐོང་ནས་ཀྱང་། །དེ་དག་ལ་ནི་བྱམས་པ་ཉེར་སྦྱང་༄༅།
ཞིང་། །ཏིང་འཛིན་ཞི་མཆོག་འདི་ནི་བཟུང་བར་བགྱི། །དེ་ཡི་ཚེ་ན་ཏིང་འཛིན་འཛིན་པ་དག །ལྔ་བརྒྱ་ལས་ནི་མི་ཉུང་དེར་འབྱུང་སྟེ། །མདོ་སྡེ་མཆོག་འདི་རྒྱ་ཆེར་བཟུང་བ་ལ། །
དེ་དག་སྔོན་དུ་འདྲེན་པ་བཞིན་དུ་ཡིན། །ཞེས་དང༌། བཅོམ་ལྡན་འདས་ཀྱིས་ཟླ་འོད་གཞོན་ནུར་གྱུར་པ་ལུང་བསྟན་པ་ནི། དེ་ནི་ཕྱི་དུས་འཇིགས་པ་ཆེན་པོ་ལ། །འདི་ལ་མ་ཕམ་
ཁྱོད་ནི་ང་ཡི་དཔང་། །རྟག་ཏུ་ཚངས་སྤྱོད་གཙང་ལ་གནས་ནས་ནི། །ཏིང་འཛིན་འདི་ནི་ཤིན་ཏུ་རྒྱས་བྱེད་འགྱུར། །རྐང་གཉིས་གཙོ་ལ་མཆོད་པ་མཆོག་བྱས་ཏེ། །ཡེ་ཤེས་བླ་
ཟ མེད་འདི་ནི་རབ་བསྒྲུབས་ནས། །ཕྱི་དུས་ལུས་ལ་དེ་ནི་འཇིག་རྟེན་མགོན། །རྒྱལ་བ་དྲི་མེད་འོད་ཅེས་བྱ་བར་འགྱུར། །ཟླ་འོད་གཞོན་ནུར་གྱུར་པ་བདག་ཉིད་ཀྱིས། །ལུང་བསྟན་

འདི་ཐོས་དགའ་བ་རབ་རྒྱས་ཏེ། །ཏ་ལ་བདུན་སྲིད་དུ་ནི་མངོན་འཕགས་ནས། །མཁའ་ལ་འདུག་སྟེ་ཆེད་དུ་བརྗོད་པ་བརྗོད། །ཅེས་དང༌། སྙིང་རྗེ་ཆེན་པོ་པདྨ་དཀར་པོའི་མདོ་
ལས། ཀུན་དགའ་བོ་ང་འདས་ནས་མ་འོངས་པའི་དུས་ན། བྱང་ཕྱོགས་ཀྱི་རྒྱུད་དུ་དགེ་སློང་འཚོ་བྱེད་ཅེས་བྱ་བ་སྔོན་གྱི་རྒྱལ་བ་ལ་ལྷག་པར་བྱ་བ་བྱས་པ། སངས་རྒྱས་བརྒྱ་སྟོང་
མང་པོ་ལ་བསྙེན་བཀུར་བྱས་པ། དགེ་བའི་རྩ་བ་བསྐྱེད་པ། ལྷག་པའི་བསམ་པ་བསྐྱེད་པ། ཐེག་པ་ཆེན་པོ་ལ་ཡང་དག་པར་ཞུགས་པ། སྐྱེ་བོ་མང་པོ་ལ་ཕན་པ་དང་བདེ་བའི་
ཕྱིར་ཞུགས་པ། མང་དུ་ཐོས་པ་བྱང་ཆུབ་སེམས་དཔའི་སྡེ་སྣོད་འཛིན་པ། ཐེག་པ་ཆེན་པོའི་བསྔགས་པ་བརྗོད་པ། ཐེག་པ་ཆེན་པོ་ཡང་དག་པར་རབ་ཏུ་སྟོན་པ་ཞིག་འབྱུང་བར་
འགྱུར་ཏེ། དེས་ངའི་སྐུ་གདུང་གི་མཆོད་རྟེན་ཞིག་ཅིང་རལ་བ་མཐོང་ནས་གསེར་གྱིས་བརྒྱན་པར་བྱེད་ཅིང་གདུགས་དང་། རྒྱལ་མཚན་དང་། བ་དན་དང་། དར་དང་། དྲིལ་

།བུ་གཡེར་ཁའི་དྲྭ་བས་གཡོགས་པ་དང་། དེ་བཞིན་གཤེགས་པའི་སྐ་གཟུགས་དང་། མཆོད་རྟེན་གྱི་ཁང་པ་དང་། མཆོད་རྟེན་རྣམས་སེངྒེའི་རྒྱལ་༄༅།ཨུ
མཚན་གྱིས་བརྒྱན་ཏེ། ལྷ་དང་མི་རྣམས་དགའ་བ་བསྐྱེད་ཅིང་དེ་ཡོངས་སུ་བསྐྱངས་པ་དང་། ངའི་བསྟན་པ་ཡོངས་སུ་བསྐྱངས་པ་དང་། སེམས་མ་དད་པ་རྣམས་དད་པར་བྱ་བ་
དང་། དད་པ་རྣམས་ཕྱིར་འཕེལ་བ་དང་། སྐྱེ་བོ་མང་པོའི་དགེ་བའི་ཚོགས་བསགས་པའི་ཕྱིར་ལོ་ལྔ་པར་བྱེད་དུ་འཇུག་པར་འགྱུར་རོ། །ཀུན་དགའ་བོ་དེའི་ཚེ་ན། དགེ་སློང་
བརྩོན་པ་ལྷོད་པ། ཡོ་བྱད་མང་བ། སྤོང་བ་ལས་ཉམས་པ། ཚུལ་ཁྲིམས་འཆལ་བ། སྡིག་པའི་ཆོས་ཀུན་ཏུ་སྤྱོད་པ། འདུ་འཛི་ལ་རབ་ཏུ་དགའ་བ། རབ་ཏུ་དབེན་པ་ལ་མི་
→ བལྟ་བ། བརྩོན་པ་བོར་བ། གནས་གཅིག་ན་འཁོད་པ་ཡོངས་སུ་འཛིན་པ་ལ་བརྩོན་པ། ཁྱིམ་པ་དང་རབ་ཏུ་བྱུང་བ་རྣམས་དང་འདྲེས་པ། དཀོན་མཆོག་གསུམ་དང་མ་འདྲེས་

ཅིང་མ་གུས་པ། དགེ་སྦྱོང་ལྟར་བཅོས་པ་དག་ནི་མང་དུ་འབྱུང་བར་འགྱུར་རོ། །དེ་ན་དགེ་སློང་བརྩོན་འགྲུས་བརྩམས་པ། རབ་ཏུ་དབེན་པར་དྲན་པ་ཉེ་བར་གཞག་པ། ཤེས་རབ་
དང་ལྡན་པ། སེམས་རྩེ་གཅིག་པ། དགེ་བའི་ཆོས་ཅན། འདོད་པ་ཆུང་བ། ཆོག་ཤེས་པ། བསོད་སྙོམས་ལ་རྒྱུ་བ། འཕགས་པའི་རིགས་ལ་གནས་པ། མང་དུ་ཐོས་པ།
ཐོས་པ་བསགས་པ་དག་ནི་ཉུང་ངུ་འབྱུང་བར་འགྱུར་ཏེ། དེ་ལ་དགེ་སློང་འཚོ་བྱེད་ཁོང་ཁྲོ་བའི་སེམས་མེད་པ་དང་། དབང་པོ་མ་ཉམས་པ་དང་། དང་བ་དང་། དད་པ་མཆོག་
དང་ལྡན་པས་གོས་ངུར་སྨྲིག་བགོས་ཤིང་། ཚུལ་ཁྲིམས་དང་ལྡན་པ་ཐམས་ཅད་ལ་སྦྱིན་གནས་སུ་འདུ་ཤེས་བསྐྱེད་ཅིང་། སྦྱིན་པ་སྦྱིན། དགེ་བའི་རྩ་བ་བསྐྱེད་པར་བྱེད་དོ། །དེ་
བྱང་ཆུབ་སེམས་དཔས་བྱེད་པའི་དགེ་བའི་རྩ་བ་རྒྱ་ཆེན་པོ་རྣམ་པ་སྣ་ཚོགས་བསགས་ནས། འཆི་བའི་དུས་བྱས་མ་ཐག་ཏུ་ནུབ་ཕྱོགས་སུ་སངས་རྒྱས་ཀྱི་ཞིང་བྱེ་བ་བརྒྱ་སྟོང་འདས་

།པ་ན། དེ་བཞིན་གཤེགས་པ་འོད་དཔག་མེད་ཀྱི་སངས་རྒྱས་ཀྱི་ཞིང་། འཇིག་རྟེན་གྱི་ཁམས་བདེ་བ་ཅན་དུ་སྐྱེ་བར་འགྱུར་ཏེ། འཇིག་རྟེན་གྱི་ཁམས་
ཡོན་ཏན་ཐམས་ཅད་ཀྱིས་བརྒྱན་པ་ཞེས་བྱ་བར། དེ་བཞིན་གཤེགས་པ་འོད་དྲི་མ་མེད་པ་ཞེས་བྱ་བར་འགྱུར་རོ། །ཞེས་གསུངས་སོ། །ཏིང་ངེ་འཛིན་རྒྱལ་པོའི་མདོ་ལས། བླ་མ་
དྭགས་པོ་ལྷ་རྗེ་རིན་པོ་ཆེ་དེའི་མཚན་གསལ་བར་མ་མཐོང་ཡང་། སྙིང་རྗེ་ཆེན་པོ་པདྨ་དཀར་པོའི་མདོ་འདིར། དགེ་སློང་འཚོ་བྱེད་ཅེས་ལྷ་རྗེ་དང་མཐུན་པ་གསལ་པོར་གསུངས་
ཤིང་། ཏིང་ངེ་འཛིན་རྒྱལ་པོ་ལས་ཟླ་འོད་གཞོན་ནུར་གྱུར་པ་རྒྱལ་བ་དྲི་མེད་འོད་ཅེས་པར་འགྱུར་བར་ལུང་བསྟན་པ་དང་། སྙིང་རྗེ་ཆེན་པོ་པདྨ་དཀར་པོ་ལས། དགེ་སློང་འཚོ་བྱེད་
དེ་བཞིན་གཤེགས་པ་འོད་དྲི་མ་མེད་པར་འགྱུར་བ་ལུང་བསྟན་པ་མཚན་གཅིག་ཅིང་། མི་བཟད་པའི་དུས་ནི་ད་ལྟ་ཡིན་ལ། ཆོས་ཐམས་ཅད་ཀྱི་རང་བཞིན་རྣམ་པར་སྤྲོས་པའི་ཏིང་

ངེ་འཛིན་གྱི་རྒྱལ་པོ་ནི། སྟོང་པ་ཉིད་དང་སྙིང་རྗེ་ཟུང་དུ་འཇུག་པ་རྣམ་ཀུན་མཆོག་ལྡན་གྱི་སྟོང་པ་ཉིད་རྣམ་པར་མི་རྟོག་པའི་ཡེ་ཤེས་ཕྱག་རྒྱ་ཆེན་པོ་འདི་ཡིན་ཞིང་། དཀའ་བ་ཐམས་
ཅད་ཁྱད་དུ་བསད་ནས་ཏིང་ངེ་འཛིན་འདི་སྙིགས་མའི་དུས་སུ་དར་ཞིང་རྒྱས་པར་མཛད་པའང་། མཉམ་མེད་དྭགས་པོ་བཀའ་བརྒྱུད་ལྟ་བུ་བོད་འདིར་གཞན་མི་མངའ་བས། ངེས་
པར་དྭགས་པོ་རིན་པོ་ཆེ་ནི། མགོན་པོ་ཟླ་འོད་གཞོན་ནུ་ཡིན་ལ། དེའི་སློབ་མ་ཡང་སློབ་ནས་ད་ལྟའི་བར་དུ་སྒྲུབ་བརྒྱུད་ཀྱི་བསྟན་པ་འཛིན་ཞིང་། གདུལ་བྱ་རྣམས་སྨིན་གྲོལ་
མཛད་པའི་སྐྱེས་ཆེན་འདི་དག་ཀྱང་ཕལ་མོ་ཆེར། དུས་དེར་ཏིང་ངེ་འཛིན་གྱི་རྒྱལ་པོ་འདི་བཟུང་བར་སེམས་བསྐྱེད་ཅིང་དམ་བཅས་པའི་བྱང་ཆུབ་སེམས་དཔའ་ཆེན་པོ་ལྔ་བརྒྱ་
དང་། བརྒྱད་བརྒྱ་པོ་འདི་སྨོན་ལམ་གྱི་དབང་གིས་སྐྱེ་བ་ཡོངས་སུ་བཟུང་བ་ཡིན་པར་ཤེས་པར་བྱ། ཡིད་ཆེས་པར་བྱ་ཆོས་ཀྱི་རྗེས་སུ་འབྲེང་པའི་གང་ཟག་རྣམས་ཀྱང་རྒྱུ་མཚན་

།འདི་ཙམ་གྱིས་ཡིད་ཆེས་སུ་རུང་བ་ཡིན་པས་མོས་པ་བསྐྱེད། གསོལ་བ་ཐོབ། དགའ་བ་རྒྱ་ཆེན་པོ་བསྒོམས་ཤིག །སྡང་ཞུགས་ཀྱི་སྒོ་ནས་དམོད་
༄༅།ཉ་
ཅིང་གཤེ་བ་རྣམས་ནི་རང་ལ་གནོད་པར་འགྱུར་བ་བསྲུངས་པའི་རིགས་ཀྱིས་བཟོད་པར་གྱིས་ལ་རེ་ཞིག་གུད་དུ་བཞུགས་ཤིག །ཕ་རོལ་ཏུ་ཕྱིན་པ་སྡུད་པ་ལས། ལུང་བསྟན་མ་ཐོབ་
བྱང་ཆུབ་སེམས་དཔའ་གང་ཞིག་གིས། །ལུང་བསྟན་ཐོབ་ལ་སེམས་ཁྲོས་རྩོད་པ་རྩོམ་བྱེད་ན། །ཐ་བ་སྐྱོན་ལྡན་སེམས་ཀྱི་སྐད་ཅིག་ཇི་སྙེད་པ། །དེ་སྙེད་བསྐལ་པར་གཞི་ནས་གོ་
ཆ་གོ་དགོས་སོ། །ཞེས་གསུངས་པས་མཁས་པ་ཆེན་པོ་ཀུན་ཀྱང་། སྒྲོ་བསྐར་གྱི་ཉེས་པས་སངས་རྒྱས་པ་ལ་ཕྱི་ནུད་རིང་མོ་ཞིག་རྒྱབ་པར་མཆིའོ། །རྗེ་དེའི་ཆོས་ལས་སྐྱེས་པའི་
→ སྲས། རྟོགས་ལྡན་གྱི་རྒྱལ་པོ་གྲུབ་ཐོབ་གནམ་གྱི་སྐར་མ་ཙམ་བྱོན་ཡང་། དེི་རྣམས་ཀྱི་མཆོག་ཏུ་གྱུར་པ། སྐུའི་དབོན་པོ། གསུང་གི་མཛོད་འཛིན། ཐུགས་ཀྱི་སྲས་མཆོག

སློབ་དཔོན་རིན་པོ་ཆེ་དྭགས་པོ་སྒོམ་པ། དོན་གྱི་བརྒྱུད་པ་ཅན། མཁྱེན་པ་ཅན། རྟོགས་པ་ཅན། བྱིན་རླབས་ཅན། ཐུགས་རྗེ་ཅན་དེའོ། །ཡང་རྗེ་བཙུན་མི་ལའི་སྲས། གླིང་
ཁའི་འབྲི་སྒོམ་རས་པ་རྗེ་བཙུན་མལ་ཡེར་པ་བ། དེ་ལྟར་རྗེ་དྭགས་པོ་སྒོམ་ཚུལ་དང་། ཡེར་པའི་སྲས་ཀྱི་ཐུ་བོ་ནི། འགྲོ་བའི་མགོན་པོ་རིན་པོ་ཆེ་དཔལ་ལྡན་གཡུ་བྲག་པ་ཡིན་
ཏེ། འཛམ་བུ་གླིང་བྱེ་བ་ཕྲག་བརྒྱར་སྤྲུལ་པའི་སྐུ་བྱེ་བ་ཕྲག་བརྒྱར་སྤྲུལ་ནས་སྙིགས་དུས་འདུལ་དཀའ་བའི་སེམས་ཅན་རྣམས་འདུལ་བ་ལ་སོགས་པ། རྨད་དུ་བྱུང་བའི་རྣམ་པར་
ཐར་པ་ཉིད་ཀྱི་བཀའ་འབུམ་དང༌། གྲུབ་ཆེན་གཞན་དག་གི་རྣམ་ཐར་དུའང་། བླ་མ་རིན་པོ་ཆེ་འདིའི་ཆེ་བ་བརྗོད་པ་རྣམས་ལས་ཤེས་པར་བྱའོ། །བླ་མ་རིན་པོ་ཆེ་ཉིད་ཀྱིས་
ཀྱང་། བསྡོས་པར་འཁྲུགས་པའི་དུས་སུ་དཔོན་དར་མ་གཞོན་ནུ་ལ་གསུངས་པ། ང་ཚེ་སྔ་ཕྱི་མེད་པར་ཚོགས་བསགས་པས། ད་ལྟ་འགྲོ་བའི་དཔལ་དུ་ཤར། །སངས་རྒྱས་

།ཐམས་ཅད་གྲོས་བྱས་ནས། །སྤྲང་བན་འགྲོ་བའི་དོན་དུ་བཀྲམ། །ལྔ་བརྒྱ་དུས་ཀྱི་སྙིགས་མ་འདིར། །བསྟན་པའི་གཞི་མོ་ལྷ་སའི་མཐིལ། །ཤཱཀྱ་༄༅།
རྣམ་གཉིས་ཞབས་ཏོག་དང༌། །སངས་རྒྱས་བསྟན་པ་མ་མོའི་ཕྱིར། །སྡེ་པ་ཐམས་ཅད་དགྲར་ལངས་ཀྱང་། །སྡེ་འཁྲུག་གི་ཉེས་པ་ང་ལ་མེད། །སྤྲང་བན་ནམ་མཁའི་རྣལ་འབྱོར་
* པས། །སྐྱེ་འགྲོ་ནམ་མཁའ་ལྟ་བུ་ལ། །འགྲོ་དོན་ནམ་མཁའ་ལྟ་བུར་བྱེད། །ཅེས་དང་། ཉིད་ལ་ཉིད་ཀྱིས་བསྟོད་པ་ལས། ཐམས་ཅད་ཁྱོད་ཀྱི་སྤྲུལ་པ་སྟེ། །སྤྲུལ་ཙམ་ཉིད་ན་
སྤྲུལ་པ་མེད། །སྤྲུལ་དང་མི་སྤྲུལ་གཉིས་མི་མངའ། །ཞེས་གསུངས་པ་ལ་སོགས་གསུང་རླབས་ཅན་མང་དུ་བཞུགས་པ་ཡིན། འཇམ་དཔལ་རྩ་བའི་རྒྱུད་ནས་གསལ་བར་ལུང་
བསྟན་པ། སྡོམ་བརྩོན་ཐམས་ཅད་གྲགས་པ་ཡང་། །སྟོན་པའི་བསྟན་པ་གསལ་བྱེད་པའོ། །བསྟན་པ་དེ་ཚེ་ས་སྟེང་དུ། །རྣམ་ཐར་ཉམས་ཤིང་སྣང་མེད་ལ། །སྟོན་པའི་
69

གཟུགས་བརྙན་ཡིད་དུ་འོང་། །བྱེད་པར་འགྱུར་བར་ཐེ་ཚོམ་མེད། །ཐམས་ཅད་བྱང་ཆུབ་ལུང་བསྟན་ཏེ། །ང་ཡི་བྱང་ཆུབ་མཆོག་ཐོབ་འགྱུར། །དེ་ནི་འཇིག་རྟེན་སྦྱིན་གནས་
འགྱུར། །སྲིད་པ་གསུམ་གྱི་མཐར་ཡང་བྱེད། །སྔགས་དང་རྒྱུད་ལ་མངོན་བརྩོན་པས། །གྲགས་པ་འཛིན་པར་ཤེས་པར་བྱ། །སྟོན་པའི་གསུང་རབ་ས་སྟེང་དུ། །དུས་མཐར་
འཛིན་པ་ཉམས་པ་ན། །སྡོམ་བརྩོན་རྒྱལ་པོའི་ཚུལ་གྱིས་ནི། །འབྱུང་བར་འགྱུར་བར་ཐེ་ཚོམ་མེད། །ཅེས་གསུང་ངོ༌། །འདིའི་རྐང་པ་གཉིས་མདོར་བསྟན་པའོ། །རྒྱས་བཤད་
ལ་ཤོ་ལོ་ཀ་གཉིས་ནི། དཀོན་མཆོག་གི་རྟེན་བཞེངས་པ་དང་། གདུལ་བྱ་ཐམས་ཅད་ལུང་བསྟན་པ་དང༌། འགྲོ་དོན་མཛད་ཚུལ་ལོ། །རྐང་པ་གཉིས་བརྩོན་འགྲུས་དྲག་པོའི་
མཚན་གྱི་དོན་ནོ། །ཤོ་ལོ་ཀ་གཉིས་ནི་སྙིགས་མའི་དུས་སུ་ཕྲིན་ལས་རྣམ་བཞིས་གདུལ་དཀའ་འདུལ་བའི་ཚུལ་ལོ། །འགྲོ་བའི་མགོན་པོའི་ཐུགས་ཀྱི་སྲས། །མཉམ་མེད་རིན་པོ་ཆེ་

།ཤཱཀྱ་ཡེ་ཤེས་ཡིན་ནོ། །དེ་ཡང་འཇམ་དཔལ་རྩ་རྒྱུད་ནས་ལུང་བསྟན་ཡོད་དེ། དེར་ནི་ཐུབ་མཆོག་དམ་པ་དང༌། །མི་ཁོམ་རྣམས་ནི་སྤོང་བྱེད་
ཅིང་། །དམ་པ་དག་ཀྱང་ལེགས་པར་ཐོབ། ཤཱཀ་གི་རབ་བྱུང་དེ་ཉིད་ནི། །རྟག་ཏུ་རབ་ཏུ་གནས་པ་བྱེད། །ཡི་གེ་ཀྱ་ཞེས་རྣམ་པར་གྲགས། །འཇིགས་མེད་གྲགས་དང་ལྡན་པ་
༈ ཉིད། །ལོ་ནི་ཉི་ཤུ་གཅིག་བར་དུ། །ས་སྐྱོང་རྒྱལ་སྲིད་བྱེད་པར་འགྱུར། །དེ་ནས་གསུད་ནད་ཀྱིས་བཏབ་སྟེ། །དུས་བྱས་ནས་ནི་ལྷ་གནས་འགྲོ། །བློ་ལྡན་དེ་ནི་མཐར་གྱིས་
། །མྱུར་དུ་བྱང་ཆུབ་གཞོལ་བར་འགྱུར། །ཞེས་གསུངས། གཞན་ཡང་བླ་མ་རིན་པོ་ཆེའི་ཉེ་གནས་དང་སློབ་བརྒྱུད་དམ་པ་མང་དུ་འབྱུང་བར་ལུང་བསྟན་པ་དང་། དེ་ཉིད་
ལས། ཡི་གེ་མ་ཞེས་གཞོན་ནུ་ཞེས། །དང་པོ་ཐ་མར་ཆོས་ལ་དགའ། །དེ་ཡི་ལྷག་མའི་རྒྱུད་ལས་ཀྱང་། །གཞན་ལ་རབ་གནས་འཚོ་བྱེད་པ། །དེ་ཡི་འོག་ཏུ་ས་སྐྱོང་བ། ས་

བསྲུངས་འཚོ་བས་གནས་པ་ཡིན། །ཞེས་གསུངས། མཉམ་མེད་རིན་པོ་ཆེའི་སྐུའི་དབོན་པོ་རིན་པོ་ཆེ་སངས་རྒྱས་སྙིང་པོ། དེའི་གཅུང་པོ་རིན་པོ་ཆེའི་སངས་རྒྱས་གཞོན་
ནུ། དེའི་དབོན་པོ་རིན་པོ་ཆེ་གསེར་ཁང་སྟེངས་པ། དེའི་ཡབ་མཆེད་པོ་བདེ་བར་གཤེགས་པ་སངས་རྒྱས་རིན་པོ་ཆེའི་མཚན་ཅན། དེ་ལ་ཆོས་རྗེ་སྨོན་ལམ་རྒྱལ་མཚན། དེ་ལ་
ཀུན་སྤང་དགེ་སྦྱོང་། དེ་ཡབ་སྲས་གཉིས་ཀ་ལ། འགྲོ་མགོན་ཆོས་ཀྱི་དབང་ཕྱུག །དེ་ལ་བདག་འཇམ་དབྱངས་རྒྱལ་མཚན་དཔལ་བཟང་པོས་ཞུས་པའོ། །དེ་ཐམས་ཅད་བརྒྱུད་
པ་གོང་མའི་བྱིན་རླབས་རིམ་པར་ཞུགས་ཤིང་། འོག་མའི་རྒྱུད་བྱིན་གྱིས་བརླབ་པར་ནུས་པ་ཤ་སྟག་གོ། །བླ་མ་བརྒྱུད་པ་དེ་རྣམས་ཀྱི་དཀའ་སྤྱད་འགྲོ་བའི་དཔལ་དུ་ཤར་བའི་རྣམ་
ཐར་རྒྱས་པ་ནི་ཟུར་དུ་མཆིས་སོ། །བླ་མ་བརྒྱུད་པ་འདི་རྣམས་ཀྱང་སངས་རྒྱས་དང་བྱང་ཆུབ་སེམས་དཔའི་རྣམ་འཕྲུལ་འབའ་ཞིག་ཡིན་ཞིང་། མདོར་ན་བཀའ་བརྒྱུད་རིན་པོ་ཆེ་

།བྱིན་རླབས་ཀྱི་ཆུ་བོ་མ་ནུབ་པ་འདི་ལྟ་བུ་དང་མཇལ་བས་འོ་སྐོལ་ཐམས་ཅད་འཚེངས་པ་ཡིན་ནོ། །དེ་ཅིའི་ཕྱིར་ཞེ་ན། འགྲོ་བའི་མགོན་པོ་རིན་པོ་ཆེ་
ཉིད་ཀྱིས་ཞལ་གྱིས་བཞེས་པ། ད་ལྟ་ངའི་སྐྱབས་འོག་ཏུ་ཚུད་ཚད། ངའི་རྒྱལ་ཁྲིམས་ཀྱི་ཁོངས་སུ་ཚུད་ཚད་ཀྱི་སེམས་ཅན་ཐམས་ཅད། ང་ཆོས་ཀྱི་དབྱིངས་སུ་དཔལ་རྣམ་པར་
རྞྞསྣང་མཛད་དུ་སངས་རྒྱས་པའི་ཚེ། དེའི་དུས་སུ་སེམས་ཅན་ཐམས་ཅད་ས་བཅུའི་བྱང་ཆུབ་སེམས་དཔར་གྱུར་ཏེ། ད་ལྟ་ངས་འཇིགས་པ་དང་། དགྲ་ལས་སྐྱབས་པའི་
འབྲེལ་འདིས། དེའི་དུས་སུ་བྱང་ཆུབ་སེམས་དཔའ་རྣམས་ཀྱི་ཤེས་བྱའི་སྒྲིབ་པ། འཁོར་གསུམ་དུ་རྟོགས་པའི་དགྲ་དེ་ངས་བཅོམ་ནས། ཐམས་ཅད་དེར་སངས་རྒྱ་བ་
ཀ་ཡིན། ཞེས་གསུངས་པས། དེ་ལྟར་ཡིད་ཆེས་པར་བྱའོ། །གོང་དུ་འཇམ་དཔལ་རྩ་རྒྱུད་ཀྱི་ལུང་བསྟན་ལས། ཐམས་ཅད་བྱང་ཆུབ་ལུང་བསྟན་ཚེ། །ང་ཡི་བྱང་ཆུབ་མཆོག་ཐོབ་

འགྱུར། །ཞེས་པའང་འདི་ལ་དགོངས་པ་ཡིན་མོད། དེ་བས་ན་ཡིད་ཆེས་པར་བྱས་ཏེ། རེས་ལེགས་རེས་དགའ་སྙམ་དུ་སྤྲོ་བ་ཆེན་པོ་བྱས་པས་ཆོག་པ་ཡིན་ནོ། །དེ་ལྟར་མཛོད་
ཅིག །དེ་ལྟར་བླ་མ་རྣམས་སྐུ་ཐ་དད་དུ་བཞུགས་པར་སྣང་མོད་ནའང་། བརྒྱུད་པ་དབྱེར་མེད་དུ་སྟོན་པ་ནི། བླ་མ་རིན་པོ་ཆེའི་ཞལ་ནས། བྱིན་རླབས་ཀྱི་ལམ་པ་དེ་རྡོ་རྗེ་འཆང་
ནས་ད་ལྟའི་བླ་མའི་བར་དུ་ཁྱད་མེད་པ་ཡིན། དེ་མི་སྲིད་ཟེར་ནས་བློར་མི་ཤོང་བ་མང་པོ་ཡོད་དེ། ཁྲོན་པ་ནང་གི་སྦལ་ལུ་དང་འདྲ་ཞེས་གསུངས། ལྷན་ཅིག་སྐྱེས་པའི་རྟོགས་པ་
ཤར་བའི་རྣལ་འབྱོར་པས། བླ་མ་བརྒྱུད་པའི་ཉེ་རིང་བརྩི་བ་དེ་ཇི་ལྟར་དགོངས་པ་ཡིན་ནམ། བརྒྱུད་པ་ལ་ནི་ཉེ་རིང་མི་འདུག་ན། རྡོ་རྗེ་འཆང་དང་རྩ་བའི་བླ་མ་ལ་ཁྱད་ཅི་ཡོད། སྐྱེ་
མེད་རྟོགས་པའི་རྣལ་འབྱོར་པ་མདའ་བསྣུན་དང་། དཔལ་ནཱ་རོ་པ་དང་། སློབ་དཔོན་རིན་པོ་ཆེ་ལ་ཁྱད་ཅི་ཡོད། རང་ཡང་ཆོས་སྐུར་ཤར། སློབ་དཔོན་ཡང་ཆོས་སྐུར་ཤར།

༄༅། །བརྒྱུད་པ་ཆོས་སྐུར་ཤར། རྡོ་རྗེ་འཆང་ཆོས་སྐུར་ཤར། ཡེ་ནས་གནས་པའི་ཆོས་སྐུར་ངོ་ཤེས་གསུངས། དཔལ་ས་ར་ཧ་པས། རྡོ་རྗེ་འཆང་དང་
རང་རིག་བླ་མའི་བཀའ། །འདུས་པའི་རྒྱུད་དུ་དྲི་མེད་ཕྱག་རྒྱ་ཆེ། །ཞེས་གསུངས། བརྒྱུད་པ་བྱིན་རླབས་ཀྱི་རྩ་བ་ཅན་ལ་ལྔ། བྱིན་རླབས་ཀྱི་བརྒྱུད་པ་མཆོག་ཏུ་བསྟན་པ། བརྒྱུད་
ལྡན་གྱི་བླ་མ་སངས་རྒྱས་དངོས་ཡིན་པ། སངས་རྒྱས་དང་མཚུངས་པ། སངས་རྒྱས་ལས་ལྷག་པ། དཀོན་མཆོག་གསུམ་གྱི་ངོ་བོ་ཡིན་པའི་ཚུལ་ལོ། །དང་པོ་ནི། བླ་མ་རིན་
པོ་ཆེའི་ཞལ་ནས། རི་མོ་མེད་པའི་བརྐོས་ཕོར་དུ། །འབི་འབི་བཅུག་པ་དོན་མེད་བཞིན། །རྟོགས་པའི་བྱིན་རླབས་མི་མངའ་བའི། །བླ་མ་བསྟེན་པ་དེ་བཞིན་ནོ། །བདེ་གསལ་མི་
རྟོག་ལ་སོགས་པའི། །ཉམས་མྱོང་བསྐྱངས་པའི་བརྒྱུད་པ་དང་། །རྩ་རླུང་ཐིག་ལེ་ལ་སོགས་པའི། །མན་ངག་ཞི་རྒྱས་དབང་དང་མངོན་སྤྱོད་སོགས། །འཕྲིན་ལས་མངོན་ཤེས་

འཕུར་ལ་སོགས། །དྲོད་རྟགས་དབུ་མ་ཕྱག་རྒྱ་ཆེན་པོ་སོགས། །ཚིག་ལྟ་རྐྱང་པའི་བརྒྱུད་པ་དང༌། །དེ་སོགས་བརྒྱུད་པ་རྐྱང་པ་རྣམས། །མ་ལུས་ཇི་སྙེད་རྙེད་གྱུར་
ཀྱང་། །ཐ་དད་སོ་སོར་འབྲས་འབྱིན་ཏེ། །བྱིན་རླབས་རྟོགས་པར་མི་ལྡན་ཕྱིར། །རང་སེམས་རྣམ་དག་རྟོགས་མི་སྲིད། །ཅེས་དང་། དེ་ཕྱིར་དད་ལྡན་སྐྱེས་བུ་རྣམས། །རྟོགས་
པའི་བརྒྱུད་ལྡན་བླ་མ་བཙལ། །ཞེས་གསུངས་སོ། །བརྒྱུད་ལྡན་གྱི་བླ་མ་སངས་རྒྱས་དངོས་ཡིན་པར་བསྟན་པ་ནི། མཁའ་འགྲོ་མ་རྡོ་རྗེ་གུར་ལས། གང་ཉིད་རྡོ་རྗེ་སེམས་དཔའ་
ཞེས། །དེ་ནི་སློབ་དཔོན་གཟུགས་སུ་འཛིན། །སེམས་ཅན་ཕན་གདགས་དམིགས་ནས་ནི། །ཐ་མལ་པ་ཡི་གཟུགས་སུ་གནས། །ཞེས་དང་། མཁའ་འགྲོ་རྒྱ་མཚོའི་དཀྱིལ་ཆོག་ཛ་
ཡ་སེ་ནས་མཛད་པ་ལས། དེ་ཉིད་ངོ་བོ་དབྱེར་མེད་པ། །འཁོར་བ་པ་ཡི་ཚུལ་བཟུང་ནས། །རང་གི་གདུལ་བྱའི་དོན་མཛད་པ། །བླ་མའི་ཚོགས་ལ་ཕྱག་འཚལ་ལོ། །ཞེས་དང་།

།བ་ཚ་ཅན་ཆུ་ཀླུང་གི་མདོ་ལས། ལྔ་བརྒྱ་ཐ་མར་གྱུར་པ་ན། །ང་ཉིད་སློབ་དཔོན་གཟུགས་སུ་གནས། །ང་ཡིན་སྙམ་དུ་ཁྱོད་བྱོས་ལ། །དེ་ཚེ་དེ་ལ་
5 ༄༅།
གུས་པ་བསྐྱེད། །ཅེས་དང་། དཔལ་ལྡན་ས་སྐྱ་པཎྜི་ཏས། ཁྱོད་ནི་རྒྱལ་དང་རྒྱལ་བའི་སྲས། །རབ་བྱུང་དགེ་བསྙེན་ཁྱིམ་པ་སོགས། །འགྲོ་བ་ཀུན་གྱི་གཟུགས་མཛད་ནས།
ཟླ་གདུལ་བྱ་ཐམས་ཅད་སྨིན་པར་མཛད། །ཅེས་དང་། ཐམས་ཅད་སྤྲོ་བའི་ཕྲིན་ལས་ཀྱིས། །རྫོགས་པའི་སངས་རྒྱས་ཐམས་ཅད་སྤྲུལ། །གཅིག་ཏུ་བསྡུས་པའི་སྦྱོར་བ་ཡིས། །
སངས་རྒྱས་ཀུན་བདག་རྡོ་རྗེ་འཆང་། །བག་ཆགས་བཅས་པ་སྒྲིབ་ཀུན་སྤངས། །ཡོན་ཏན་ཐམས་ཅད་རབ་རྫོགས་པ། །ཞེས་དང་། རྒྱུད་ལས། འཇམ་དཔལ་ང་ནི་མ་འོངས་
→ དུས་དག་ན། །རྡོ་རྗེ་སློབ་དཔོན་གཟུགས་སུ་འབྱུང་། །སེམས་ཅན་རྣམས་ཀྱི་འདྲེན་པ་བྱེད། །ཅེས་བྱ། དེའི་རྒྱུ་མཚན་ནི་མཆོག་གི་སྤྲུལ་སྐུ་མཐོང་བའི་ལས་ཅན་ཕལ་ཆེར་

སྔོན་འབྲས་བུའི་དུས་ཉིད་དུ་འདུས་ཏེ། ད་ལྟ་སྐལ་པ་ཅན་ཉུང་ལ། གལ་ཏེ་ཡོད་ན་ནི་ད་ལྟའང་ལོངས་སྐུ་དང་། སྤྲུལ་སྐུ་ལས་ཆོས་ཐོས་ཏེ། ཏཻ་ལོ་པ་བཞིན་ནོ། །མཆོག་
གི་སྤྲུལ་སྐུ་མཐོང་བའི་སྐལ་པ་མེད་པ་རྣམས་ཀྱི་དོན་མཛད་པ་ལ་ནི། བཟོ་དང་སྐྱེ་བའི་སྤྲུལ་པ་རྣམ་པ་སྣ་ཚོགས་པར་ཡང་སྣང་དགེ་བའི་བཤེས་གཉེན་དུ་ལྟ་ཅི་སྨོས། གསེར་འོད་
.tgitz.zylta
དམ་པ་ལས། སངས་རྒྱས་བཅོམ་ལྡན་བསམ་མི་ཁྱབ། །དེ་བཞིན་གཤེགས་པ་རྟག་པའི་སྐུ། །སེམས་ཅན་རྣམས་ལ་ཕན་པའི་ཕྱིར། །བཀོད་པ་རྣམ་པ་སྣ་ཚོགས་སྟོན། །ཞེས་
.ga
དང་། གུར་ལས། དཀའ་ཐུབ་མཛད་པའི་གནས་རྣམས་དང་། །སྐྱེ་གནས་ཡོངས་སུ་འཛིན་མཛད་དང་། །ཡོངས་སུ་མྱ་ངན་འདས་སྟོན་དང་། །འཇིག་རྟེན་འདུལ་བར་གཟིགས་zb9
ནས་ནི། །འདི་ནི་དུ་མའི་གཟུགས་སུ་མཛད། །སངས་རྒྱས་སེམས་ཅན་སྐྱབས་དགོངས་པས། །སངས་རྒྱས་གར་མཁན་གར་མཛད་དེ། །རི་བོང་གངས་ཀྱི་སེང་གེ་དང་།

། གླང་པོའི་རིགས་ཅན་རྣམས་སུ་ཡང་། །སྙིང་རྗེའི་ཐུགས་ཀྱིས་སྟོན་མཛད་དེ། །ཕྱག་རྒྱ་གྲུབ་པས་འགྲོ་བར་འགྱུར། །བུད་མེད་སྒྱུ་འཕྲུལ་རབ་སྤྲོས་
༄༅།52
པས། །ཆགས་ལྡན་རྣམས་ལ་ཆོས་རབ་གསུངས། །ཞེས་གསུངས། འོན་ཀྱང་མངོན་རྟོགས་རྒྱན་ལས། རྒྱུ་ནི་ཡོངས་སུ་སྨིན་གྱུར་ནས། །གང་དང་གང་ལ་གང་དང་ནི།
གང་ཚེ་བྱ་བ་ཕན་གྱུར་པ། །དེ་དང་དེ་ལ་དེ་སྣང་ངོ༌། །ཞེས་གསུངས་པའི་ཕྱིར་གདུལ་བྱ་རྣམས་ཆོས་ཀྱིས་སྐྱོབས་པའི་ཕྱིར། དགེ་བའི་བཤེས་གཉེན་དུ་སྟོན་ཏེ། སྡུད་པ་ཚིགས་
སུ་བཅད་པ་ལས། སངས་རྒྱས་ཆོས་རྣམས་དགེ་བའི་བཤེས་ལ་བསྟེན་ཏོ་ཞེས། །ཡོན་ཏན་ཀུན་གྱི་མཆོག་མངའ་རྒྱལ་བ་དེ་སྐད་གསུངས། །ཞེས་དང་། དཔལ་འབྱུང་བའི་མདོ་
▪ ལས། བྱང་ཆུབ་སེམས་དཔའི་ཡོན་ཏན་ཐམས་ཅད་དགེ་བའི་བཤེས་གཉེན་ལས་འབྱུང་ངོ་། །དགེ་བའི་བཤེས་གཉེན་མགུ་བར་བྱས་ན། སངས་རྒྱས་ཐམས་ཅད་ཀྱི་བྱང་ཆུབ་ཐོབ་6/

བོ། །ཕྱག་རྒྱ་ཆེན་པོ་ཐིག་ལེ་ལས། དེ་ཁོ་ན་ཉིད་གང་ལས་རྙེད་པ་ལགས། བཀའ་སྩལ་པ། གསང་སྔགས་དང་རྒྱུད་སྟོན་པའི་བླ་མའི་ཞལ་ནས་ཏེ། མན་ངག་ལས་སོ།
ཞེས་དང་། བླ་མ་རིན་པོ་ཆེའི་ཞལ་ནས། དངོས་གྲུབ་རྩ་བ་བླ་མ་ཡིན། །ཡི་དམ་དཀྱིལ་འཁོར་ལྷ་ཚོགས་དང་། །སངས་རྒྱས་མང་པོའི་ཞལ་མཐོང་ཡང་། །དངོས་གྲུབ་བླ་མ་
དག་ལས་ལེན། །ཞེས་གསུངས། དེ་ལྟར་སངས་རྒྱས་གཅིག་གི་སྤྲུལ་པ་དང་མཇལ་ན་ནི། སངས་རྒྱས་ཐམས་ཅད་ཀྱི་སྤྲུལ་པ་དང་མཇལ་བ་ཡིན་ཏེ། མདོ་སྡེ་རྒྱན་
ལས། སངས་རྒྱས་ཉིད་དུ་བཞུགས་ན་དེ་དག་ཀུན། །རྟེན་ཀྱང་གཅིག་ཅིང་རྟོགས་པ་ཆེ་ལ་གཅིག །མཛད་པ་གཅིག་ཏུ་འདྲེས་ཤིང་རྟག་པར་ཡང་། །སེམས་ཅན་ཚོགས་ཆེའི་ཉེ་
བར་སྤྱད་པ་ཆེ། །ཞེས་དང་། ཇི་ལྟར་ཉི་མའི་དཀྱིལ་འཁོར་གྱི། །འོད་ཟེར་དཔག་ཏུ་མེད་འདྲེས་ཤིང་། །རྟག་ཏུ་བྱ་བ་གཅིག་ལ་འཇུག །འཇིག་རྟེན་ལ་ཡང་སྣང་བར་བྱེད། །དེ་

།བཞིན་ཟག་མེད་དབྱིངས་ན་ཡང་། །སངས་རྒྱས་དཔག་ཏུ་མེད་འདྲེས་ཤིང་། །མཛད་པ་གཅིག་ནི་མཛད་པ་ལ། །ཡེ་ཤེས་སྣང་བ་མཛད་པར་༄༅།
འདོད། །ཅེས་གསུངས་སོ། །གལ་ཏེ་བྱང་ཆུབ་སེམས་དཔའ་དང་། ཉན་ཐོས་འཕགས་པ་དང་། སོ་སོ་སྐྱེ་བོ་ཡིན་ཡང་དེས་ཆོས་སྟོན་པ་སྟེ། དེ་བཞིན་གཤེགས་པའི་མཐུ་ཡིན་
པའི་ཕྱིར་རོ། །སངས་རྒྱས་དང་མཚུངས་པ་ནི། སྙིང་རྗེ་ཆེན་པོ་པདྨ་དཀར་པོ་ལས། ཀུན་དགའ་བོ་དེ་དག་ལས་གཞན་གྱི་སྒྲ་ནི། སངས་རྒྱས་བཅོམ་ལྡན་འདས་རྣམས་ལས་
བྱུང་བར་རིག་པར་བྱའོ། །གང་སོ་སོ་རང་གི་ཚུལ་བཞིན་ཡིད་ལ་བྱེད་པ་དེ་ཡང་། སངས་རྒྱས་བཅོམ་ལྡན་འདས་ཉིད་ལས་བྱུང་བར་རིག་པར་བྱའོ། །བརྒྱད་སྟོང་པ་ལས། ཚེ་
དང་ལྡན་པ་རབ་འབྱོར་གྱིས་ལྷའི་དབང་པོ་བརྒྱ་བྱིན་ལ་འདི་སྐད་ཅེས་སྨྲས་སོ། །ཀོའུ་ཤི་ཀ་འདི་སྐད་དུ། འཕགས་པ་རབ་འབྱོར་གང་ཤེས་རབ་ཀྱི་ཕ་རོལ་ཏུ་ཕྱིན་པ་འཆད་པ་འདི་
ཀ་18

སུའི་མཐུར་རིག་པར་བྱ། སུའི་བྱིན་རླབས་སུ་རིག་པར་བྱ། ཞེས་ཟེར་བ་ན། ཀོའུ་ཤི་ཀ་བདག་གང་ཤེས་རབ་ཀྱི་ཕ་རོལ་ཏུ་ཕྱིན་པ་དེ་ནི་དེ་བཞིན་གཤེགས་པའི་མཐུར་རིག་པར་
བྱའོ། །འདི་ནི་དེ་བཞིན་གཤེགས་པའི་བྱིན་རླབས་སུ་རིག་པར་བྱའོ། །དེ་ཇི་ལྟར་ཡིན་ན་འཕགས་པ་སྡུད་པ་ལས། རྒྱལ་བའི་ཉན་ཐོས་པ་དག་ཇི་སྙེད་ཆོས་སྟོན་དང་། །འཆད་
.2Szy.bulilr.4rzདང་རིག་པ་དག་དང་ལྡན་པར་བརྗོད་པ་དང་། །ཞེས་ལུང་གི་ཆོས་སྟོན་པ་དང་། མཆོག་འཕགས་བདེ་བར་བྱེད་དང་དེ་ཡི་འབྲས་ཐོབ་པ། །ཞེས་རྟོགས་པའི་ཆོས་སྟོན་པ་དང་།
དག་ཀུན་ཀྱང་དེ་བཞིན་གཤེགས་པའི་སྐྱེས་བུའི་མཐུ། །ཞེས་བསྟན་ནས། ཅི་ཕྱིར་ཞེ་ན་རྒྱལ་བས་ཆོས་ཚུལ་གང་བསྟན་པ། །དེ་ལ་མི་མཆོག་སློབ་མར་གྱུར་པས་མངོན་བསླབས་aby
ཤིང་། །མངོན་སུམ་བྱས་ནས་བསླབ་པ་ཇི་བཞིན་སྟོན་བྱེད་དེ། །སངས་རྒྱས་མཐུས་བྱེད་རང་གི་སྟོབས་ཀྱི་མཐུས་མ་ཡིན། །ཞེས་གཏན་ཚིགས་གསུངས་པ་ཡིན། དེ་དག་གི་

༄༅། །དོན་བརྒྱད་སྟོང་པ་ལས་ཀྱང་། ཚེ་དང་ལྡན་པ་ཤཱ་རིའི་བུ་འདི་སྙམ་དུ་སེམས་ཏེ། ཚེ་དང་ལྡན་པ་རབ་འབྱོར་འདི། བདག་རང་གི་ཤེས་རབ་ཀྱི་སྤོབས་
པའི་སྟོབས་བསྐྱེད་པས། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་ཤེས་རབ་ཀྱི་ཕ་རོལ་ཏུ་ཕྱིན་པ་སྟོན་པར་འགྱུར་རམ། འོན་ཏེ་སངས་རྒྱས་ཀྱི་མཐུས་སྟོན་པར་
འགྱུར། སྙམ་པ་དང་། དེ་ནས་སངས་རྒྱས་ཀྱི་མཐུས་ཚེ་དང་ལྡན་པ་རབ་འབྱོར་གྱིས། ཚེ་དང་ལྡན་པ་ཤཱ་རིའི་བུའི་སེམས་ཀྱི་རྟོག་པ་སེམས་ཀྱིས་ཤེས་ནས། ཚེ་དང་ལྡན་པ་ཤཱ་
རིའི་བུ་ལ་འདི་སྐད་ཅེས་སྨྲས་སོ། །ཚེ་དང་ལྡན་པ་ཤཱ་རིའི་བུ། བཅོམ་ལྡན་འདས་ཀྱི་ཉན་ཐོས་རྣམས་ཀྱི་གང་ཅི་སྨྲ་བ་དང་། སྟོན་པ་དང་། བརྗོད་པ་དང༌། འཆད་པ་
དང་། རབ་ཏུ་སྟོན་པ་དེ་དག་ཐམས་ཅད་ནི། དེ་བཞིན་གཤེགས་པའི་མཐུ་ཡིན་པར་རིག་པར་བྱའོ། །དེ་ཅིའི་ཕྱིར་ཞེ་ན། དེ་བཞིན་གཤེགས་པའི་ཆོས་གང་སྟོན་པའི་ཆོས་བསྟན་པ་
83

དེ་ལ་བསླབས་ནས་དེ་དག་ཆོས་ཉིད་དེ་མངོན་སུམ་དུ་བྱེད་དོ། །ཆོས་ཉིད་དེ་མངོན་སུམ་དུ་བྱས་ནས། གང་ཅི་སྨྲ་བ་དང་། སྟོན་པ་དང་། བརྗོད་པ་དང་། འཆད་པ་དང་། རབ་
ཏུ་སྟོན་པ་དེ་དག་ཐམས་ཅད་ཆོད་ཉིད་དང་མི་འགལ་ལོ། །ཚེ་དང་ལྡན་པ་ཤཱ་རིའི་བུ་རིགས་ཀྱི་བུ་དེ་དག་འདིར་ཆོས་ཉིད་དེ་སྟོན་པ་རྣམས། ཆོས་དང་མི་འགལ་བ་དེ་ཡང་། དེ་
བཞིན་གཤེགས་པས་ཆོས་བསྟན་པའི་མཐུའོ། །ཞེས་དང་། བཅོམ་ལྡན་འདས་སླན་ཆད་བདག་ཅག་ནི་བྱང་ཆུབ་སེམས་དཔའ་སེམས་དཔའ་ཆེན་པོ་གང་ཤེས་རབ་ཀྱི་ཕ་རོལ་ཏུ་ཕྱིན་
པ་འདི་དང་མ་བྲལ་བ་དང་། བྱང་ཆུབ་སེམས་དཔའ་སེམས་དཔའ་ཆེན་པོ་གང་ཤེས་རབ་ཀྱི་ཕ་རོལ་ཏུ་ཕྱིན་པའི་གནས་པ་འདིས་གནས་པ་འདི་ནི། དེ་བཞིན་གཤེགས་པ་ལགས་
པར་འཛིན་ཏོ། ཅེས་སོ། །རྒྱུད་བླ་མ་ལས། ནམ་མཁའི་མཐའ་གཏུགས་འགྲོ་བ་ལ། །སེམས་ཅན་དོན་ནི་ཡང་དག་འཇུག །དེ་ལྟའི་རྟོགས་པ་རྗེས་ཐོབ་པ། །བྱང་ཆུབ་སེམས་

༄༅། །དཔའ་སེམས་ཅན་གྱི།།འཇིག་རྟེན་སྐྱབས་པར་བྱ་བ་ལ། །དེ་བཞིན་གཤེགས་དང་མཉམ་ཞེས་གསུངས། །ཞེས་གསུངས། བླ་མ་རིན་པོ་ཆེའི་ཞལ་
ལོག་གནམ་ལོག་ནས། སངས་རྒྱས་ཐམས་ཅད་དེ་ལས་འཁྲུངས། །དེ་ལྟ་བུ་ཡི་ཡུམ་ཆེན་དེ། །བྱིན་རླབས་མཆོག་གི་མངའ་བདག་མཛད། །བརྒྱུད་ལྡན་བླ་མའི་ཐུགས་ལ་ཁྱབ། །
ཐུགས་ཉིད་རྒྱལ་བའི་ཡུམ་དུ་གྱུར། །སྐུ་གསུང་ཐུགས་སོགས་དབྱེར་མི་ཕྱེད། །ཡོན་ཏན་ཕྲིན་ལས་རྩལ་གྱི་མཆོག །ཐོགས་པ་མེད་པར་ཤུགས་ཀྱིས་འབར། །ཕྱོགས་བཅུའི་དེ་
བཞིན་གཤེགས་པ་ཐམས་ཅད་ཀྱིས་བྱིན་རླབས་ཀྱི་ངོ་བོར་བྱོན་པ་ཡིན། །ཞེས་གསུངས། དཔལ་ལྡན་ཕག་མོ་གྲུ་པས་གང་ཟག་གཅིག་གི་བློ་བསྒྱར་ནུས་པའི་སྐྱེས་བུ་
དེའང་། སངས་རྒྱས་གཅིག་དང་གཉིས་དང་བརྒྱ་དང་སྟོང་གིས་བྱིན་གྱིས་རླབས་པ་མ་ཡིན། ཕྱོགས་བཅུའི་དེ་བཞིན་གཤེགས་པ་ཐམས་ཅད་ཀྱིས་བྱིན་གྱིས་བརླབས་པའོ། །ཞེས་

གསུངས། ས་སྐྱ་པཎྜི་ཏས། ཉི་མའི་འོད་ཟེར་རབ་ཚ་ཡང་། །མེ་ཤེལ་མེད་པར་མེ་མི་འབྱུང༌། །དེ་ནི་སངས་རྒྱས་བྱིན་བརླབས་ཀྱང་། །བླ་མ་མེད་པར་འཇུག་མི་ནུས།
བས་ཁྱེད་ཉིད་མཉེས་པ་ཡིས། །སངས་རྒྱས་ཐམས་ཅད་མཉེས་པར་འགྱུར། །ཞེས་གསུང་། དེ་ཉིད་ཀྱི་ཕྱིར། བླ་མ་དེ་ལ་སངས་རྒྱས་ཐམས་ཅད་ཀྱི་བྱིན་རླབས་འདུས་
ཤིང་། དེས་སློབ་མ་ལ། སངས་རྒྱས་ཀྱི་མཛད་པ་མཛད་པའི་སྒོ་ནས་མཉམ་སྟེ། གསང་བ་སྤྱི་རྒྱུད་ལས། སློབ་དཔོན་ཁྱོད་ཀྱིས་བཟུང་བྱ་སྟེ། །བླ་མ་སངས་རྒྱས་ཀུན་དང་
མཉམ། །ཞེས་གསུངས། ལམ་འབྲས་རྡོ་རྗེའི་ཚིག་རྐང་ལས། སློབ་དཔོན་དུས་གསུམ་བདེར་གཤེགས་བཅུད་འདུས་ཡིན། །ཡི་དམ་ལྷ་དང་བླ་མ་དབྱེར་མེད་ལ། །ཞེས་
དང་། བླ་མ་རིན་པོ་ཆེའི་ཞལ་ནས། སྐུ་གསུང་ཐུགས་ལ་དབྱེར་མེད་ཅེས། །ཁ་སྤྱང་རྟག་ཏུ་སྨྲས་པ་དེ། །སྙིང་ནས་གཅིག་པར་ད་ནང་གོ། །དཀྱིལ་འཁོར་དབུས་ཀྱི་གཙོ་བོ་
9838

།དེ། །རྒ་ལོ་ཉིད་དུ་ད་གདོད་ཤེས། །ལྷ་དང་བླ་མ་ཐ་མི་དད། །རྟག་ཏུ་སྨྲས་པ་ཚིག་ཏུ་ཤོར། །གནོང་ངོ་འགྱོད་དོ་རྗེ་བཙུན་མགོན། །ཞེས་བླ་མ་རིན་༄༅།
པོ་ཆེས། དཀྱིལ་འཁོར་གྱི་དབུས་སུ་དཔལ་རྒ་ལོ་ཞལ་གཟིགས་པའི་དུས་སུ་གསུང་། ད་ལྟ་བདག་ཅག་ལ་བཀའ་དྲིན་གྱི་ངོས་ནས། སངས་རྒྱས་དངོས་ལས་ལྷག་པར་བསྟན་པ་
Ž ནི། བླ་མ་རིན་པོ་ཆེའི་ཞལ་ནས། འོ་སྐོལ་སློབ་མ་རྣམས་ལ་ནི་སངས་རྒྱས་དངོས་ལས་ཀྱང་ལྷག་སྟེ། དངོས་ནས་རྗེས་སུ་འཛིན་པའི་ཕྱིར་རོ། །ཞེས་གསུང་། མདོ་སྡེ་རྒྱན་
ལས། ཇི་ལྟར་ཆུ་ཡི་སྣོད་ཆག་ན། །ཟླ་བའི་གཟུགས་བརྙན་མི་སྣང་བ། །དེ་བཞིན་སེམས་ཅན་ངན་པ་ལ། །སངས་རྒྱས་གཟུགས་ཀྱང་མི་སྣང་ངོ་། །ཞེས་དང་། མངོན་
རྟོགས་རྒྱན་ལས། ལྷ་ཡི་རྒྱལ་པོས་ཆར་ཕབ་ཀྱང་། །ས་བོན་མི་རུང་མི་འཁྲུངས་ལྟར། །སངས་རྒྱས་རྣམས་ནི་བྱོན་གྱུར་ཀྱང་། །སྐལ་པ་ངན་པས་བཟང་མི་མྱོང་། །ཞེས་

གསུངས་པ་ལྟར། སངས་རྒྱས་ཇི་སྙེད་འཇིག་རྟེན་ན་བཞུགས་ཀྱང་། བདག་ཅག་གི་སྐལ་པས་མ་མཐོང་བ་ལས། བླ་མ་དམ་པས་བདག་ལྟ་བུའི་སྐལ་པ་དམན་ཡང་རྗེས་སུ་
བཟུང་བས་སོ། །འཇིག་རྟེན་ཕལ་པའི་ཞལ་ལུང་ལས། བྱི་ཁུང་དུ་དམག་འདྲེན་པ་ལ་མདུང་བས་སྙུང་བུ་ཐུ་ཟེར་བ་དེ་བྱུང་བ་ཡིན་མོད། དེ་ལ་དགོངས་ནས་སམ་བུ་ཊི
ལས། གང་དག་ཕྱོགས་བཅུའི་སངས་རྒྱས་དང་། །བྱང་ཆུབ་སེམས་དཔའི་བསོད་ནམས་པས། །སློབ་དཔོན་བ་སྤུའི་ཁུང་གཅིག་མཆོག །ཅེས་གསུང་། ས་མ་ཛ་ལས། འདི་
ལྟ་སྟེ། དཔེར་ན། རིགས་ཀྱི་བུ། སངས་རྒྱས་བཅོམ་ལྡན་འདས་ཕྱོགས་བཅུའི་འཇིག་རྟེན་ན་བཞུགས་པ་དང་། སངས་རྒྱས་བཅོམ་ལྡན་འདས་དེ་རྣམས་ཀྱི་སྐུ་དང་གསུང་དང་
ཐུགས་རྡོ་རྗེ་ལས་བསོད་ནམས་ཀྱི་ཕུང་པོ་ཇི་སྙེད་ཡོད་པ་དང་། དེ་བས་སློབ་དཔོན་གྱི་བ་སྤུའི་བུ་ག་གཅིག་བསོད་ནམས་ཁྱད་པར་གྱིས་འཕགས་སོ། །དེ་ཅིའི་ཕྱིར་ཞེ་ན། སྟོང་པ་
888

།ཉིད་ཡིན་པ་དང་། ཡེ་ཤེས་ཀྱི་བདག་པོ་ཡིན་པའི་ཕྱིར་རོ། །ཞེས་སོ། །སངས་རྒྱས་པས་ལྷག་པར་མི་འཐད་སྙམ་ན། དོན་གྱི་དབང་གིས་ལྷག་པ་༄༅།
མ་ཡིན་ཏེ། དགོས་པའི་དབང་གིས་ལྷག་པ་ཡིན་མོད། འོ་མ་འཇོ་བ་ལ་བའི་ནུ་སོར་ནས་མ་འཐེན་ན་བ་ལ་ཕུར་སུ་བྱས་ཀྱང་འོ་མ་མི་འབྱུང་བ་བཞིན་ནོ། །སློབ་དཔོན་སངས་རྒྱས་
《 ཡེ་ཤེས་ཞབས་ཀྱིས། འཇམ་དཔལ་བཤེས་གཉེན་ལས་གསང་བ་འདུས་པའི་ལྷ་ཚོགས་འདམ་པས། དངོས་གྲུབ་ཕྱིར་ལ་འགྱངས་པ་དང་། མཁར་ཆེན་བཟའ་མཚོ་རྒྱལ་གྱིས་རྡོ་
རྗེ་ཕུར་པའི་ལྷ་ཚོགས་པས། སློབ་དཔོན་པདྨ་འབྱུང་གནས་ལ་མོས་གུས་ལྷག་པར་བྱས་པས་དངོས་གྲུབ་ཚུར་ལ་ནུར་བའི་ཚུལ་ཤེས་པར་བྱའོ། །དཀོན་མཆོག་གསུམ་གྱི་ངོ་བོར་
བསྟན་པ་ནི། བླ་མ་དེ་སངས་རྒྱས་དངོས་ཡིན་ན། རྒྱུད་བླ་མ་ལས། དམ་པའི་དོན་དུ་འགྲོ་བ་ཡི། །སྐྱབས་ནི་སངས་རྒྱས་ཉག་གཅིག་ཡིན། །ཞི་བ་ཆོས་ཀྱི་སྐུ་ཅན་ཕྱིར།

ཚོགས་ཀྱང་དེ་ཡི་མཐར་ཐུག་ཕྱིར། །ཞེས་པས། མཐར་ཐུག་གི་ཚུལ་གྱིས་སྐྱབས་གསུམ་ཚང་ཞིང་། གལ་ཏེ་འཕགས་པ་གཞན་དང་། སོ་སོ་སྐྱེ་བོ་ཡིན་ཡང་། དེའི་སྐུ་ནི་དགེ་
འདུན་གང་ཡང་རུང་བའི་རྣམ་ཐར་དང་ལྡན་ཞིང་། དེའི་གསུང་གིས་ཆོས་བསྟན་པས། ཐོས་བསམ་གྱི་ཤེས་རབ་བསྐྱེད་པ་ནི་ལུང་གི་ཆོས། སྒོམ་བྱུང་གི་ཤེས་རབ་བསྐྱེད་པ་ནི་
རྟོགས་པའི་ཆོས་ཡིན་ལ། ཐུགས་ནི་སངས་རྒྱས་ཆོས་སྐུ་དང་། དེ་བཞིན་ཉིད་གཅིག་ཅིང་། ཆོས་སྐུའི་ཡོན་ཏན་ཡང་དག་འབའ་ཞིག་གི་ས་བོན། འགའ་ཞིག་མངོན་གྱུར་དུ་
ཡོད་པའི་ཕྱིར་རོ། །དེས་ན་ཨ་བྷི་ད་ན་དང་། སྡོམ་པ་འབྱུང་བའི་རྒྱུད་ལས། བླ་མ་སངས་རྒྱས་བླ་མ་ཆོས། །དེ་བཞིན་བླ་མ་དགེ་འདུན་ཏེ། །བླ་མ་དཔལ་ལྡན་རྡོ་རྗེ་འཛིན།
ཀུན་གྱི་བྱེད་པོ་བླ་མ་ཡིན། །ཞེས་དང་། སངས་རྒྱས་མཉམ་སྦྱོར་གྱི་རྒྱུད་ལས། བདེ་གཤེགས་མ་ལུས་བསྐྱེད་པའི་སྐུ། །དམ་ཆོས་མ་ལུས་འདུས་པའི་གསུང་། །སངས་རྒྱས་

༄༅། །དགོངས་པ་འདུས་པའི་ཐུགས། །དཔལ་ལྡན་སྐུ་གསུང་ཐུགས་ལ་འདུད། །ཅེས་གསུང་། ས་སྐྱ་པཎྜི་ཏས། སངས་རྒྱས་ཀུན་གྱི་ངོ་བོ་ཉིད། །ཆོས་
རྣམས་ཀུན་གྱི་རིན་ཆེན་གཏེར། །དགེ་འདུན་ཐམས་ཅད་འདུས་པའི་སྐ། །ཞེས་གསུང་། རྡོ་རྗེ་མཁའ་འགྲོ་ལས། དེ་ལྟར་གྱུར་པའི་སློབ་དཔོན་ལ། །ཇི་ལྟར་བགྱི་བ་བགྱི་བ་
5, ལགས། །བཅོམ་ལྡན་འདས་ཀྱིས་བཀའ་སྩལ་པ། །སངས་རྒྱས་ཀུན་གྱི་རང་བཞིན་སྐུ། །ཆ་ཤས་བྱང་ཆུབ་ཡན་ལག་གནས། །དེ་ཡི་བ་སྤུ་དགྲ་བཅོམ་པ། །ཅོད་པན་རིགས་ལྔ་
མགོན་པོའོ། །འཇིག་རྟེན་པ་ནི་ཞབས་ཀྱི་གདན། །འོད་ཟེར་གནོད་སྦྱིན་སོགས་གསུང་པ། །དེ་ལྟར་ཡོན་ཏན་རང་བཞིན་སྐུ། །རྣལ་འབྱོར་པ་ཡིས་རྟག་ཏུ་བལྟ། །ཞེས་
དང་། གསང་བ་འདུས་པའི་རྒྱུད་ལས། ཕུང་པོ་ལྔ་ནི་སངས་རྒྱས་ལྔ། །འབྱུང་བ་བཞི་ནི་ལྷ་མོ་བཞི། །ཡུལ་ལྔ་འདོད་ཡྀན་ལྷ་མོ་ཉིད། །རྣམ་ཤེས་བརྒྱད་ནི་བྱང་ཆུབ་
L6

སེམས། །ལུས་ཚོགས་ལ་གནས་ཁྲོ་བོ་བཅུ། །སྡུད་པའི་ཡེ་ཤེས་རབ་སྦྱོར་བ། །བདེ་བ་ཆེན་པོའི་ཏིང་འཛིན་ནོ། །དཔལ་ལྡན་རྡོ་རྗེ་འཆང་ཆེན་དངོས། །ཞེས་གསུང་། དེའི་
དོན་རྒྱས་པ་དེ་ཉིད་ཀྱི་བཤད་རྒྱུད་རྡོ་རྗེའི་ཕྲེང་བ་ལས། དང་པོ་གཟུགས་ཀྱི་ཕུང་པོ་ནི། །སྐུ་ཡི་རྡོ་རྗེར་ཡང་དག་བཞུགས། །དེ་ནི་ནམ་མཁའ་རྡོ་རྗེ་ནི། །ཚོར་བ་ཡི་ནི་ཕུང་པོར་
བཞུགས། །བཅོམ་ལྡན་གསུང་གི་རྡོ་རྗེ་ནི། །འདུ་ཤེས་ཕུང་པོར་ཡང་དག་བཞུགས། །ལས་རྣམས་ཀུན་གྱི་རྡོ་རྗེ་ནི། །འདུ་བྱེད་ཀྱི་ནི་ཕུང་པོར་བཞུགས། །བཅོམ་ལྡན་ཐུགས་ཀྱི་
རྡོ་རྗེ་ནི། །རྣམ་ཤེས་ཕུང་པོར་ཡང་དག་བཞུགས། །ཡང་ནི་ས་སོགས་ཁམས་དག་ལ། །བཅོམ་ལྡན་ཡུམ་སྤྱན་བཞུགས་པའོ། །ཁྲག་སོགས་ཆུ་ཡི་ཁམས་ལ་ནི། །བཅོམ་ལྡན་
ཡུམ་ཆེན་མཱ་མ་བཞུགས། །དྲོད་ལ་སོགས་པ་མེ་ཁམས་ལ། །བཅོམ་ལྡན་ཡུམ་གོས་དཀར་མོ་བཞུགས། །བསྐྱོད་པ་ལ་སོགས་རླུང་ཁམས་ལ། །བཅོམ་ལྡན་ཡུམ་ཆེན་སྒྲོལ་མ་
928

༄༅། །བཞུགས། །དེ་ཡི་མིག་དབང་གཉིས་ལ་ནི། །དེ་བཞིན་གཤེགས་པ་ས་སྙིང་པོ། །དེ་ཡི་རྣ་བའི་དབང་གཉིས་ལ། །བདེ་གཤེགས་ཕྱག་ན་རྡོ་རྗེ་
ཡིན། །དེ་ཡི་སྣ་བུག་གཉིས་ལ་ནི། །དེ་བཞིན་གཤེགས་པ་ནམ་མཁའི་མཛོད། །དེ་ཡི་ལྕེ་དབང་ལ་བཞུགས་པས། །དེ་བཞིན་གཤེགས་པ་འཇིག་རྟེན་མགོན། །དེ་ཡི་ཡིད་ཀྱི་
ཊྚཱི་དབང་པོ་ལ། །དེ་བཞིན་གཤེགས་པ་འཇམ་དབྱངས་བཞུགས། །ཁམས་བཞིའི་རང་བཞིན་གོང་བུ་ནི། །ལུས་ཞེས་བྱ་བར་བཏགས་པ་ལས། །སྒྲིབ་པ་ཐམས་ཅད་རྣམས་སེལ་
བ༑ །དེ་བཞིན་གཤེགས་པ་དེ་བཞུགས་པའོ། །ལུས་ཀྱི་ཚོགས་ནི་ཐམས་ཅད་ལ། །དེ་བཞིན་གཤེགས་པ་ཀུན་ཏུ་བཟང་། །ལུས་ཀྱི་རྩ་རྒྱུས་ཐམས་ཅད་ལ། །དེ་བཞིན་གཤེགས་པ་
བྱམས་པའོ། །ལག་པ་གཡས་པའི་རྩ་བར་ནི། །དེ་བཞིན་གཤེགས་པ་གཤིན་རྗེ་གཤེད། །ལག་པ་གཡོན་པའི་རྩ་བར་ནི། །བདེ་གཤེགས་གཞན་གྱིས་མི་ཐུབ་པ། །ཁ་ཡི་པདྨར་
35

བཞུགས་པ་ནི། །དེ་བཞིན་གཤེགས་པ་རྟ་མགྲིན་ནོ། །གསང་བའི་གནས་སུ་བཞུགས་པ་ནི། །དེ་བཞིན་གཤེགས་པ་བདུད་རྩི་འཁྱིལ། །པུས་མོ་གཡས་པར་བཞུགས་པ་ནི། །དེ་
བཞིན་གཤེགས་པ་དབྱུག་སྔོན་ཅན།།པུས་མོ་གཡོན་པར་བཞུགས་པ་ནི། །དེ་བཞིན་གཤེགས་པ་སྟོབས་པོ་ཆེ། །ལག་པ་གཡས་པར་བཞུགས་པ་ནི། །དེ་བཞིན་གཤེགས་པ་
.fglSey.k
གཤིན་རྗེ་གཤེད། །ལག་པ་གཡོན་པར་བཞུགས་པ་ནི། །བཅོམ་ལྡན་འདོད་པའི་རྒྱལ་པོ་བཞུགས། །གང་གི་སྤྱི་གཙུག་སྟེང་བཞུགས་པ། །དེ་བཞིན་གཤེགས་པ་འཁོར་ལོས་
luzhr.e.zE
སྒྱར། །རྐང་པའི་འོག་ཏུ་བཞུགས་པ་ནི། །དེ་བཞིན་གཤེགས་པ་གནོད་མཛེས་ཏེ། །ལུས་ནི་འདི་དག་ཡོངས་ཁྱབ་ལ། །དེ་བཞིན་གཤེགས་པ་ཐམས་ཅད་བཞུགས། །གཟུགས་
་གཟུགས་ཀྱི་རྡོ་རྗེ་དང༌། །སྒྲ་ནི་སྒྲ་ཡི་རྡོ་རྗེ་དང་། །དྲི་ནི་དྲི་ཡི་རྡོ་རྗེ་དང༌། །རོ་ནི་རོ་ཡི་རྡོ་རྗེར་བཤད། །རེག་བྱ་རེག་བྱའི་རྡོ་རྗེ་སྟེ། །ཆོས་ནི་ཆོས་ཀྱི་རྡོ་རྗེ་མ། །ཞེས་

༄༅། །གསུངས་སོ། །ཕྱག་ན་རྡོ་རྗེ་གསང་བ་བསྟན་པའི་རྒྱུད་ལས། མཁས་པས་དེ་ཉིད་ཤེས་ནས་ཀྱང་། །དེས་ན་སངས་རྒྱས་ཀུན་རང་བཞིན། །བྱང་
ཆུབ་སེམས་དང་དགྲ་བཅོམ་སྟེ། །ཉན་ཐོས་རང་རྒྱལ་ལོགས་ན་མེད། །ཅེས་སོ། །དེ་ལྟ་བུའི་དགེ་བའི་བཤེས་གཉེན་ཁྱད་པར་ཅན་དང་མཇལ་ནས་མཉེས་པར་བྱེད་པ་སྟེ། ཁར་
རྗེ་དང་སྟེས་དབང་གིས་བྱུང་བ་མ་ཡིན། བླ་མ་རིན་པོ་ཆེས་བདེན་གཉིས་ཟུང་འབྲེལ་དུ། བསྐལ་པ་དཔག་མེད་གོང་རོལ་ནས། །བསོད་ནམས་དཔག་མེད་བསགས་བསགས་
ནས། །ད་ལྟའི་དགེ་བའི་བཤེས་གཉེན་ནི། །སྟོང་པ་སྙིང་རྗེ་དབྱེར་མི་ཕྱེད། །ཕྱིན་ཅི་མ་ལོག་རྟོགས་པ་དང་། །བྱིན་རླབས་བརྒྱུད་པ་མངའ་མཛད་པ། །ཚད་ལྡན་རྙེད་ནས་མཉེས་
ཀ་པར་བྱེད། །ཅེས་གསུངས་པ་ལྟར་ཡིན་པས་དགའ་བ་རྒྱ་ཆེན་པོ་བསྐྱེད་པར་བྱ་དགོས་སོ། །བྱིན་རླབས་མོས་གུས་ཀྱི་རྩ་བ་ཅན་ལ་གཉིས། དུས་ཐབས་དངོས་དང་དེའི་འབྲས་

བུའོ།། ༈ །།དང་པོ་ལ་གསུམ། རབ་སྒྲུབ་པའི་ཞབས་ཏོག །འབྲིང་ལུས་ངག་གི། ཐ་མ་ཟང་ཟིང་གི་མཆོད་པ། དེ་གསུམ་ཀ་ལ།གུས་པས་བསྟེན་པ་དང་། མ་གུས་
པ་སྤངས་པ་གཉིས་གཉིས་སུ་དབྱེ། དང་པོ་གུས་པས་བསྟེན་པ་ལ་གསུམ། ཅི་མཛད་ཡོན་ཏན་དུ་ལྟ་བ་བླ་མའི་རྣལ་འབྱོར་གྱི་བསྒྲབ་པ་དང་། ཅི་གསུང་ཚད་མར་འཛིན་པ་
གདམས་པ་ཉམས་སུ་ལེན་པའི་བསྒྲུབ་པ། ཅི་མཉེས་བཞེས་པ་བསྒྲབ་པ་ཕྲིན་ལས་དང་ལེན་གྱི་བསྒྲུབ་པའོ། །དང་པོ་ནི། རཏྣ་ཏ་ཐཱ་ག་ཏ་ཏན་ཏྲ་ལས། སློབ་དཔོན་ལས་ནི་དངོས་
གྲུབ་ཐོབ། །བསྐྱེད་རྫོགས་གཉིས་ཀྱི་ཚུལ་གྱིས་འགྲུབ། །མཁས་པས་ཚུལ་གཉིས་སྤང་མི་བྱ། །ཤིང་རྟ་ཡི་ནི་འཁོར་ལོ་བཞིན། །ཞེས་གསུངས་པས། བསྐྱེད་རིམ་དང་མཐུན་
པའི་རྣལ་འབྱོར་དང་། རྫོགས་རིམ་དང་མཐུན་པའི་རྣལ་འབྱོར་གཉིས་སུ་དབྱེ། དང་པོ་ནི། ཡེ་ཤེས་གསལ་བ་སྒྲོན་མེའི་རྒྱུད་ལས། མཚན་དང་དཔེ་བྱད་ལྡན་པའི་ལྷ། །བསྐལ་ ྨ

༄ ༅། ་དུ་བསྒོམ་པ་བས། །བླ་མ་དྲན་པ་བསོད་ནམས་ཆེ། །ཞེས་གསུངས་པ་ཡིན་ཏེ། གནས་གང་དུ་བསྒོམ་ན། སྒྱུ་འཕྲུལ་དྲྭ་བ་ལས། ཐུགས་
ཀ་ཕོ་བྲང་བཅའ་བ་སྟེ། །རྟག་ཏུ་དེ་བསམ་གཞན་དུ་མིན། །ཨ་ཏི་བཀོད་པ་རྒྱས་པའི་རྒྱུད་ལས། གསང་སྔགས་དག་ལས་བྱུང་བ་ཡི། །བླ་མ་དྲིན་དང་ལྡན་པ་ཉིད། །སྤྱི་བོའི་
གཙུག་གམ་སྙིང་གི་དཀྱིལ། །ལག་པའི་མཐིལ་དུ་གང་བསྒོམ་པ། །སངས་རྒྱས་སྟོང་གི་ཡོན་ཏན་ཡང་། །གང་ཟག་དེ་ཡིས་འཛིན་པར་འགྱུར། །ཞེས་དང་། དེའང་། ཡང་ན་
བླ་མའི་སྐུ་ད་ལྟར་སྣང་བ་འདི་རང་གི་སྐལ་པ་དང་འཚམས་པར་བསྟན་པ་ཡིན་པས། འདི་ཀ་བསྒོམ་པ་ཡིན། ཡེ་ཤེས་གསལ་བ་སྒྲོན་མེའི་རྒྱུད་ལས། ལྷ་སྐུ་མ་བསྒོམས་བླ་མ་
བསྒོམ། །ལྷ་སྐུ་བྱེ་བ་སྟོང་བསྒོམ་པས། །བླ་མ་དྲན་པ་བསོད་ནམས་ཆེ། །ཞེས་གསུངས་སོ། །རིན་པོ་ཆེ་རྨོག་ཅོག་པས་ཡི་དམ་ཞལ་གཟིགས་པའི་ཚེ་ཡང་། ཐུགས་རྗེ་ཆེན་པོ་

རང་ཤེལ་ལྟར་དཀར་ན་ཡང་དཀར། བདེ་མཆོག་དགྱེས་རྡོར་རང་ཤེལ་ལྟར་སྔོ་ན་ཡང་སྔོ། ང་ལ་ནི་རེ་ས་བླ་མ་དམ་པ་ལས་མེད་གསུང་། དེ་འདྲ་བའི་མི་རིགས་ལ་བླ་མའི་རྣམ་
པ་རང་མོས་གུས་སྐྱེ་བ་ཡིན། ཡང་ན་བཛྲ་ཏ་ཐཱ་ག་ཏ་ཏན་ཏྲ་ལས། བླ་མ་ཧེ་རུ་ཀ་བསྒོམ་ནས། །རྣལ་འབྱོར་མ་ལ་རོལ་བར་མཛད། །མཁའ་འགྲོ་ལྔ་ཡིས་རབ་ཏུ་བསྐོར། །ཞེས་
.lelsty
པ་ལྟར། ངོ་བོ་བླ་མ། རྣམ་པ་ཡེ་ཤེས་སུ་བསྒོམ། མདོར་ན་རང་མོས་གུས་གང་སྐྱེ་བ་དེ་བྱེད་པ་ཡིན་ཞིང་། ཡེ་ཤེས་མཁའ་འགྲོ་ནི་གུ་མའི་སྒྱུ་མ་ལམ་རིམ་ལས། བླ་མའི་རྣམ་byluzr
r.2Eཔ་མི་འབྲལ་བ། །བརྒྱུད་པའི་དགོངས་པ་གནད་ཀྱི་མཆོག །ཅེས་དང་། ལེའུ་ཁྲི་དྲུག་སྟོང་པ་ལས། བསོད་ནམས་མཆོག་གིས་བླ་མ་མཉེས། །བླ་མ་ཡིད་དང་མ་བྲལ་ན།
སངས་རྒྱས་ཆོས་དང་བྲལ་བ་མེད། །ཅེས་པ་ལྟར་ཐུན་དང་ཐུན་མཚམས་ཐམས་ཅད་དུ། བླ་མའི་སྣང་བ་དང་། མོས་གུས་དང་མི་འབྲལ་ཞིང་། ཡེ་ཤེས་སྡོམ་པའི་རྒྱུད་ལས།
86

༄༅། །བླ་མ་མཚན་ཉིད་ལྡན་པ་ཡི། །སྐུ་མཐོང་རྒྱལ་བའི་དཀྱིལ་འཁོར་མཐོང་། །གསུང་ཐོས་ཡོན་ཏན་བསྐྱེད་པར་བྱེད། །དྲན་ན་མ་རིག་མུན་པ་སེལ།
ཞྭ་
ཞེས་པ་ལྟར་ལམ་དུ་འཁྱེར། གུར་ལས། བླ་མ་རྡོ་རྗེ་ཅན་མཚོད་ཅིང་། །བདུན་པོ་ཡོངས་སུ་དག་པར་བྱ། །ཞེས་དང་། བླ་མ་རིན་པོ་ཆེའི་ཞལ་ནས། དགེ་བའི་བཤེས་གཉེན་
དྲན་བྱས་ལ། །ཕྱོགས་བཅུ་དུས་གསུམ་བཞུགས་པ་ཡི། །རྒྱལ་བ་སྲས་བཅས་མདུན་དམིགས་ལ། །ཡིད་མཆོད་ཡོངས་སུ་བཟུང་མེད་སོགས། །མཆོད་པ་ཅོག་ཚད་ཕུལ་བྱས་
ལ༑ །ཀུན་ཏུ་གདུང་ཞིང་སྨེ་བ་ཡིས། །གསོལ་བ་རུས་པའི་གཏིང་ནས་གདབ། །དེས་ནི་བྱིན་རླབས་ཞུགས་གྱུར་ནས། །སྐྱོན་དང་བྲལ་འགྱུར་མྱོང་བས་གྲུབ། །ཅེས་གསུངས་
པའི་དོན་འདི་གནད་ཆེ་བ་ཡིན། གྲུབ་ཐོབ་སྐྱེར་སྒང་པའི་ཞལ་ནས། ཚེ་གཅིག་ལུས་གཅིག་གིས་འཚང་རྒྱ་བ་ལ། བླ་མའི་མོས་གུས་དགོས། བླ་མའི་མོས་གུས་ལ་བླ་མ་ཡང་

ཡང་དྲན་པ་ལ་བུ་གཅིག་པོ་ཤི་བའི་མ་ལྟ་བུ་ཞིག་དགོས། སངས་རྒྱས་གཉན་སྟོན་གྱི་ཞལ་ནས། བླ་མའི་མོས་གུས་ལ་སྙིང་ཁུང་རུས་པའི་གཏིང་ནས་མཆི་མ་རང་དབང་མེད་པར་
གསོལ་བ་འདེབས་པ་ཞིག་དགོས་གསུངས། གསོལ་བ་མ་བཏབ་ཀྱང་བླ་མ་ཐུགས་མི་བརྩེ་བ་མ་ཡིན་ཏེ་རང་གི་ལས་ངན་གྱིས་སྒྲིབ་ནས་བླ་མས་བྱིན་གྱིས་རླབས་པའི་སྒོ་མི་རྙེད་པར་
འུ་ཏུག་གེ་རྡུགས་ཡོད་པ་ཡིན་མོད། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱང་། བདག་ལ་ཐུགས་ཀྱི་མ་བཟོད་ཅིང་འོ་སྐོལ་ཚོ་ལ་མཇལ་འཕྲད་མ་ནུས་པར་རྡུགས་
ཡོད་པ་ཡིན་མོད། དེའི་མཇལ་སྣ་བ་བླ་མ་ལ་བཅོལ་ཡང་དེས་ཀྱང་སྒོ་མ་ཕྱེད་པར་ཐབས་རྡུགས་པ་ཡིན། ཁ་ལྐུགས་ཙམ་དུ་གསོལ་བ་འདེབས་ལོ་བྱེད་ཀྱང་ཤེས་པ་དེ་གཞན་དུ་
ཡེངས་པར་བྱས། ཡང་ན་ལོག་སྣང་རི་གི་སྒོམ་གྱིན་མིག་སྐམ་ཁྲོག་གེ་བ་ཁ་ཅལ་ཅོལ་བྱེད་པ་དེ་ལ་བྱིན་རླབས་འཇུག་རི་ཤི། བླ་མ་རིན་པོ་ཆེའི་ཞལ་ནས། ཤིན་ཏུ་འདོད་ཐག་ཉེ་

།བའི་གསོལ་བ་རུས་པའི་གཏིང་ནས་གདབ་པར་བྱ་སྟེ། ཁ་སྤྱང་ངམ་ཁ་འདོན་ནམ། ཀློག་མཁན་ལྟ་བུ་མ་ཡིན་པའི་སྙིང་ཐག་པ་ནས་གདུང་སེམས་
དྲག་པོ་བསྐྱེད་ཅིང་། སྙིང་ཐག་པ་ནས་དུངས་དུངས་པའི་གསོལ་བ་རྒྱུན་ཆད་མེད་པར་གདབ་པར་བྱའོ། །དེ་ལྟར་གསོལ་བ་འདེབས་བློ་གཤའ་མར་ཁེལ་བའི་གང་ཟག་ལ་བྱིན་
རླབས་མངོན་སུམ་དུ་ཞུགས་ཏེ། ཏིང་ངེ་འཛིན་དང་ཡེ་ཤེས་ཕྱིན་ཅི་མ་ལོག་ཅིང་མཆོག་ཏུ་གྱུར་པ་མངོན་སུམ་དུ་ཤར་བ་བྱུང་བྱས་ཀྱང་མ་འགལ་ཙམ་དུ་དུས་རྟག་ཏུ་མང་པོ་བྱུང་བ་
མྱོང་བས་གྲུབ་པ་ཡིན་ནོ། །བླ་མ་བྱིན་རླབས་ལྡན་ཡང་སློབ་མ་ལ་མོས་གུས་མེད་ན་བྱིན་རླབས་མི་འཇུག་གསུངས། རྗེ་དམ་པ་རྒྱ་གར་ལ་མི་གཅིག་གིས། ཕ་དམ་པ་བྱིན་རླབས་
ཤིག་ཞུ་དང་བྱས་པས། དམ་པའི་ཞལ་ནས། བུ་ལྷོད་པོ་མོས་གུས་ཤིག་ཞུ་དང་གསུངས་སོ། །དེ་ཡང་དང་པོར་མོས་གུས་ཙམ་མི་སྐྱེ་ཡང་བཅོས་ཤིང་སྙིང་རུས་བསྐྱེད་ནས་མོས་g

གུས་བྱས་པས། རྟིང་ལ་མོས་གུས་བཅོས་མ་མ་ཡིན་པ་མི་སྐྱེ་ན། མོས་གུས་ཡོམ་མེ་བ་ཙམ་དེས་མི་ཕན། མོས་གུས་གནད་དུ་བཏང་ཐབས་ནི། བླ་མ་སངས་རྒྱས་སུ་རྒྱུ་མཚན་
སྣ་ཚོགས་ཀྱིས་བསྟན་ཚར་བ་དེ་རྣམས་དང་། གཞན་ཡང་བཀའ་དྲིན་དྲན་པ་རང་གནད་ཆེ་སྟེ། གུར་ལས། འགྲོ་བའི་སྟོན་པ་སློབ་དཔོན་ཏེ། །སངས་རྒྱས་ཀུན་གྱིས་བསྟན་བྱས་
པ༑ །བདག་ཅག་གི་ནི་ཕ་དང་མ། །ཇི་ལྟར་དེ་ནི་ཡིད་ལ་བསམ། །ཞེས་གསུངས་པས། འཇིག་རྟེན་ན་ཕ་མ་དྲིན་ཆེ་བ་ཡིན་མོད། སྐྱེས་བུ་ཡ་རབས་རྣམས་དེ་ལ་ཇི་ལྟར་དྲིན་འཁུར་
ཞིང་བཀུར་བ་ལྟར། བླ་མ་ལ་བྱ་དགོས་པ་ཡིན་ཏེ། བདག་འདྲའི་སྐལ་བ་ངན་པ། མོས་གུས་ཆུང་བ། ཁྱེད་ཀ་འདི་འདྲ་ལ་བླ་མས་བུ་གཅིག་པུ་ལྟར་སྐྱོང་གིན་འདུག་པ། ཉིད་
པས་གཅེས་པར་འཛིན། སྐྱོ་བ་མེད་པར་སྐྱོང་གིན་འདུག་པ། མདོ་སྡེ་རྒྱན་ལས། ཇི་ལྟར་ཕུག་རོན་རང་གི་བུ་མཆོག་བྱམས། །རང་གི་བུ་ལ་ཉེ་བར་འཁྱུད་ནས་འདུག །དེ་འདྲ་

༄༅། །བ་ལ་ཁོང་ཁྲོ་འགལ་བ་ལྟར། །བརྩེ་བཅས་ལུས་ཅན་བུ་ལའང་དེ་དང་འདྲ། །ཞེས་གསུངས་པ་ལྟར་རོ། །འཇམ་དཔལ་རྩ་རྒྱུད་ལས། གཉིས་ཀས་
ཕ་མ་བུ་ཤེས་ལ། །སྔགས་ནི་འབྲས་བཅས་གནས་པ་ཡིན། །ཞེས་གསུངས་སོ། །དཔལ་འབྱུང་བའི་མདོ་ལས། ཡིད་ལ་བྱ་བ་རྒྱུན་མི་འཆད་པས། དགེ་བའི་བཤེས་གཉེན་ལ་
3 བསྟེན་པར་གྱིས་ཤིག །བདག་ལ་ནི་ནད་པའི་འདུ་ཤེས་དང་། གདམས་ངག་ལ་སྨན་གྱི་འདུ་ཤེས། ནན་ཏན་གྱིས་ཉམས་སུ་བླངས་པས་ནད་འཚོ་བའི་འདུ་ཤེས་བསྐྱེད་པར་
བྱའོ། །ཞེས་དང་། སྡུད་པ་ལས། ནད་པའི་ཚོགས་ཀྱིས་དགོས་ཆེད་སྨན་པ་བསྟེན་པ་ལྟར། །གཡེང་བ་མེད་པར་དགེ་བའི་བཤེས་གཉེན་བསྟེན་པར་བྱ། །ཞེས་གསུངས་ཏེ་ནད་
ཝཱ པ་གཅིག་འཆི་གསོན་ལྷ་རྗེ་ལ་རགས་ལས་པར་འདུག་པ། རྩར་བྱུང་ན་སྙིང་དུ་སྡུག་མི་སྡུག་ཇི་འདྲ་ཞིག་ཡོང་། དེ་གལ་ཆེ་ཆུང་ཅིར་འདུག །དེ་འདྲ་བ་ཞིག་བསམ་དགོས་པ་

ཡིན། གཞན་ཡང་ད་ལྟར་དགེ་བའི་བཤེས་གཉེན་གྱིས་བདག་ཅག་ལ་ཕན་འདོགས་སུ་རུང་བ་འདི། སྟེས་དབང་གིས་བྱུང་བ་མ་ཡིན། འོ་སྐོལ་གྱི་དོན་དུ་བླ་མ་དམ་པས་བསྐལ་པ་
མང་པོར་སྨོན་ལམ་བཏབ། དཀའ་བ་དཔག་ཏུ་མེད་པ་སྤྱད་ནས་ཡང་ཡང་ཐབས་སྣ་ཚོགས་ཀྱིས་འོ་སྐོལ་རྣམས་ཀྱི་རྒྱུད་སྦྱངས་པས་བྱུང་བ་ཡིན། སྙིང་རྗེ་ཆེན་པོ་པདྨ་དཀར་པོའི་
མདོ་ལས། སེམས་ཅན་རྣམས་ཀྱི་དོན་དུ་སྡུག་བསྔལ་གང་དག་མྱོང་བ་དེ་ཐམས་ཅད་ཀུན་དགའ་བོ་གལ་ཏེ་བརྗོད་ན་བདེན་པར་ཡིད་ཆེས་པར་མི་འགྱུར་ན། ཚིག་ཏུ་སྨྲ་བ་ལྟ་ཅི་
སྨོས། ཀུན་དགའ་བོ་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དེ་བྱང་ཆུབ་སེམས་དཔའི་སྤྱད་པ་སྤྱོད་པ་ན། ཁྱོད་ཀྱི་དོན་དུ་
སྡུག་བསྔལ་མི་བཟོད་པ་རྩུབ་ཅིང་དྲག་པའི་ཚོར་བ་འདི་ལྟ་བུ་དག་མྱོང་ངོ་ཞེས། དེ་སྐད་བཤད་ན། དེ་བཞིན་གཤེགས་པ་དེས་བདག་གི་ཕྱིར་རབ་ཏུ་དཀའ་བ་སྤྱད་དོ། །ཞེས་བྱིས་

།པ་སོ་སོའི་སྐྱེ་བོ་དག །ཚིག་བཞི་པ་གཅིག་གི་སྙིང་རྗེ་བསྐྱེད་ན། ཀུན་དགའ་བོ་སེམས་བསྐྱེད་པ་དེའི་འབྲས་བུ་ཡང་མྱ་ངན་ལས་འདས་པ་༄༅།
ཡིན། ཞེས་གསུང་། དཔལ་ཕག་མོ་གྲུ་པ་དང་ཀྱུར་མཇལ་དུས་སུ། དགེ་བསྙེན་མི་བྱ་བ་ཨ་པོ་རང་ཡིན་སྙམ། ཁྱོད་ད་ལྟ་ང་རེ་ཆེ་བར་འདུག་སྟེ། ངས་ཁྱེད་རྣམས་ཀྱི་དོན་དུ་
བསྐལ་པ་དཔག་ཏུ་མེད་པར་དཀའ་བ་དང་སྡུག་བསྔལ་དཔག་ཏུ་མེད་པ་མྱོང་བ་ཡིན་གསུངས། གཞན་ཡང་བཅོམ་ལྡན་འདས་རྒྱལ་པོ་བྱམས་པའི་སྟོབས་སུ་གྱུར་པ་ན། གནོད་
སྦྱིན་སྤུན་ལྔ་ལ་ཤ་ཁྲག་བྱིན་པ་ནས་བརྩམས་ཏེ། སྐུ་ཚེ་དཔག་ཏུ་མེད་པར་ཡང་དེ་ལྟར་བསྐྱངས་ཤིང་། མངོན་པར་རྫོགས་པར་སངས་རྒྱས་པའི་ཚེའང་། ལྔ་སྡེ་བཟང་པོ་
ལ༑ ཐོག་མར་ཆོས་ཀྱི་བདུད་རྩི་བྱིན་པ་ལ་སོགས་པའི་གཏམ་རྒྱུད་ལྟར་བླ་མ་དམ་པ་འདི་དག་གིས་ཀྱང་བདག་ཅག་ལ་ཆོས་དང་ཟང་ཟིང་། ལུས་དང་སྲོག་གི་བར་གྱིས་སྐྱེ་བ་མང་

པོར་བསྐྱངས་བསྐྱངས་པ་ཡིན་མོད། དེ་ལྟར་ལ་སོགས་པའི་སྒོ་ནས་བསམ་ན་གདུང་ཤུགས་ཅིའི་ཕྱིར་མི་སྐྱེ། དེ་ལྟར་ཚུལ་སྣ་ཚོགས་ཀྱིས་མོས་གུས་བསྐྱེད་ཅིང་གསོལ་བ་བཏབ་
པས། དེ་མ་ཐག་ཏུ་བྱིན་རླབས་འབྱུང་། གུར་ལས། དཔེར་ན་སྐྱེས་ཆེན་གང་ཞིག་ལ། །ཆེ་ལ་མྱུར་བའི་སྒྲས་བོས་ན། །ཐོས་པ་ཙམ་གྱིས་འོངས་པ་བཞིན། །སངས་རྒྱས་སྐད་
གཅིག་གིས་འབྱོན་འགྱུར། །ཞེས་དང་། རྡོ་རྗེ་དྲིལ་བུ་པས། བླ་མའི་བྱིན་རླབས་ཙམ་གྱིས་ནི། །སྐད་ཅིག་ཉིད་ལ་འབྱུང་གང་ཡིན། །ཞེས་པ་དང་། བླ་མ་རིན་པོ་ཆེའི་ཞལ་
ས་ལོག་གནམ་ལོག་ནས་ནས། བླ་མ་རྟོགས་ལྡན་བྱིན་རླབས་ཀྱིས། །བྱིན་རླབས་ཀྱི་ཚན་ཀ་གཡོས་པ་ཡིས། །སྤྲང་བན་གྱི་སེམས་ལ་ས་གཡོས་བྱུང་། །བྱིན་རླབས་ཀྱི་ཚན་ཀ་ཆེན་པོ་
ཡིས། །ས་གཡོས་དབང་མེད་དུ་བྱུང་ཙ་ན། རི་མེད་ཀླུང་མེད་ཐམས་ཅད་འཁྲུག །ཅེས་སོ། །ཇི་སྐད་དུ། གང་གིས་དྲིན་གྱིས་བདེ་ཆེན་ཉིད། །སྐད་ཅིག་ཉིད་ལ་འཆར་བ་g

༡. ༄༅། །གང་། །ཞེས་པ་ལྟར་ཡིན་ཏེ། འཕྲལ་འཕྲལ་དུ་ངེས་ཤེས་སྐྱེ་རྒྱུ་ཞིག་འོང༌། མོས་གུས་ཀྱིས་བྱིན་རླབས་མ་ཞུགས་ན་བྱས་ཚད་ལས་རོར་འགྲོ་བ་
ཡིན། མོས་གུས་གནད་དུ་སོང་ན། ཡོན་ཏན་ཐམས་ཅད་མཚོ་ལ་བྱ་འདུ་བ་བཞིན་རང་བབས་སུ་འོང་། ལྷ་བསྙེན་འབུམ་ཕྲག་འགའ་ཞིག་བསྐྱལ་བ་དང༌། ཉན་བཤད་ལོ་སྦྲེལ་
༜ ནས་བྱས་པ་དང་། མཚམས་བཅད་ནས་སྒོམ་ཉིན་མཚན་སྦྲེལ་ནས་བྱས་པ་དང་། གསོལ་འདེབས་ཡིད་ཆེས་ངེས་པ་ཐུན་རེ་བྱིན་རླབས་རྗེས་གང་ཆེ། ངེས་ཤེས་གང་མྱུར་བར་
འདུག །འཕྲལ་འཕྲལ་ལ་ལྟོས་དང་། བླ་མ་རིན་པོ་ཆེའི་ཞལ་ནས། བླ་མའི་བྱིན་རླབས་ལ་བློ་མི་འགེལ་བར། མོས་གུས་དང་བླ་མ་ཅི་མཉེས་མི་བྱེད་པར། རང་རེ་སྒོ་དྲག་ཏུ་རེ་
བའི་སྒོ་དྲག་ཀྱི་རྩོལ་སྒྲུབ་ཙབ་ཙུབ་ལ་རེ་བས་ལན། དེ་ལ་དེ་ལས་ཅི་རི། བླ་མའི་བྱིན་རླབས་མ་ཞུགས་པར་སྒྲིབ་པ་ཅི་སྟེ་འབྱང༌། སྒྲིབ་པ་སྦྱོང་བའི་ཐབས་གཞན་གྱི་བརྒྱུད་པའི་

སྒྲིབ་པ་མ་བྱང་བར་ཡེ་ཤེས་ཅི་སྟེ་འཆར། སྣང་བའི་སྒྲོན་མེ་མ་ཤར་བར་མུན་པ་ཅི་སྟེ་སོལ། ཉི་མ་མ་ཤར་བར་ནམ་ཅི་སྟེ་ལང་། སྣང་བ་མ་ཤར་བར་མུན་པ་ཅི་སྟེ་
སེལ། ཡེ་ཤེས་ཁོང་ནས་མ་ཤར་བར་འཁོར་བའི་ས་བོན་གཏིང་རྡོ་བློའི་འདུ་ཤེས་ག་ན་ཤིག །བྱིན་རླབས་ཀྱི་གནད་བཞག་ནས་སྒོ་དྲག་གི་རྩོལ་སྒྲུབ་ཙབ་ཙུབ་ལ་ལུས་ངག་ཡིད་19。
གསུམ་ཆུད་གཟན་པ་མང་པོ་མཐོང་། ཞེས་གསུངས་སོ། །ཞེ་ཐག་པ་ནས་མ་ཡིན་ཀྱང་ཁ་རྒྱུགས་སམ། བཞད་གད་ཀྱི་ཆེད་དུ་གསོལ་འདེབས་བྱེད་པ་རྣམས་དོན་མེད་པ་མ་
ཡིན། བླ་མ་རིན་པོ་ཆེའི་ཞལ་ནས། གདུལ་བྱ་ཇི་སྙེད་མ་ལུས་རྣམས། །བདག་ལ་གཏིང་ནས་གུས་གྱུར་རམ། །འོན་ཏེ་གུས་པར་མི་འགྱུར་བཞིན། །ངག་འཁྱལ་ཁ་སྤྱང་ཙམ་དུ་
ཡང་། །བདག་ལ་གསོལ་འདེབས་གང་དེ་ཡི། །སྙིང་གི་དཀྱིལ་དུ་བདག་ཞུགས་ཏེ། །རེ་འདོད་གང་ཡིན་ཀུན་རྫོགས་ཤོག །ཅེས་སྨོན་ལམ་མཛད་པས། ད་ལྟ་རྩེ་མོའི་ཞར་ཚུན་

༡ ༄༅། །ཆོད་ལ་གསོལ་བ་འདེབས་པ་འདི་ཕྲིན་ལས་ཆེན་པོར་ཡོད་པ་ཡིན། བོད་འདིར་མཁས་པ་ཆེན་པོ་འགའ་ཞིག _།དབང་བསྐུར་བ་མ་ཐོབ་པའི་གང་ཟག་
གིས་བླ་མ་སངས་རྒྱས་རིན་པོ་ཆེ་ལ་གསོལ་བ་གདབ་པར་བཤད་པ་མ་མཐོང་ངོ་། །ཞེས་གསུང་བའང་སྣང་། དེ་ལྟར་ན་ཧ་ཅང་ཐལ་ཆེ་སྟེ། ཉན་ཐོས་ཆེན་པོ་རྣམས་ཀྱིས་ཀྱང་།
གསང་སྔགས་ཀྱི་དབང་མ་ཐོབ་པའི་ཕྱིར། བླ་མ་སངས་རྒྱས་ཤཱཀྱའི་རྒྱལ་པོ་རིན་པོ་ཆེ་ལ་གསོལ་བ་གདབ་ཏུ་མི་རུང་བར་འགྱུར་རོ། །མདོ་ལས་གསུངས་པའི་ལུང་འདི་ལྟ་བུ་
རྣམས་ཀྱང་མ་གཟིགས་པར་འགྱུར་ཏེ། དེ་བས་ན་མཁྱེན་བཞིན་དུའང་གང་ཟག་ལ་སྡང་བས་ཆོས་སྨད་པར་མི་རིགས་སོ། །རང་ངམ་གཞན་གྱི་གྲུབ་མཐའི་ཕྱིར། །ཆོས་ལ་སྨོད་
པ་དྲུག་པ་ཡིན། །ཞེས་པས་རྩ་བའི་ལྟུང་བ་དྲུག་པ་འབྱུང་བ་ཡིན་ནོ། །བླ་མ་དེས་སྨིན་ལམ་གྱི་དབང་མ་བསྐུར་ན་གསོལ་བ་འདེབས་སུ་མི་རུང་ཞེས་གསུངས་པ་ཡིན་ན། རྒྱུད་

སྨིན་བྱེད་བརྡའི་དབང་མ་བསྐུར་དུ་ཟིན་ཀྱང་། གྲོལ་བྱེད་རྟོགས་པ་དོན་གྱི་དབང་བསྐུར་ན་དེ་ཆོས་མཆོག་ཡིན་མོད། ལམ་འབྲས་རྡོ་རྗེའི་ཚིག་རྐང་ལས། གསང་སྔགས་རྡོ་རྗེ་ཐེག་
པ་ནི། །རྒྱུ་དང་དང་ལམ་དང་འབྲས་བུའི་དབང་། །ཞེས་གསུང་བ་ཡིན་མོད། གཞན་ཡང་སྔགས་པ་རྣམས། ཨ་བྷི་ཥིཉྩའི་སྒྲ་ལས་དྲངས་ན། དྲི་མ་འཁྲུད་པ་དང་། ཨ་བྷི་ཥེ
ཀའི་སྒྲ་ལས་སྐལ་པ་འཇོག་པས་ན་དབང་ཡིན་ཞེས་མི་ཟེར་རམ། མགོ་ལ་ཆུ་མ་གཏོར། བཞི་པ་ཚིག་གི་ཕྱག་རྒྱ་ཆེན་པོ་ངོ་སྤྲད་པས། འཁོར་གསུམ་དུ་རྟོག་པའི་དྲི་མ་འཁྲུད་ཅིང་
ངོ་བོ་ཉིད་ཀྱི་སྐུ་ཐོབ་པའི་སྐལ་པ་འཇོག་པ་དེས་དབང་གི་གོ་ཆོད་པར་ཞུའོ། །མཁའ་འགྲོ་གསང་བའི་རྒྱུད་ལས། སློབ་དཔོན་སེམས་ཀྱི་རྒྱལ་པོ་སྟེ། །འདི་ནི་རང་རིག་བཞི་པའི་
དབང་། །འདི་ཡིས་ཐམས་ཅད་གྲོལ་བར་འགྱུར། །ཞེས་གསུངས་སོ།། ༈ རྫོགས་རིམ་དང་མཐུན་པའི་རྣལ་འབྱོར་རྒྱལ་བ་ཡང་དགོན་པའི་ཞལ་ནས། རྡོ་རྗེ་ལུས་ཀྱི་

༄༅། ། གནད་རྣམས་སུ། རྟོགས་ལྡན་གྱི་བླ་མ་བསྒོམས་པས། སྐྱོན་གང་དག་དང་། ཡོན་ཏན་གང་སྐྱེ་བ། འཁོར་ལོ་བཞི་ལ་བརྟེན་ནས་དུག་གསུམ་ལམ་
དུ་བྱེད་ཅིང༌། ལམ་རྟེན་འབྲེལ་གྱི་འགྲོས་བཞི་འགྲིག །ཕྲིན་ལས་བཞི་སྒྲུབ། བདུད་བཞི་སྤོངས། སྐུ་བཞི་མངོན་དུ་བྱེད་པ་སྟེ། དེར་མོས་གུས་གནད་དུ་བསྣུན་ཅིང་། བླ་མའི་
རྣལ་འབྱོར་ཇི་ལྟར་བསྒོམ་པ་ནི། ཞེས་དང་། མགོན་པོ་ཕག་མོ་གྲུ་པའི་ཞལ་ནས། རྡོ་རྗེ་ལུས་ཀྱི་གནས་རྣམས་སུ། །རྟོགས་ལྡན་བླ་མ་བསྒོམ་པ་ཡིས། །སྐྱོན་དག་ཡོན་ཏན་སྐྱེ་
བའི་གནད། །ཁ་ལྟ་ཅན་གྱིས་མི་གོ་ཞིང་། །སྟོང་ཉམས་བསྒོམ་པས་ཤེས་པ་ཡིན། །ཞེས་གསུངས་པ་ལྟར་མཚན་བཅས་ཀྱི་རྫོགས་རིམ་རྣམས་ལ་འང་། བླ་མ་བསྒོམ་ལུགས་མི་
འདྲ་བའི་གནད་དང་། གེགས་སེལ་ལ་ནད་ཀྱིས་ཟུག་བླ་མར་བསྒོམ་པ། བར་ཆད་ཀྱི་གདོན་བླ་མར་བསྒོམ་པ་སོགས་དང་། བོགས་འདོན་ལའང་། དེ་ལྟ་བུའི་གནད་གསུངས་པ་

རྣམས་ཆོས་དྲུག་གཟེར་ལྔ་ལ་སོགས་གདམས་པ་སོ་སོར་ཤེས་པར་བྱའོ། །དེ་དག་པས་ཀྱང་མཆོག་ཏུ་གྱུར་པ་བསྟན་པ་ནི། གོང་དུ་བསྟན་པ་ལྟར་མོས་གུས་བསྐྱེད། གསོལ་བ་
གདབ། བྱིན་རླབས་ཞུགས་པའི་ཚེ། དེའི་ངོ་བོ་རང་ངོ་ཤེས་ནས་མ་བཅོས་པར་བཞག་པས། གཤིས་སྐྱེ་མེད་དུ་གྲོལ། གདངས་མོས་གུས་སུ་ཤར། རྩལ་བྱིན་རླབས་སུ་རྫོགས།
ཐུགས་ཡིད་གཉིས་མེད་དུ་འདྲེས་པ་ཞིག་འོང་བ་ཡིན། རྒྱལ་བ་ཡང་དགོན་པའི་ཞལ་ནས། བླ་མ་དང་རང་སེམས་གཅིག་ཏུ་འདྲེས་པས་འཁོར་འདས་ཀྱི་ཆོས་ཐམས་ཅད་དེའི་རང་
བཞིན་དུ་ཤེས་ནས། སྣང་རིག་ཐམས་ཅད་བླ་མའི་དཀྱིལ་འཁོར་ལ། ཡུལ་ཡུལ་ཅན་གྱི་མོས་གུས་ཟད་པ་ནི། མོས་གུས་ཕྱག་རྒྱ་ཆེན་པོའོ། །ཞེས་གསུངས་པ་ལྟར་ཡིན་ནོ། །
གེགས་སེལ་བོགས་འདོན་ཡང་འདི་ཉིད་ཡིན་ཏེ། བླ་མ་རིན་པོ་ཆེའི་ཞལ་ནས། བཙད་པོ་ཁྲི་རྩེ་མོ་ལ་གསུངས་པ། གལ་ཏེ་དབང་མེད་ཐུགས་འཁྲུལ་གདའ་གྱུར་ན། །སློབ་དཔོན་༤

༄༅། ། ལགས་པ་ཁོ་བོ་དྲན་མཛོད་ལ། །ཐུགས་མཛོད་ནམ་མཁའི་ངང་དུ་གློད་པར་ཞུ། །དེ་མ་ཐག་ཏུ་ཆོས་སྐུའི་བྱིན་རླབས་ཀྱིས། །ཐུགས་ཀྱི་ཅི་དགོངས་
འགྲུབ་པ་ཆོས་ཉིད་ལགས། །ཞེས་གསུང་ངོ་། །དེ་ལྟར་མོས་གུས་ཁྱད་པར་ཅན་གནད་དུ་བསྣུན་ཞེས། བཛྲ་ཏ་ཐཱ་ག་ཏས། རིགས་ལྡན་བླ་མ་བསྟེན་པ་ལ། །སྐུ་དང་གསུང་དང་
ཐུགས་དང་ནི། །ཡོན་ཏན་ཕྲིན་ལས་དམ་ཚིག་རྣམས། །སྲོག་ལ་བབ་ཀྱང་བསྲུང་བར་བྱ། །ཞེས་གསུངས་པ་ལྟར་སྤྱི་དང་བྱེ་བྲག་གི་དམ་ཚིག་རྣམས་སྲོག་ལ་བབ་ཀྱང་བསྲུང་
དགོས་པ་ཡིན། འདི་རྣམས་ཀྱི་དོན་ཐུན་མོང་དང་ཐུན་མོང་མ་ཡིན་པའི་བླ་མའི་རྣལ་འབྱོར་ཇི་ལྟར་བསྒོམ་པ་ནི། མན་ངག་ཞལ་ལས་དྲིས། ལག་ལེན་ཕྱག་བཞེས་སུ་
ལྟོས། སྐྱེས་ཚུལ་མྱོང་ཁྲིད་དུ་སྐྱོངས། ཅི་གསུང་ཚད་མར་འཛིན་པ་གདམས་པ་ཉམས་ལེན་གྱི་བསྒྲུབ་པ་ནི། བླ་མས་ཇི་ལྟར་བསྟན་པའི་གདམས་ངག་རྣམས། ལེགས་པར་

ཟུངས་སུ་བཟུང་ནས་འོལ་སྤྱོད་མི་བྱ་བར་གསུང་ཁོ་ན་བཞིན་ཉམས་སུ་ལེན་པ་ཡིན་ཏེ། གུར་ལས། བླ་མའི་བསྙེན་བཀུར་མཆོག་བྱས་ན། །དངོས་གྲུབ་རྒྱ་ཆེན་འགྲུབ་འགྱུར་
བས། བླ་མའི་བཀའ་ནི་རབ་བསྐྱངས་བྱ། །ཞེས་གསུང་། དཔལ་ས་ར་ཧ་པས། བླ་མའི་ལུང་ལས་བསྒྲིམས་ཏེ་གུས་འབད་ན། །ལྷན་ཅིག་སྐྱེས་པ་འབྱུང་བར་ཐེ་ཚོམ་མེད།
ཅེས་དང་། དེ་ཉིད་ཀྱིས། ཀྱེ་མ། བླ་མའི་ཞལ་གྱི་བདུད་རྩིའི་ཐིགས་པ་ཇི་སྙེད་པ། །ངེས་ཤེས་སྔོན་དུ་འགྲོ་བས་བླང་བར་བྱ། །ཞེས་དང་། བླ་མ་དམ་པའི་བཀའ་ཡིས་བདེན་པར་
ཡིད་ཆེས་ན། །ང་ཡིས་བརྗོད་དུ་ཡོད་པ་མིན་ཞེས་མདའ་བསྣུན་སྨྲ། །ཞེས་གསུང་། འཕགས་པ་དྲི་མ་མེད་པར་གྲགས་པ་བསྟན་པའི་མདོ་ལས། ཇི་ཙམ་དེ་བཞིན་གཤེགས་པ་
ལ་མཆོད་པའི་ནང་ན་ཆོས་ཀྱི་མཆོད་པ་ནི་མཆོག་ཅེས་བྱའོ། །ཞེས་དང་། ང་ལ་ཟང་ཟིང་སྟི་སྟང་མ་བྱེད་པར། ཆོས་ཀྱི་སྟི་སྟང་གིས་རི་མོར་གྱིས་ཤིག །ཅེས་དང་། གུར་ལས། +

༄༅། །སྔོན་དུ་མེ་ཏོག་སྤོས་སོགས་ཀྱིས། །མཆོད་པ་འདི་ནི་མཆོག་མིན་ཏེ། །བྱང་ཆུབ་རབ་མཆོག་ཡན་ལག་མིན། །རྡོ་རྗེ་མཁའ་འགྲོའི་བཀའ་བཞིན་
དུ། །རྟག་ཏུ་འཁོར་ལོ་མཆོག་རྣམས་དང་། །བཟླས་དང་བསྒོམ་ལ་མངོན་ཆགས་རེམ། །དེ་ནི་བླ་མེད་མཆོད་པ་ཡིན། །ཞེས་གསུངས་སོ།། ༈ ཅི་མཉེས་བཞེད་པ་བསྒྲུབ་པ
ཕྲིན་ལས་དང་ལེན་གྱི་བསྒྲབ་པ་ནི། བླ་མ་ལྔ་བཅུ་པ་ལས། འདིར་མང་སྨྲས་པ་ཅི་ཞིག་དགོས། །བླ་མ་དགྱེས་བྱེད་གང་ཡིན་བྱ། །མི་མཉེས་བྱེད་ཀུན་སྤངས་པ་ནི། །དེ་དང་དེ་
ལ་འབད་དེ་སྤྱད། །བསྙེན་བཀུར་སྤྱོད་པ་ཐམས་ཅད་ལ། །ངོ་ཚས་འཇིགས་ཤིང་བསྡམ་པ་ཡི། །བག་མ་གསར་པའི་ཚུལ་གནས་བྱ། །བླ་མའི་རྫས་ནི་སྲོག་ཇི་བཞིན། །དེ་ཡི་
སྡུག་པའང་བླ་མ་བཞིན། །དེ་ཡི་འཁོར་ནི་གཉེན་བཞིན་དུ། །མཉམ་པར་གཞག་པས་རྟག་ཏུ་བསམ། །རབ་གནས་དཀྱིལ་འཁོར་སྦྱིན་སྲེག་དང་། །སློབ་མ་བསྡུ་དང་འཆད་པ་

རྣམས། །ཡུལ་དེར་བླ་མ་གནས་པ་ན། །རྗེས་སུ་མ་གནང་མི་བྱའོ། །བློ་གྲོས་ཆེན་པོ་དགའ་སེམས་དང་། །བླ་མའི་བཀའ་ནི་འབད་དེ་མཉན། །རིག་པ་ཡི་ནི་མི་ནུས་ན།
ནུས་དེ་ནི་ཚིག་གིས་སྦྱངས། །ཞེས་པ་ལྟར། མདོར་ན་འཇིག་རྟེན་དུ་རྒྱལ་པོ་ལ་འབངས་ཀྱིས་ཇི་ལྟར་བྱ་བ་བཞིན་དུ། བླ་མ་ལ་བྱ་བ་ཡིན། གལ་ཏེ་བླ་མ་དེའི་ཕྲིན་ལས་བསྒྲུབ་
པའི་བྱ་བ་མི་དགེ་བ་འཕེལ་བ་ལྟར་སྣང་བ་བྱུང་ན། དོན་ཆེན་པོ་མ་མཐོང་ཞིང་རང་བློ་སྟོབས་ཆུང་ན། བླ་མ་ལ་མཎྜལ་འབུལ་ཞིང་བཟོད་པར་གསོལ་ནས། ལས་དེ་མ་སྤྱད་ཀྱང་
སྐྱོན་མེད་པ་ཡིན། སྙིང་པོའི་རྒྱན་ལས། མི་དགེ་ལ་སྦྱོར་ཚིག་དག་ལ། །མཁྱེན་པར་གསོལ་ཏེ་བཏང་སྙོམས་བཞག །ཅེས་གསུང་སྟེ། སྐྱེས་རབས་སུམ་ཅུ་རྩ་བཞི་པར་བསྟན་
པ༑ བཅོམ་ལྡན་འདས་བྲམ་ཟེར་སྐྱེས་པའི་ཚེ་མཁན་པོས་དེའི་ངང་ཚུལ་བརྟག་པའི་ཕྱིར། མཁན་པོའི་ཆེད་དུ་ནོར་རྐུས་ཤིག་ཅེས་བྱས་ཀྱང་། དེས་མ་ཉན་པས། མཁན་པོའང་༔

༄༅། །དགྱེས་པར་གྱུར་པ་བཞིན་ནོ། །མཆོག་བླ་མའི་དོན་དང་། བསྟན་པའི་དོན་ཆེན་པོ་མཐོང་ཞིང་། དེའི་ཆེད་དུ་བདག་ཉིད་ངན་སོང་དུ་ལྷུང་ཡང་།རཱུ
བཟོད་པར་ནུས་པའི་སྙིང་སྟོབས་དང་། རང་བཞིན་ཤེས་པའི་རྟོགས་པ་ཕུན་སུམ་ཚོགས་པ་དང་། སྒྲུབ་བྱ་ལའང་ཞེ་ཐག་པ་ནས་སྙིང་རྗེ་དང་ལྡན་ན། སྡིག་པ་ལྟར་སྣང་བ་སྤྱད་
4 ཀྱང་དགེ་བ་རླབས་ཆེན་པོར་འགྱུར་ཏེ། རྒྱུད་སྡེ་རྣམས་ནས་ཕྲིན་ལས་སྣ་ཚོགས་གསུངས་དོན་འདི་ལ་དགོངས་པ་ཡིན་མོད། བརྟག་གཉིས་ལས། བསྟན་ལ་གནོད་པར་བྱེད་པ་
དང་། །བླ་མ་སངས་རྒྱས་འཇིག་པ་ནི། །བླ་མ་ཐུབ་པ་ལ་ཞུགས་ནས། །སྙིང་རྗེས་གསོད་པར་བྱ་བ་ཉིད། །ཅེས་གསུངས་སོ། །བཅོམ་ལྡན་འདས་ཤཱཀྱ་ཐུབ་པ་སྔོན་སེངྒེར་སྐྱེས་
༣ པ་དང༌། བྱམས་པ་གླང་པོ་ཆེ་དང་། བསྐལ་པ་བཟང་པོའི་སངས་རྒྱས་ཚོང་པ་དང་། བདུད་སྡིག་ཅན་སྦྲུལ་སྒྲམ་ཆེན་དུ་སྐྱེས་པའི་ཚེ། ཚོང་པ་དེ་དག་གི་སྲོག་སྐྱབས་པའི་

ཕྱིར། སེངྒེ་དེས་གླང་པོ་ཆེ་ལ་ཞོན་ཏེ་སྦྲུལ་གྱི་སྤྱི་བོར་ཐལ་མོ་བསྣུན་ཏེ་བསད་ཅིང་། དེའི་དུག་གིས་དེ་གཉིས་ཀྱང་ཤི་བ་ལས་དགེ་བ་རྒྱ་ཆེན་པོ་འཕེལ་བའི་གཏམ་རྒྱུད་ལ་
ལྟོས། དེ་ཡང་བདག་ཉིད་རབ་ཏུ་བྱུང་བ་ཡིན་ན། བསྟན་པ་ལ་མི་གནོད་པའི་སྒོ་ནས་བྱ་དགོས་ཏེ། ཆོ་ག་སྙིང་པོའི་རྒྱན་ལས། བྱས་པས་ངེས་པར་བསྟེན་དགོས་ན། །རྒྱལ་
མཚན་དགེ་འདུན་ལ་ཕུལ་ཏེ། །ཁྱིམ་པའི་ཆ་ལུགས་གནས་བྱས་ནས། །འབད་དེ་བླ་མ་མཉེས་པར་བྱ། །ཞེས་གསུངས་སོ། །དེ་དག་ཀྱང་ས་སྐྱ་པཎྜི་ཏས། ཁྱོད་ཀྱིས་ཕྲིན་ལས་.jøüeo.blica.lg.a
བསྒྲབ་པའི་སླད། །མགོན་པོ་གང་ལ་དགྱེས་གྱུར་ན། །གལ་ཏེ་བླ་ན་མེད་པ་ཡི། །བྱང་ཆུབ་ཐོབ་ཀྱང་དེ་དོར་ཏེ། །སྐྱེ་ཞིང་སྐྱེ་བ་ཐམས་ཅད་དུ། །ཁྱོད་ཀྱི་ཕྲིན་ལས་བསྒྲུབ་པར་
།ཞེས་པའི་དོན་ཡིན། དེ་ལྟ་བུ་མ་གཏོགས་པ་བླ་མའི་ཞབས་ཏོག་སྐད་ཟེར་ནས། སྡིག་པ་སྤྱོད་པ་དཔོན་སློབ་ཐམས་ཅད་ཕྱག་སྦྲེལ་ནས་དམྱལ་བར་འབྱོན་པའི་ལས་དེ་འདྲ་

༄༅། །བྱར་ག་ལ་རུང་། མདོར་ན་བླ་མ་དེ་གང་ཟག་གཞན་གང་དང་ཡང་མཉམ་པར་མི་བཟུང་སྟེ། འཇམ་དཔལ་རྩ་རྒྱུད་ལས། དམའ་འམ་དེ་དང་མཉམ་
ཡང་རུང་། །གལ་ཏེ་ཁྱད་པར་གྱུར་ན་ཡང་། །རྨོངས་པའམ་ལྷག་པ་ཡིན་ཡང་རུང་། །རྟག་ཏུ་བླ་མ་མཉམ་མི་བྱ། །ཞེས་གསུངས། ཙི་སྟེ་ཞེ་ན། རྩ་ལྟུང་བཅུ་བཞི་པ་ལས།
གང་ཕྱིར་རྡོ་རྗེ་འཛིན་པ་ཡིས། །དངོས་གྲུབ་སློབ་དཔོན་རྗེས་འབྲངས་གསུངས། །ཞེས་པའི་སླད་དུའོ། །དེའི་ནང་ནས་ཀྱང་བདག་ཉིད་ལ་ཆོས་ཀྱི་བཀའ་དྲིན་གང་བསྐྱང་བའི་གོ་
རིམ་གྱིས་མོས་གུས་དང་། ཞབས་ཏོག་ཀྱང་དེ་ལྟར་བྱ་དགོས་ཏེ། དེས་ཡུན་རིང་པོ་ནས་བདག་རྗེས་སུ་བཟུང་བ་ཡིན་པས། ད་ལྟའང་དེས་ཕན་ལ། ཕྱིས་ཀྱང་རྗེས་སུ་འཛིན་པའི་
ཕྱིར་རོ། །དེ་མ་ཡིན་པ། གྲགས་མ་གྲགས། གོ་འཕང་ཆེ་ཆུང་། རིགས་གཟུགས་འབྱོར་བ་སོགས་ཀྱི་རྗེས་སུ་འབྲངས་ནས་མཐོ་འགྲོགས་དང་། བརྙས་པ་བྱར་ག་ལ་

རུང་། གསང་ཆེན་ཐབས་ལ་མཁས་པའི་མདོ་ལས། ཅི་ཕྱིར་དེ་བཞིན་གཤེགས་པ་གསོ་སྦྱོང་ལ་བཞུགས་པ་ན། འོད་སྲུང་ང་ནི་རོ་རྒྱབ་ན་ཡིས། ཁྱོད་ཀྱིས་བྱང་ཆུབ་ཀྱི་ཡན་
ལག་དག་ཤོད་ཅིག །ཅེས་བཀའ་སྩལ་ཞེ་ན། རིགས་ཀྱི་བུ་དེའི་ཚེ་ན། ལྷའི་བུ་ཉན་ཐོས་ཀྱིས་འདུལ་བ་གང་དག །སྔོན་དགེ་སྦྱོང་འོད་སྲུངས་ཀྱིས། སངས་རྒྱས་དང་། ཆོས་
དང་། དགེ་འདུན་དང་། བག་ཡོད་པའི་བྱ་བ་དག་ལ་ཡང་དང་ཡང་དུ་དད་པ་བསྐྱེད་ཅིང༌། ཡང་དག་པར་འཛིན་དུ་བཅུག་པ་བརྒྱད་སྟོང་འཁོར་དེ་ཉིད་དུ་འདུག་པར་གྱུར་ཏེ་འདུག་
པས། ལྷའྀ་བུ་དེ་དག་གིས་སྔོན་ཡང་བྱང་ཆུབ་ཀྱི་ཡན་ལག་གི་གཏམ་དག་ཐོས་ལ། ལྷའི་བུ་དེ་དག་ལ་དགེ་སློང་འོད་སྲུང་མ་གཏོགས་པར་གལ་ཏེ་སངས་རྒྱས་འབུམ་གྱིས་ཆོས་
བསྟན་པར་གྱུར་ཀྱང་། དེ་དག་གིས་ཆོས་བསྟན་པ་ཀུན་ཤེས་པར་མི་འགྱུར་བས་ན། དེའི་ཕྱིར་དགེ་སློང་འོད་སྲུངས་ཀྱིས་བྱང་ཆུབ་ཀྱི་ཡན་ལག་རབ་ཏུ་དབྱེ་བ་རྒྱ་ཆེར་བཤད་པས།

།ལྷའི་བུ་བརྒྱད་སྟོང་པོ་དེ་དག་གིས་ཡེ་ཤེས་མངོན་པར་རྟོགས་པར་གྱུར་ཏོ། །ཞེས་གསུངས་པ་ལྟ་བུའོ། །དེ་ལྟར་སྐུ་དྲིན་གང་ཆེ་བ་ལ་བཀུར་བསྟི་༄༅།༧
མཆོག་ཏུ་བྱ་ཞིང་། གཞན་ཡང་ཆོས་འབྲེལ་ཡོད་དོ་ཅོག་ལ། མི་གུས་པ་སྤངས་ལ། གུས་པ་བསྒྲུབ་པ་ལ་འབད་པས། སྐྱེ་བ་ཐམས་ཅད་དུ་སངས་རྒྱས་ལ་སོགས་པ་མཆོག་གི་
བླ་མ་འབའ་ཞིག་གིས་རྗེས་སུ་འཛིན་ཅིང་། ལོག་པའི་བླ་མ་དང་མི་འཕྲད་ལ། བདག་ཉིད་ཀྱང་ཀུན་གྱིས་མཆོག་ཏུ་བཀུར་ཞིང་། འགྲོ་དོན་ཕྱོགས་མེད་དུ་འབྱུང་བའི་རྟེན་འབྲེལ་
ཡིན། མ་གུས་པ་སྤངས་པ་ནི། ཡིད་ཀྱིས་མ་གུས་པ་ནམ་ཡང་གནང་བའི་སྐབས་མེད་དེ། བླ་མ་ལྔ་བཅུ་པ་ལས། དེ་འདྲའི་མགོན་ལ་བསམ་བཅས་པས། །སློབ་མར་གྱུར་
→ པས་བརྙས་བྱས་ན། །སངས་རྒྱས་ཐམས་ཅད་བརྙས་པས་ནི། །དེས་ནི་རྟག་ཏུ་སྡུག་བསྔལ་ཐོབ། །ཅེས་སོ། །ཇི་ལྟར་ཡང་བླ་མ་དང་སངས་རྒྱས་མཉམ་པའི་རྒྱུ་མཚན་གོང་དུ་

བསྟན་པ་ལྟ་ཅི་སྨོས། སངས་རྒྱས་ཡིན་ན་མ་ཡིན་པར་མཐོང་བ་ལ་ཉེས་པ་བསམ་གྱིས་མི་ཁྱབ་སྟེ། རྒྱལ་བ་ཤཱ ཀྱ་ཐུབ་པར་དགེ་སློང་ལྷས་སྦྱིན་གྱིས་ལོག་པར་བཟུང་བས་དམྱལ
བར་སྐྱེས་པ་ལྟ་བུའོ། །གལ་ཏེ་མ་ཡིན་ཡང་ཡིན་པར་བལྟས་པས། རང་ལ་དེའི་བྱ་བ་འགྲུབ། མཁན་པོ་སྡོམ་ལྡན་མིན་ཡང་། མཁན་བུས་སྡོམ་ལྡན་དུ་ཡིད་ཆེས་ན་སྡོམ་པ་སྐྱེ་
བ་ལྟ་བུའོ། །སངས་རྒྱས་ཡིན་མིན་ནི་སངས་རྒྱས་ཉིད་མ་ཡིན་པས་རྟོགས་པར་དཀའ་སྟེ། མདོ་ལས། ངའམ་ང་འདྲ་བ་དག་གིས་གང་ཟག་གི་ཚོད་བཟུང་བར་བྱ་ཡིས། གང་
ཟག་གིས་གང་ཟག་གི་ཚོད་བཟུང་བར་མི་བྱའོ། །ཞེས་གསུང་སྟེ། འཕགས་པ་རྣམས་ཀྱིས་ཀྱང་རང་ལས་གོང་མའི་རྒྱུད་ཚོད་མི་ཤེས་ན། སོ་སོ་སྐྱེ་བོས་ལྟ་ཅི་སྨོས། སློབ་དཔོན་
ཐོགས་མེད་ཀྱིས་བྱམས་པ་ཕྲག་གོང་དུ་ཁུར་ནས་མི་ཚོ་ལ་བསྟན་པས་གཞན་ཚོས་མ་མཐོང་། མི་གཅིག་གིས་ཁྱི་རོར་མཐོང་བ་དང་། སངས་རྒྱས་ཞི་བ་དང་སངས་རྒྱས་གསང་&

།བས། སྒྲོལ་མ་དང་ཁྲོ་གཉེར་ཅན་གཉིས་ཐ་ག་མ་གཉིས་སུ་མཐོང་བ་དང་། མཻ་ཏྲི་པས་ཤྭ་བ་རི་པ་རྔོན་པར་མཐོང་བ་དང་། ཌོམ་བྷི་པ་གླང་རྫིར་སྣང་
བ་དང་། ཏོག་ཙེ་པ་འཕྲུ་སློག་མཁན་དང་། ག་ག་པ་ཐག་མཁན་དུ་སྣང་བ་དང་། ནཱ་རོ་པས་བླ་མ་ཚོལ་བའི་དུས་སུ། ཏཻ་ལོ་པས་ཉ་གསོན་པོར་བསྲེགས་པ་མཐོང་བ་དང་། མཛེ་
* ཕོ་དང་། རྔོན་པ་དང་། ཕ་མ་གསོད་པ་དང་། གཅན་ཟན་གྱི་མགོ་བརྙན་སྣ་ཚོགས་སུ་མཐོང་བ་ལྟ་བུའང་ཡོད་ན། འོ་སྐོལ་གྱིས་དགེ་བའི་བཤེས་གཉེན་དུ་མཐོང་བ་ལྟ་ཅི་
སྨོས། དེས་ན་ཆོས་ཀྱིས་འབྲེལ་ཕྱིན་ཆད་བླ་མ་སངས་རྒྱས་སུ་མ་ཤེས་ན། མོས་པ་ཙམ་གྱིས་མི་ཕན་ཏེ། བླ་མ་རིན་པོ་ཆེའི་ཞལ་ནས། རྩ་བའི་བླ་མ་གྲུབ་ཐོབ་དངོས་ཞལ་
བཞུགས་པའི་དུས་སུ་གོ་འདྲིས་ཁྱེར་ནས་མཉམ་པོ་ཙམ་དུ་མཐོང་། འདྲིས་ཀྱི་བུ་སྟག་ལ་མི་འཇིགས། བླ་མ་སངས་རྒྱས་སུ་མ་མཐོང་བར། དེ་ལྟར་དཔོན་སློབ་ཙམ་མམ། གོང་

མ་ཙམ་མམ། མི་ཆེ་ཤོས་ཙམ་དུ་མཐོང་བས་བྱིན་རླབས་མི་འབྱུང་གསུངས། རྒྱལ་བ་ཡང་དགོན་པའི་ཞལ་ནས། སོ་སོ་སྐྱེ་བོའམ། གང་ཟག་དམ་པར་བལྟས་ཏེ་མོས་གུས་
བྱས་ན། དེ་དང་དེའི་བྱེད་ལས་བསྐྱེད་ཅིང་། ཐར་ལམ་གང་ཡང་རུང་བ་རྒྱུད་ལ་མི་སྐྱེ། བྱང་ཆུབ་སེམས་དཔར་མཐོང་ན་ཡང་། ཀུན་རྫོབ་སེམས་བསྐྱེད་ཀྱང་སྐྱེའམ་མི་སྐྱེ་ཐེ་
ཚོམ་ཟ། དོན་དམ་བྱང་ཆུབ་སེམས་མི་སྐྱེ། སངས་རྒྱས་རྡོ་རྗེ་འཆང་དངོས་སུ་བལྟས་པས། བླ་མ་མཚན་ཉིད་དང་ལྡན་པ་ཡིན་ན། ཚེ་འདི་ཉིད་ལ་རང་ཉིད་སངས་རྒྱས་སུ་འགྱུར
ཞིང་། དེ་ལས་གཞན་པ་ཡིན་ཡང་དུས་འདིར་ཡོན་ཏན་ཅི་ཡོད་ཀྱིས་རྗེས་སུ་འཛིན། མ་འོངས་པར་མཆོག་གི་བླ་མ་དང་མཇལ་བའི་རྒྱུར་གསུངས། སློབ་དཔོན་ལ་སྐྱོན་གྱི་རྣམ་པ་
ཅི་མཐོང་ཡང་། སྐྱོན་དུ་མི་བལྟ་སྟེ། ཡང་ན་རང་སྐྱོན། ཡང་ན་དེའི་གདུལ་བྱ་འདུལ་བའི་ཐབས་སུ་བལྟ་སྟེ། གསང་བ་ཐམས་ཅད་ཀྱི་སྤྱིའི་ཆོ་ག་སྙིང་པོའི་རྒྱན་ལས། འཇིག་.

༄༅། །རྟེན་སྤྱོད་དང་མི་མཐུན་པའི། །ལས་ལ་སློབ་དཔོན་གནས་ན་ཡང་། །བདག་ཉིད་འཁྲུལ་ཞེས་བསམ་པའམ། །བསམ་མི་ཁྱབ་བརྟན་གུས་ལྡན་g'
གུས། །རྟག་ཏུ་དེ་དང་འབྲལ་མི་བྱ། །ཞེས་གསུང་། བརྒྱད་སྟོང་པ་ལས། བྱང་ཆུབ་སེམས་དཔའ་རྟག་ཏུ་ངུས་བར་སྣང་ལ་སྒྲ་ཐོས་པར། ཁྱོད་ཀྱིས་བདུད་ཀྱི་ལས་རྣམས་
བརྟག་པར་བྱ་སྟེ། རིགས་ཀྱི་བུ་བདུད་སྡིག་ཅན་ནི། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ལ། གཟུགས་དང་། སྒྲ་དང་། དྲི་དང་། རོ་དང་། རེག་པ་དག་
བསྙེན་པ་དང་། སྟོན་པ་དང་། སྤྱད་པར་བྱ་བའི་ཕྱིར། ཉེ་བར་བསྒྲུབ་སྟེ། དེ་དག་ཟིལ་གྱིས་མནན་ནས་ཐམས་མཁས་པ་དང་འགྲོགས་ཤིང་། བསྟེན་པ་དང་། བསྙེན་པར་བྱ་
བ་ཡང་ཡོད་དེ། རིགས་ཀྱི་བུ་ཁྱོད་ཀྱིས་ཆོས་སྨྲ་བ་དེ་ལ་མ་དད་པ་བསྐྱེད་པར་མི་བྱའོ། །གཞན་དུ་ན། སེམས་འདི་ལྟར་བསྐྱེད་པར་བྱ་སྟེ། བདག་ནི་ཐབས་མཁས་པ་དེ་མ་ཤེས་

ཀྱིས། འདིས་ནི་ཐབས་མཁས་པ་དེ་རབ་ཏུ་ཤེས་སོ། །འདིས་ནི་སེམས་ཅན་གྱི་ཚུལ་གྱིས་སེམས་ཅན་རྣམས་ཀྱི་དགེ་བའི་རྩ་བ་ཡོངས་སུ་བཟུང་བའི་ཕྱིར། ཆོས་འདི་དག་ལ་བརྟེན་
ཅིང་འགྲོགས་ཏེ་བསྙེན་པར་བྱེད་ཀྱིས། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ནི་གང་ལ་ཡང་ཆགས་པ་དང་སྒྲིབ་པ་མེད་དོ། །ཞེས་སྐད་ཅིག་དེ་ཉིད་ལ་རིགས་ཀྱི་བུ་
ཁྱོད་ཀྱིས་ཡང་དག་པའི་ཚུལ་སོ་སོར་བརྟགས་པར་བྱའོ། །ཞེས་གསུངས་སོ། །སྡུད་པ་ལས་ཀྱང་། བྱང་ཆུབ་སེམས་དཔའ་འགྲོ་བའི་དོན་བརྩོན་བསམ་གཏན་དང་། །སྟོབས་
དང་དབང་པོ་ཏིང་འཛིན་རྣམ་ཐར་ཐོབ་དེ་ལ། །འདི་ནི་དགོན་དབེན་སྤྱོད་པ་མིན་སྙམ་བརྙས་བྱེད་པ། །དེ་ནི་བདུད་ཀྱི་སྤྱོད་ཡུལ་གནས་ཞེས་རྒྱལ་བས་གསུངས། །གང་ཟག་གྲོང་
ངམ་འོན་ཏེ་དགོན་པར་གནས་ཀྱང་ནི། །ཐེག་པ་གཉིས་ཀྱི་སེམས་བྲལ་བྱང་ཆུབ་མཆོག་ངེས་ན། །འདི་ནི་འགྲོ་དོན་ཞུགས་པ་རྣམས་ཀྱི་དབེན་པ་སྟེ། །བྱང་ཆུབ་སེམས་དཔའ་དྲོད་✖

། སྙོམས་དེ་ནི་བདག་ཉིད་ཉམས། །ཞེས་གསུངས་སོ། །དེ་དག་གི་ཐབས་ལ་མཁས་པ་ཇི་ལྟ་བུ་ཞེ་ན། གསང་ཆེན་ཐབས་ལ་མཁས་པའི་མདོར་བསྟན་༄༅།
པ༑ བཅོམ་ལྡན་འདས་བྲམ་ཟེའི་ཁྱེའུ་སྐར་མར་གྱུར་པས། ཚུལ་ཁྲིམས་དོར་ནས་ཚོང་དཔོན་གྱི་བུ་མོ་དང་འགྲོགས་པས་བསྐལ་པ་ཁྲིར་འཁོར་བ་སྤངས་པ་དང་། དེད་དཔོན་སྙིང་
རྗེ་དང་ལྡན་པས། ཚུལ་ཁྲིམས་དོར་ནས་ཚོང་དཔོན་གྱི་བུ་བསད་པས། བསྐལ་པ་འབུམ་གྱི་འཁོར་བ་སྤངས་པ་ལྟ་བུ་ཡིན་ནོ། །དེ་ལྟ་བུའི་དགོངས་གཞི་ཐབས་ལ་མཁས་པ་གང་
ན་ཡོད་མི་ཤེས་པ་ཡིན། གལ་ཏེ་བླ་མ་ལ་སྐྱོན་རང་མཚན་པ་ཡོད་དོ་སྲིད་ཀྱང་། བླ་མ་ཉིད་ལ་གནོད་པ་སྲིད་མོད། རང་ཅག་ལ་ནི་མི་གནོད། དེ་ལ་ཡོན་ཏན་དུ་བཟུང་ན་ཡོན་ཏན་
དུ་འགྱུར་ཏེ། བླ་མ་རིན་པོ་ཆེའི་སྙིང་གཏསམ་བློ་བདེ་ལས་ཞལ་ནས། སྐལ་ལྡན་སློབ་མ་སྙིང་རེག་མས། །བླ་མའི་སྐྱོན་ཡང་ཡོན་ཏན་དུ། །ངེས་པར་འཛིན་ཅིང་མོས་གུས་འཕེལ། །དེ་ལ་ཆ

བྱིན་རླབས་བདུད་རྩིའི་རྒྱུན། །མི་འབབ་མི་སྲིད་ཁོ་རེ་ཚོ། །ཞེས་གསུང་། རྒྱལ་བ་ཡང་དགོན་པའི་ཞལ་ནས། བླ་མ་ལ་དུག་གསུམ་གྱི་རྒྱུ་འབྲས་ཡོད་ཀྱང་། སློབ་མ་ལ་དེའི་
བྱེད་ཆོས་ཀྱིས་ཡོན་ཏན་དུ་འགྲོ་བ་ཡིན་གསུངས། སྐྱོན་དུ་བཟུང་ན་ནི་སྐྱོན་དུ་འགྱུར་བ་ཡིན། མདོ་ལས། སུ་ཞིག་བྱང་ཆུབ་སེམས་དཔའི་སྐྱོན་རྟོག་པ། །དེ་ནི་གཉེན་པོ་ཡིན་པར་
ཤེས་པར་བྱ། །ཞེས་གསུང་། རྒྱལ་བ་ཡང་དགོན་པའི་ཞལ་ནས། རྩ་བའི་བླ་མ་ཉོན་མོངས་པའི་རྒྱུ་འབྲས་ཅན་གྱི་རྟོག་པ་སྐྱེས་ཤིང་། ལོག་པར་རྟོག་པ་དེའི་དུས་སུ་ཆོས་ཞུས།
ཕྱིས་བླ་མའི་ཆོས་དེ་ཉམས་སུ་མྱོང་བའི་དུས་སུ། སྔར་གྱི་བླ་མ་ཉོན་མོངས་ཅན་ལ་ཆོས་ཞུས་ནས་ཉམས་སུ་མྱོང་བ་དང་། དུག་སྟོབས་འཕེལ་བ་དུས་མཚུངས་པས། གེགས་དང་
བར་ཆད་དུ་འགྱུར། གཞན་དུས་ཐམས་ཅད་བླ་མ་ལ་མ་གུས་པའི་ལོག་རྟོག་གང་སྐྱེས་ཀྱང་། མྱུར་དུ་སྤོང་བ་དང་། ལམ་དུ་མ་བཏང་ན། གང་སྐྱེས་པ་དེའི་བྱེད་ལས་གཅིག་པའི་སྨྱུ

༄༅། །གེགས་དང་བར་ཆད་དུ་འགྱུར་རོ། །ཞེས་གསུངས་སོ། །སྐྱོན་རང་མཚན་པ་ཡོད་ཀྱང་། ཡོན་ཏན་རྒྱ་ཆེན་པོས་ཟིལ་གྱིས་ནོན་པ་རྣམས་ལའང་མ་
དད་པ་ག་ལ་རུང་། ཉན་ཐོས་དགྲ་བཅོམ་པ་རྣམས་ལའང་རྒྱན་མེད་དང་། མཐོང་བའི་ཆོས་ལས་ཉམས་པར་འགྱུར་བ་དང་། བདག་བསད་པ་དང་། མྱོས་ནས་ཉམས་པར་
འགྱུར་བ་སོགས་དང་། སྔོན་གྱི་གནས་ངན་ལེན་གྱིས་མ་བསྡམས་པའི་སྤྱོད་པ་ཡོད་པ་འགའ་རེའི་གཏམ་རྒྱུད་མདོ་ལས་འབྱུང་བ་དང་། བྱང་སེམས་འཕགས་པ་ལའང་དབང་པོ་
རྟུལ་རྣོན་གསུངས་པ་ལྟ་བུའོ། །ཡང་བླུན་པོ་འགའ་ཞིག་གིས་བླ་མ་སྤྲལ་པའི་སྐུ་ཡིན་ན། རྫུ་འཕྲུལ་སོགས་སྟོན་པར་རིགས་ཞེས་སྨྲས་པ་ཡོད་དེ། བབ་ཅོལ་གྱི་ཚིག་གོ། །གལ་
ཏེ་དེ་སྟོན་པར་ནུས་ན་ཁྱོད་ཀྱིས་མཐོང་བར་ནུས་སམ། མཐོང་བར་ནུས་ན་འཇམ་དཔལ་ལ་སོགས་པའི་བྱང་ཆུབ་སེམས་དཔའ་དང་། སྔོན་གྱི་གྲུབ་ཆེན་རྡོ་རྗེའི་སྐུ་བརྙེས་ཏེ། ད་ལྟ་&

བཞུགས་ཤིང་ཆོ་འཕྲུལ་སྟོན་པ་སྐལ་བ་ཅན་གྱིས་ད་ལྟའང་མཐོང་བ་དང་། དེར་མ་ཟད་ཇོ་བོ་ཤྰཀྱ་ལ་སོགས་རྟེན་ངོ་མཚར་ཅན་འདི་རྣམས་ཀྱང་སྐལ་ལྡན་རྣམས་ལ་ཆོས་སྟོན་པ་ཡོད་
མོད་ཀྱིས། ཁྱོད་ཀྱིས་ཅིའི་ཕྱིར་དེ་ལྟ་བུ་མ་མཐོང་། ཁྱོད་ཀྱིས་མ་མཐོང་བས་ནི་མེད་པའི་རྟགས་སུ་མི་རུང་སྟེ། ཁྱེད་རང་གི་གློ་སྙིང་བཞིན་ནོ། །འོ་ན་སྤྲུལ་སྐུ་ལ་སྡུག་བསྔལ་གྱི་
རྣམ་པ་འདི་འདྲ་བ་འབྱུང་དུ་མི་འཐད་ཅེ་ན། ཞེས་སྨྲ་བའང་ཡོད་དེ། ཤིན་ཏུ་བླུན་པོའི་ཚིག་གོ། །དེ་ལྟར་སྣང་བའང་། ཡང་ན་དགོས་པའི་དབང་གིས་བསྟན་པ་ཡིན་ཏེ་གསང་
ཆེན་ཐབས་ལ་མཁས་པའི་མདོར། བཅོམ་ལྡན་འདས་ཀྱིས་ཞབས་ལ་སེང་ལྡེང་གི་ཚལ་པ་ཟུག་པར་བསྟན་པས། སྲིད་པ་ཐ་མ་པ་ཉི་ཤུའི་སྲོག་སྐྱབས་ཤིང་། དེ་དག་གསོད་པར་
བརྩམས་པའི་གཤེད་མ་ཉི་ཤུ་སྡིག་པ་ལས་སྐྱབས་པས། མི་བཞི་བཅུ་པོ་དེས་ཡེ་ཤེས་རྟོགས་པ་ལྟ་བུའོ། །བྱང་ཆུབ་སེམས་དཔའ་དང་དགྲ་བཅོམ་ལ་སོགས་སྔོན་གྱི་ལས་ཀྱི་ལྷག་

༄༅། །མས་སྡུག་བསྔལ་བར་སྣང་བ་དང་། དམ་པའི་ཆོས་པདྨ་དཀར་པོ་ལས། བྱང་ཆུབ་སེམས་དཔའ་རྟག་ཏུ་བརྙས་པ་ཞེས་བྱ་བའི་གཏམ་རྒྱུད་
དང་། དགྲ་བཅོམ་པ་རྒུར་ཆུང་ལྟ་བུ་དང་། འཕགས་པ་མོའུ་འགལ་གྱི་བུ་མུ་སྟེགས་བྱེད་ཀྱིས་བརྡུངས་ཏེ་བསད་པ་ལྟ་བུའོ། །ཡང་བླ་མ་ཉིད་ཀྱིས་བསྙེན་བཀུར་གྱི་ཆེད་མ་ཡིན་པ་
.སངས་གདུལ་བྱ་འདུལ་བའི་ཆེད་དུ་ཡིན་ན་རང་གིས་མ་ཐོབ་པའི་གོ་འཕང་ཐོབ་པ་ལྟར་སྟོན་ཡང་སྐྱོན་མ་ཡིན་ཏེ། བྱང་ཆུབ་སེམས་དཔའ་ས་དགུ་པ་ཡན་ཆད་སེམས་ཅན་གྱི་དོན་དུ་
རྒྱས་སྤྲུལ་སྐུས་མཛད་པ་བཅུ་གཉིས་སྟོན་ཞིང་། དེ་དག་ཀྱང་དེའི་ཚེ་སངས་རྒྱས་མ་ཡིན་མོད་ཀྱིས། སངས་རྒྱས་སུ་ཞལ་འཆེས་པ་མི་ཆོས་བླ་མའི་བརྫུན་མ་ཡིན་ནོ། །ཡང་བླ་མས་ཇི་
ལྟར་ཞལ་ནས་ཆོས་སྟོན་པ་བཞིན། ཕྱག་ལེན་ལ་མི་འདེབས་པ་ལྟར་སྣང་ཡང་མ་དད་པར་ག་ལ་རུང་། ཉན་ཐོས་དགྲ་བཅོམ་རྣམས་ཀྱང་བྱང་ཆུབ་སེམས་དཔའ་མ་ཡིན་མོད་

ཀྱིས། གཞན་ལ་བྱང་ཆུབ་སེམས་དཔའི་སྤྱོད་པ་སྟོན་པ་ཡིན། བརྒྱད་སྟོང་པ་ལས། བཅོམ་ལྡན་འདས་ལ་ཚེ་དང་ལྡན་པ་རབ་འབྱོར་གྱིས་འདི་སྐད་ཅེས་གསོལ་ཏོ། བཅོམ་ལྡན་
འདས་སྔོན་གྱི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ཀྱི་དྲུང་དུ། སྔོན་བྱང་ཆུབ་སེམས་དཔར་གྱུར་པས་བྱང་ཆུབ་ཏུ་ཚངས་པར་སྤྱད་པ་
སྤྱོད་པ་ལ་ཕ་རོལ་ཏུ་ཕྱིན་པ་རྣམས་ལ་གདམས་ཤིང་བསྟན་ཏེ། དེ་ལ་བཅོམ་ལྡན་འདས་ཀྱིས་སྤྱད་པས། བླ་ན་མེད་པའི་ཡེ་ཤེས་བསྐྱེད་དོ། །བཅོམ་ལྡན་འདས་དེ་བཞིན་དུ་བདག་
ཅག་གིས་ཀྱང་བྱང་ཆུབ་སེམས་དཔའ་ཆེན་པོ་རྣམས་རྗེས་སུ་བཟུང་བར་བགྱིའོ། །ཞེས་པ་ལྟ་བུའོ། །ཡང་ད་ལྟ་བླ་མ་ཆེན་པོ་འགའ་ཞིག་གི་མངོན་ཤེས་མངའ་བར་བཞེད་པ་ལ།
གལ་ཏེ་གསུང་ཕལ་པ་རེ་རེ་ཙམ་ཐོག་ཏུ་མ་སོང་ན་དེ་མངོན་ཤེས་མེད་པའི་རྟགས་སུ་བྱས་ནས་སྨོད་པར་སྣང་། དེ་ཁོ་རང་ཐོས་པ་ཆུང་བའི་རྟགས་ཡིན་ཏེ། སངས་རྒྱས་དང་བྱང་སྐྱ

།ཆུབ་སེམས་དཔའ་ཆེ་བ་རྣམས་མ་གཏོགས་པར། འཕགས་པ་རྣམས་ཀྱང་མཉམ་པར་མ་བཞག་པའི་ཚེ་མངོན་ཤེས་མི་འཇུག་པ་ཡིན། བླ་མ་དེས་
བདག་རྗེས་སུ་མི་འཛིན་པར་སྣང་ཡང་། སྡིག་པ་སྦྱོང་བའི་ཐབས་སུ་བསམ་ནས་ཡི་ཆད་པར་མི་བྱ་སྟེ། རྟག་ཏུ་ངུའི་ལེའུ་ལས། རིགས་ཀྱི་བུ་ཅི་སྟེ་ཆོས་སྨྲ་བ་དག་ཤེས་རབ་ཀྱི་ཕ་
རོལ་ཏུ་ཕྱིན་པ་འདོད་པའི་རིགས་ཀྱི་བུ་ལ། བརྙས་པར་བྱེད་ཅིང་མི་སེམས་ན། རིགས་ཀྱི་བུ་དེ་ལ་ཁྱོད་ཀྱིས་ཕྱིར་བསྡོ་བར་མི་བྱ་སྟེ། གཞན་དུ་ན་ཆོས་འདོད་པ་ཉིད་དང་ཆོས་ལ་
གུས་པར་བྱེད་པ་ཉིད་དང་། ཡིད་མི་སྐྱོ་བས་དགེ་སློང་ཆོས་སྨྲ་བའི་ཕྱི་བཞིན་འབྲེང་བར་བྱའོ། །བླ་མ་རིན་པོ་ཆེའི་ཞལ་ནས། བླ་མའི་སྐྱོན་ལ་རྟོག་ན། གདམས་ངག་ལ་ཐེ་ཚོམ་
→ ཟ་ན། བླ་མས་ཐུགས་ལ་མ་བཏགས་སྙམ་ནས་འཁང་ར་གཏོང་ན། བླ་མ་ལ་ཞབས་ཏོག་ཆེའོ་སྙམ་ནས་རོ་ཟོ་ཆེ་ན། བླ་མའི་བཀའ་བཀྱོན་གདམ་ངག་ཏུ་མ་གོ་ནས་བླ་མ་ལ་ཡི་

ཆད་ན། སྒོམ་ཆེན་པ་ལ་བདུད་ཞུགས་པ་ཡིན་གསུངས། སྒྱུ་འཕྲུལ་དྲ་བ་ལས། གལ་ཏེ་རྡོ་རྗེ་འཛིན་པ་འཁྲོས། །སློབ་མ་ཡིས་ནི་ཇི་ལྟར་བྱ། །ཕྱག་ན་རྡོ་རྗེ་ལེགས་པར་ཉོན། །
བདག་གིས་ལས་ནི་ཟད་བྱེད་དང་། །གནོད་བཅོས་ཕྱིར་ན་རབ་ཏུ་ཁྲོ། །ཕྱག་ཕབ་པས་ནི་བྱིན་རླབས་འབྱུང༌། །རྡོ་རྗེའི་ཚིག་གིས་སྐྱོན་རྣམས་འཇོམས། །ཐུགས་ཁྲོས་པས་ནི་
བགེགས་རྣམས་སེལ། །སླར་ལ་དགའ་བ་རབ་བསྐྱེད་ན། །དེ་ནི་སྣོད་ལྡན་བུ་དང་མཚུངས། །ཞེས་གསུང་སོ། །རེ་ཤིག་བདག་གི་རྒྱུད་ལ་བྱིན་རླབས་མི་འཇུག་པར་སྣང་
ཡང་། རང་གི་སྐལ་པ་དམན་པས་ཉེས་ཤིང་། དེ་ཉིད་ཀ་སྒྲིབ་པ་སྦྱོང་བའི་ཐབས་སུ་རིག་པར་བྱ་སྟེ། བླ་མ་རིན་པོ་ཆེའི་ཞལ་ས་ལོག་གནམ་ལོག་ལས་ནས། རྩལ་མཆོག་ཉེ་རིང་མི་
མངའ་མོད། །རང་སྣང་ལོག་པར་ཤར་བ་ཡིས། །སྐལ་མེད་རྣམས་ལ་ཕན་མི་ཐོགས། །བར་སྣང་མཚམས་ནས་ཆར་བབ་པ། །ཆར་ལ་ཉེ་རིང་མི་མངའ་མོད། །ཁ་བུབ་སྣོད་དུ་༔

།བབ་པ་མེད། །ཆར་གྱིས་མ་ལན་སྣོད་ཀྱིས་ལན། །སྐལ་མེད་རྣམས་ལ་མ་ཕན་པ། །བླ་མས་མ་ལན་རང་གིས་ལན། །སྣང་བ་ལོག་པས་ཇི་ལྟར་
ཕན། །ཞེས་གསུངས་སོ། །བླ་མ་ལ་སྐྱོན་མཐོང་བ་ལ་མ་དད་པ་སྤངས་ནས། དག་སྣང་བསྒོམ་པ་ཡིན་གྱིས། རང་ཉིད་ཀྱང་གཞན་འགའ་རེའི་སློབ་དཔོན་བྱེད་ཅིང་འདུག་པས།
ང་ཡང་སངས་རྒྱས་རང་ཡིན། ངས་ཅི་བྱས་ཀྱང་སྐྱོན་མེད་སྙམ་ནས། བླ་མ་ལའང་སྐྱོན་གང་འདུག་གི་ལད་མོ་ཟློ། དེའི་ཐོག་ཏུའང་སྐྱོན་རྙེད་ཚད་དེ་སྣོན་པར་བྱར་མི་རུང་བ་
ཡིན། གཞན་གྱི་རྒྱུད་ཚོད་རང་གིས་མི་ཤེས་ཀྱང་། རང་ད་རུང་འཁོར་བ་ན་བཞུགས་པ་རང་ཆ་ཡོད་མེད། སློབ་མ་རྣམས་ཀྱི་རང་སངས་རྒྱས་ལྟ་ཡང་། རང་ཉིད་ཉེས་པ་ཕྲ་ཞིང་
ཕྲ་བ་ནས་འཛེམས་དགོས་པ་ཡིན། བླ་མ་རིན་པོ་ཆེའི་ཞལ་གཉེན་པོ་ཡིག་ཆུང་ངུ་ནས། བླ་མའི་སྤྱོད་ལམ་ངན་པ་རྣམས་མཐོང་ཡང་། དེའི་ལད་མོ་མི་བྱ། མི་དད་པར་ཡང་མི་བྱ་

སྟེ། གལ་ཏེ་མི་དད་པའི་སེམས་སྐྱེས་ན། རང་ལ་བདུད་ཞུགས་ཤེས་པར་བྱ་སྟེ། ང་རང་སྣང་བ་མ་དག་པ་ཡིན། བླ་མའི་དགོངས་པ་གང་ལ་དགོངས་ཀྱང་མི་ཤེས། སངས་
རྒྱས་དང་བྱང་ཆུབ་སེམས་དཔའི་རྣམ་འཕྲུལ་ཡིན། ང་རང་སྣང་བ་དག་ན། ཐམས་ཅད་ཀྱང་སངས་རྒྱས་ཉིད་ཡིན་ཏེ། དེ་བཞིན་གཤེགས་པ་རྣམས་ཀྱི་དེ་ལྟར་ཐུགས་སུ་ཆུད་པའི་
ཕྱིར་རོ། །དེ་བས་ན་གལ་ཏེ་མ་དད་པ་སྐྱེས་ན། དེའི་ཚེ་གཉེན་པོས་སླེབ་པར་བྱ་ཞིང་རང་ལ་གྱོད་བརྡལ་ལ། བླ་མ་ལ་མོས་གུས་དུང་དུང་པ་བྱ་ཞིང་། བླ་མའི་ཡོན་ཏན་ལ་བསམ་
པར་བྱའོ། །བླ་མའི་སྤྱོད་པ་བཟང་ཞིང་། ཆོས་དང་མཐུན་པ་རྣམས་ཀྱི་སྤྱོད་པ་ནི་ཅི་ནུས་ཀྱིས་འབུངས་ལ་གྱིས་དང་། དེས་མཉེས་ནས་འོང་བ་ཡིན། བླ་མའི་སྤྱོད་པ་ངན་པའི་ལད་
མོ་ཟུར་ཙམ་ཞིག་བྱས་ཀྱང་། བླ་མས་ཐུགས་ཀྱིས་ཁྲེལ་ནས་བཀའ་བཀྱོན་ནས་འོང་བ་ཡིན། རྗེ་བཙུན་ཡེར་པའི་གསུང་སྒྲོས་ལྟར། མི་ཨ་ཀ་བ་འདི་ཀུན་ཅི་བྱེད་པ་ཡིན། ང་ངན་g

།པ་ཁྱེད་ཚོས་ཚོར་རམ། ངའི་བཟང་པོ་རྣམས་ཀྱི་ལད་མོ་ནི་མི་ཟློས། ང་ངན་པའི་ལད་མོ་ཁྱོད་ཟློས་སམ། གསུངས་ནས་བཀའ་བཀྱོན་སྟོང་འོང་བ་༄༅།
ཡིན། དེ་བས་ན་བླ་མའི་གདམ་ངག་གི་རྗེས་སུ་བསྒྲུབ་ལ། སྤྱོད་པ་ངན་པའི་ལད་མོ་མི་བྱའོ། །ཞེས་གསུངས་སོ། །བདག་ཉིད་ཀྱི་སྐྱོན་ལ་སློབ་མ་རྣམས་ཀྱི་ཡོན་ཏན་བལྟས་
*པས། དེ་རྣམས་ལ་ཡོན་ཏན་ཆེན་པོ་བསྐྱེད་ཀྱང་། བདག་ཉིད་ལ་སྐྱོན་འབའ་ཞིག་ཏུ་འགྱུར་བ་ཡིན། བཅོམ་ལྡན་འདས་བྱང་ཆུབ་སེམས་དཔའི་སྤྱད་པ་སྤྱོད་པ་ན། བདུད་སྡིག་
ཅན་དང་དགེ་སློང་ལྷས་སྦྱིན་གྱིས། མི་རིགས་པ་སྣ་ཚོགས་བྱས་པ་རྣམས་ཀྱང་བཅོམ་ལྡན་འདས་ལ་ལམ་སྦྱོང་བའི་གྲོགས་ཆེན་པོར་གྱུར་ཀྱང་། ཁོ་རང་རྣམས་ནི་ཡང་ནས་ཡང་དུ་
དམྱལ་བར་ལྟུང་ཞིང་སྡུག་བསྔལ་མྱོང་བ་ཡིན། སྙིགས་མའི་དུས་ཀྱི་སློབ་དཔོན་བབ་ཅོལ་དུ་སྨྲ་ཞིང་སྤྱོད་པ་ལ་ལྕི་བའི་ལུང་མང་དུ་མཐོང་སྟེ། སྐབས་མ་ཡིན་པས་འདིར་མི་

སྤྲོའོ། །དེ་ལྟར་འབད་པ་ཐམས་ཅད་ཀྱིས་མ་གུས་པ་སྐད་ཅིག་ཙམ་ཡང་མི་འབྱུང་བར་བསྡམ་པར་བྱ་བ་ཡིན་ཞིང་། གལ་ཏེ་མ་གུས་པ་དང་རྩ་བ་དང་ཡན་ལག་གི་དམ་ཚིག་ཆག་
ཉམས་དུ་གྱུར་ན། འཕྲལ་འཕྲལ་དུ་བཤགས་པ་བྱ་བ་གཅེས་ཏེ། སྙིང་པོའི་རྒྱན་ལས། གལ་ཏེ་ལྟ་ལོག་འབྱུང་གྱུར་ན། །ཡི་གེ་བརྒྱ་པས་བྱིན་གྱིས་བརླབ། །ཇི་སྲིད་དུས་ལས་
མ་འདས་པར། །དག་པའི་ལམ་ལ་ཉེར་གནས་བྱེད། །འགྱོད་བྱས་ཉེས་པ་འཕེལ་མི་འགྱུར། །ཞེས་དང་། སྒྱུ་འཕྲུལ་དྲྭ་བ་ལས། དབང་བསྐུར་རྫོགས་ཐོབ་བླ་མ་ལ། །རྨོངས་
པར་གྱུར་པའི་སློབ་མ་ཡིས། །སྦྱོར་བ་དངོས་ཀྱི་རབ་རྫོགས་པས། །རྩ་བ་ཡན་ལག་ཉམས་གྱུར་ན། །བློ་ངན་སློབ་མས་བཤགས་པར་བྱ། །གལ་ཏེ་མ་བཤགས་དུས་འདས་ན།
ཕྱི་ཡི་རྒྱ་མཚོ་ཆེན་པོ་ཡི། །ཆུ་དེ་སྐྲ་ཡིས་སྟེར་ནུས་པ། །དེ་ཡི་ཚད་དུ་སྡུག་བསྔལ་མྱོང་། །རྡོ་རྗེ་དམྱལ་བར་གྲགས་པ་ཡིན། །ཞེས་སོ། །དྲ་བ་སྡོམ་པ་ལས། སློབ་དཔོན་

༄༅། །གནོད་པར་མ་གྱུར་ན། །དང་པོ་སྡུག་བསྔལ་དཀའ་སྤྱད་དེ། །དེ་ནས་བདོག་པ་ཐམས་ཅད་འབུལ། །རྗེས་སུ་གནང་བའི་བསྒྲུབ་པ་བྱ། །དབང་
བསྐུར་ཆོ་ག་ལན་བདུན་བྱ། །ཚོགས་ཀྱི་འཁོར་ལོ་ཉི་ཤུ་གཅིག །སྦྱིན་སྲེག་གྲངས་ནི་འབུམ་ཕྲག་བདུན། །གསང་སྔགས་བྱེ་བ་ལྔ་ཡིས་སོ། །མེ་ཏོག་ཚོམ་བུ་འབུམ་ཕྲག་
གཉིས། །སྲོག་ཆགས་བྱེ་བའི་ཚེ་སྐྱབས་ན། །འདི་ནི་བཤགས་པའི་དམ་པ་ཡིན། འཇིག་རྟེན་ཆོས་ལ་མ་ཆགས་ཤིང་། །དྲང་སྲོང་སྤྱོད་པ་ཡང་དག་བྱ། །ཡང་ན་ལུས་ལ་ཁྲག་
ཕྱུང་སྟེ། །བརྒྱ་རྩ་བརྒྱད་ཀྱི་མཎྜལ་འབུལ། །ཡང་ན་གནང་བ་ཐོབ་པ་ཡིས། །བསམ་གཏན་གྱིས་ནི་ཟླ་བ་བདུན། །ཡང་ན་སྐུ་གཟུགས་བདུན་དུ་སྟེ། །ཁ་ན་མ་ཐོ་ཕྲ་མོ་ལ།
འདི་ཡིས་བཤགས་པ་མཆོག་ཡིན་ནོ། །ཞེས་གསུངས་སོ། །སློབ་དཔོན་ཀླུ་སྒྲུབ་ཀྱི་ཞལ་ནས། རྟགས་མཐོང་བླ་མས་གནང་ཐོབ་ན། །མཚམས་མེད་ལྔ་པོ་བྱས་ནའང་འདག

ཅེས་གསུངས་པ་ལྟར་ཡིན་ནོ། །འབྲིང་ལུས་ངག་གི་ཞབས་ཏོག་གིས་གུས་པ་བསྟེན་པ་ནི། མཁའ་འགྲོ་མ་ཐམས་ཅད་ཟིལ་གྱིས་གནོན་པའི་རྒྱུད་ལས། སངས་རྒྱས་དང་བྱང་
ཆུབ་སེམས་དཔའ་གངྒཱའི་ཀླུང་གི་བྱེ་མ་སྙེད་ལ་བསྐལ་པ་གངྒཱའི་ཀླུང་གི་བྱེ་མ་སྙེད་དུ་དབང་བསྐུར་ཞུས་པ་བས་ནི། རྡོ་རྗེ་སློབ་དཔོན་གྱི་བ་སྤུའི་བུ་ག་གཅིག་ལ་ཏིལ་མར་གྱིས་བྱུག་
པ་བསོད་ནམས་ཆེས་ཁྱད་དུ་འཕགས་སོ། །ཞེས་དང་། བདེ་མཆོག་གི་རྒྱུད་ལས། སྐུ་མཉེ་གསང་ཆུ་ཞལ་བསིལ་བཏབ། །ལུས་ཀྱི་བྱ་བ་མ་ལུས་པ། །སློབ་མས་བྱ་བ་ཉིད་དུ་
། །དེ་འདྲ་བསོད་ནམས་མཚུངས་པ་མེད། །ཅེས་དང་། དྲ་བ་སྡོམ་པ་ལས། ཞབས་བླངས་པས་ནི་བུམ་དབང་ཐོབ། །བཤང་ཆུ་འཐུང་ན་གསང་དབང་དང་། །དེ་བཞིན་
ཤེས་རབ་ཡེ་ཤེས་དང་། །བཞི་པའི་དོན་ནི་གཅིག་ཏུ་གནས། །ཞེས་དང་། སམ་བྷུ་ཊི་ལས། སློབ་མས་པུས་མོའི་ལྷ་ང་ནི། །དད་པས་ས་ལ་བཙུགས་ནས་ནི། །ཐལ་མོ་སྦྱར་༔

།ནས་བསྟོད་པ་ཡིན། །སྟོན་པ་ལ་ནི་ཞུ་བར་བྱ། །ཞེས་དང་། བླ་མ་ལྔ་བཅུ་པ་ལས། མདུན་དུ་དུལ་བར་འདུག་པ་དང་། །གོས་སོགས་ཚུལ་བཞིན་
༄༅།5)
བསྡམ་པ་དང་། །པུས་བཙུགས་ཐལ་མོ་སྦྱར་བ་ཡིས། །ཉན་སོགས་འདོད་ལ་གསོལ་གསུམ་གདབ། །རྟག་ཏུ་དེ་ཡི་བྱ་བ་ལ། །ལྡང་མཁས་ཕུན་སུམ་ཚོགས་པར་བྱ། །མཆོག་
ཏུ་དད་པས་དུས་གསུམ་དུ། །དཀྱིལ་འཁོར་མེ་ཏོག་བཅས་ཐལ་མོས། །སྟོན་པ་བླ་མ་བསྙེན་བསྐུར་ཞིང་། །ཞབས་ལ་སྤྱི་བོས་ཕྱག་བྱའོ། །ཞེས་གསུངས་སོ། །ཁུ་བྱུག་རོལ་པ་
ལས། ངག་སྙན་གུས་པས་གཅིག་བསྟོད་ཅིང༌། །བླ་མའི་སྙན་པ་ཕྱོགས་བཅུར་སྒྲོགས། །ཞེས་དང༌། རྟོགས་པ་དགུ་པ་ལས། ལྷག་པར་ལྷ་ནི་གང་དང་གང་། །སློབ་དཔོན་
གང་དང་གང་ཡིན་པ། །དེ་དང་དེ་ཡི་མཚན་དག་ནི། །དཔལ་གྱི་ཚིག་དང་ལྡན་པར་བརྗོད། །ཅེས་དང་། བླ་མ་ལྔ་བཅུ་པ་ལས། དེ་ཡི་མཚན་བརྗོད་སྨོས་ན་ནི། །མིང་མཐར་

ཞལ་སྔ་ལྡན་པར་བྱ། །གཞན་དག་གུས་པར་བྱ་བའི་ཕྱིར། །ཁྱད་པར་གྱིས་ནི་ཚིག་ཀྱང་བརྗོད། །བླ་མ་ལ་ནི་བཀའ་སྩོལ་ཞུ། །བཀའ་བཞིན་བགྱིད་ཅེས་བརྗོད་པར་བྱ། །ཞེས་པ་
ལ་སོགས་པ་རྒྱ་ཆེར་གསུངས་པ་ལྟར་སྤྱད་པར་བྱའོ། །གལ་ཏེ་རང་ཉིད་གྲུབ་པ་ཐོབ་པ་ཡིན་ལ། སློབ་དཔོན་དེ་ལྟར་མ་ཡིན་ནའང་། དེ་ལ་བཀུར་བསྟི་བྱ་དགོས་ཏེ། བརྟག་
གཉིས་ལས། དངོས་གྲུབ་རྙེད་པའི་སློབ་མ་གང་། །ཡང་དག་ཡེ་ཤེས་གནང་བའོ། །མནར་མེད་སྤངས་པའི་རྒྱུ་ཡི་ཕྱིར། །གྲུབ་པས་བླ་མ་མངོན་ཕྱག་འཚལ། །ཞེས་གསུང་
ངོ་། །དེ་ཡི་དྲིན་གྱིས་དངོས་གྲུབ་རྙེད་པ་དང་། དམྱལ་བའི་རྒྱུ་སྤངས་པའི་ཕྱིར་རོ། །དོན་འདི་ལ་དགོངས་ཏེ་གུར་ལས་ཀྱང་། དེ་ཕྱིར་སློབ་དཔོན་མདུན་བྱོན་ན། །དེ་བཞིན་
གཤེགས་པ་རྣམས་ལ་ཕྱག་འཚལ་ལོ། །ཞེས་གསུངས་སོ། །བླ་མ་ལྔ་བཅུ་པ་ལས། ཁྱིམ་པ་འམ་ནི་གསར་བུ་ལ། །འཇིག་རྟེན་སྨོད་པ་སྤངས་པའི་ཕྱིར། །དམ་ཆོས་ལ་སོགས་༈

༄༅། །མདུན་བདར་ཏེ། །བརྟུལ་ཞུགས་འཛིན་པའི་བློས་ཕྱག་འཚལ། །གདན་བསྟབ་པ་དང་ལྡང་བ་དང་། །དོན་གྱི་བྱ་བ་སོགས་བསྙེན་བཀུར།།བརྟུལ་
ཞུགས་ཅན་གྱིས་ཀུན་བྱ་སྟེ། །ཕྱག་དང་དམ་པ་མིན་ལས་སྤངས། །ཞེས་གསུངས་པ་ནི། སྐྱེ་བོ་གཞན་བསྟན་པ་ལ་མ་དད་པ་སྤངས་པར་འགྱུར་བའི་ཕྱིར་ཡིན་གྱིས། རང་ཚངས་
སྤྱོད་དང་ལྡན་པའི་ང་རྒྱལ་གྱིས་ནི་མ་ཡིན། དེས་ན་ཡུལ་གྱི་ཆོས་ལུགས་དང་ཡང་བསྟུན་དུ་རུང་བ་ཡིན། མདོར་ན་ལུང་ལས། དེང་ནས་བརྩམས་ཏེ་བདག་བྲན་དུ། །ཁྱེད་ལ་
བདག་ནི་འབུལ་ལགས་ན། །ཁྱེད་ཀྱིས་སློབ་མར་བཟུང་བ་དང་། །ཆ་ཡིས་ཀྱང་ནི་སྤྱད་དུ་གསོལ། །ཞེས་གསུངས་པ་ལྟར་བདག་ཉིད་བླ་མའི་བྲན་དུ་ཕུལ་ཏེ། འཇིག་རྟེན་ན་བྲན་
རྣམས་ལ། རང་དབང་འགའ་ཡང་མེད་ཅིང་། རྗེ་བོའི་དབང་དུ་གྱུར་ནས། དེའི་བྱ་བ་གང་ཡིན་སྲོག་ལ་བབ་ཀྱང་བསྒྲུབ་དགོས་པ་ལྟར། སློབ་མས་བླ་མའི་དོན་དུ་བྱ་བ་ཡིན་

༈ །ལུས་ངག་གི་མ་གུས་པ་སྤངས་པ་ནི། བླ་མ་ལྔ་བཅུ་པ་ལས། དེ་བས་འབད་པ་ཐམས་ཅད་ཀྱིས། །རྡོ་རྗེ་སློབ་དཔོན་བློ་གྲོས་ཆེ། །དགེ་བ་རབ་ཏུ་མི་སྤྱོམས་པས།
ནམ་ཡང་སྨད་པར་མི་བྱའོ། །མཆོད་རྟེན་བཤིག་འདྲའི་སྡིག་འཇིགས་པས། །གྲིབ་མའང་འགོམ་པར་མི་བྱ་ན། །ལྷམ་དང་སྟན་དང་བཞོན་པ་སོགས། །འགོམ་མི་བྱ་བ་ལྟ་ཅི་
སྨོས། །ཞེས་དང་། བླ་མ་དག་ནི་ལངས་པ་ན། །ཉལ་དང་འདུག་པར་མི་བྱའོ། །མཆིལ་མ་ལ་སོགས་འདོར་བ་དང་། །སྟན་ལ་རྐང་པ་བརྐྱང་བ་དང་། །འཆད་དང་བརྩོན་པར་
སྨྲ་བ་དག །བླ་མའི་དྲུང་དུ་མི་བྱའོ། །སྒོག་པ་ལ་སོགས་བྱ་བ་ཀུན། །སྟོན་པའི་མདུན་དུ་སྤང་བར་བྱ། །གཞན་ཡང་དེ་འདྲའི་བྱ་བ་ནི། །རང་གིས་བརྟག་ལ་དོར་བར་བྱ།
སྒྲུབ་ཀྱིས། ཚོགས་ནང་བླ་མ་མཐོང་ན་རྒྱབ་ཀྱིས་ཕྱོགས་པར་བྱེད། །དེ་ཡི་འོག་ཏུ་འོངས་ནས་དེ་ནས་ཕྱག་བྱེད་འགྱུར། །དེ་ནི་རང་བུ་ཡིན་ཡང་གཞན་བུ་བཞིན་དུ་སྤང་བར་བྱ། །

༄ ༅། །རྒྱལ་རིགས་རྗེ་རིགས་བྲམ་ཟེ་མཆོག་ཏུ་སྐྱེས་གྱུར་ཀྱང་། །བསྟན་པའི་ཆེད་དུ་དེ་ནི་ནམ་ཡང་དྲུང་དུ་བཞག་མི་བྱ། །ཞེས་གསུངས་པས་བརྙས་པ་ནམ་.༡
ཡང་མི་རུང་ཞིང་། རྒྱལ་པོའི་མདུན་དུ་འབངས་རྣམས་སྐྲག་པས། ལུས་ངག་ཇི་ལྟར་བསྒྲིམས་པ་བཞིན་དུ་བླ་མ་ལ་སློབ་མས་བྱ་བ་ཡིན། འོན་ཀྱང་བླ་མ་ལྔ་བཅུ་པ་ལས། ན་
དང་བླ་མའི་བྱ་བ་ཀུན། །བཏུད་དེ་རྗེས་སུ་གནང་བ་ལས། །བཀག་པ་རྣམས་ནི་སྤྱད་བྱས་ཀྱང་། །དགེ་སེམས་ལྡན་ལ་སྡིག་མི་འགྱུར། །ཞེས་པས། ལུས་ངག་གི་བྱ་བ་འགའ་
ཞིག་རང་གིས་མི་ནུས་ངེས་པ་ལ་གནང་བ་ཡོད་པ་ཡིན། ༈ ཟང་ཟིང་གི་ཞབས་ཏོག་གཉིས་ཀྱིས་གུས་པ་བསྟེན་པ་ནི། གུར་ལས། དཔེར་ན་རྒྱལ་པོ་རྡོ་རྗེ་འཛིན། །སངས་རྒྱས་
ཀུན་གྱིས་མཆོག་གིས་མཆོད། །རྡོ་རྗེ་གུར་གྱི་འགྲོ་བས་ཀྱང་། །དེ་བཞིན་བླ་མར་ནན་ཏན་བྱའོ། །ཞེས་དང་། ཕྱག་ན་རྡོ་རྗེ་གསང་བ་བསྟན་པའི་རྒྱུད་ལས། རྒྱན་དང་ན་བཟའ་ ྤ

རིན་ཆེན་དང་། །རྒྱལ་སྲིད་བུ་དང་ཆུང་མ་དང་། །རང་གི་ལུས་ཀྱིས་བླ་མ་ལ། །བསྙེན་བཀུར་ཚིམ་པ་མེད་པར་བྱ། །ཞེས་དང་། ནོར་བུའི་ཕྲེང་བ་ལས། དེ་ཉིད་མི་ཟད་འདོད་
པ་ཡིས། །ཤིན་ཏུ་གཅེས་པས་གང་དང་གང་། །དེ་དང་དེ་ནི་བླ་མར་འབུལ། །ཞེས་དང་། བླ་མ་ལྔ་བཅུ་པ་ལས། རང་གིས་དམ་ཚིག་སློབ་དཔོན་ནི། །སྦྱིན་མིག་བུ་དང་ཆུང་
མ་དང་། །རང་སྲོག་གིས་ཀྱང་བསྟེན་བྱ་ན། །ལོངས་སྤྱོད་གཡོ་བ་སྨོས་ཅི་དགོས། །ཞེས་དང་། སྤྱན་འབྱེད་ལ་སོགས་ཅི་ཐོབ་པ། །དེ་ཀུན་བླ་མ་དག་ལ་དབུལ། །དེ་ཡིས་
བསྟན་པ་བླངས་ནས་ནི། །གཞན་དག་ལ་ནི་ཅི་བདེར་བྱ། །ཞེས་གསུངས་སོ། །རྟག་ཏུ་ངུའི་ལེའུ་ལས། རིགས་ཀྱི་བུ། གལ་ཏེ་ཁྱོད་ཀྱིས་བྱང་ཆུབ་སེམས་དཔའ་སེམས་དཔའ་
ཆེན་པོ་ཆོས་འཕགས་ལ། བསྐལ་པའམ་བསྐལ་པ་ལས་ལྷག་པའམ། བསྐལ་པ་བརྒྱའམ། བསྐལ་པ་སྟོང་ངམ། དེ་བས་ལྷག་པར་ཡང་མགོ་ལ་ཐོད་བཞིན་དུ་ཐོགས་ཤིང༌། ༈

།བདེ་བའི་ཡོ་བྱད་ཐམས་ཅད་ཀྱིས་རིམ་གྲོ་བྱ་སྟེ། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན། གཟུགས་དང་། སྒྲ་དང་། དྲི་དང་། རོ་༄༅།
དང་། རེག་བྱ་ཇི་སྙེད་ཡོད་པ་ཐམས་ཅད་ཕུལ་ཡང་། རིགས་ཀྱི་བུ་ཁྱོད་ཀྱིས་དེ་ལ་ལན་ལོན་པ་མ་ཡིན་ནོ། །ཞེས་གསུངས་སོ། །དུས་མཆོད་བྱ་བར་བསྟནཔ་ཡང་། སྙིང་པོའི་
༢ རྒྱན་ལས། ཆོས་སྤྱོད་རྣམས་ལ་དང་པོ་སྟེ། །ཉིན་རེའམ་ཟླ་བ་ལོ་ལ་སོགས། །དུས་འདས་བླ་མ་བསྙེན་པར་བྱ། །ཞེས་གསུངས་སོ། །མདོར་ན། ས་སྐྱ་པཎྜི་ཏས། བདག་
གིས་ལུས་དང་ལོངས་སྤྱོད་དང་། །དུས་སུམ་དགེ་བའི་དངོས་པོ་རྣམས། །མ་ལུས་ཁྱེད་ལ་དབུལ་བར་བགྱི། །ཞེས་མཛད་པ་བསྟན་པ་ལྟར་ཡིན་ནོ། ༈ །ཟང་ཟིང་གི་མ་ལུས་
པ་སྤངས་པ་ནི། བླ་མའི་སྐོར་ལ་འབགས་པ་ནམ་ཡང་མི་རུང་སྟེ། དམ་པ་དང་པོ་ལས། བླ་མའི་རྫས་ལ་སྤྱད་པ་ན། །ཕྱོགས་བཅུའི་སངས་རྒྱས་ཐམས་ཅད་དང་། །ལམ་ལ་

གནས་དང་སེམས་ཅན་གྱི། །ཀུན་གྱི་རྫས་ལ་སྤྱད་པར་འགྱུར། །བསོད་ནམས་འཕྲོག་ཅིང་སྡིག་པ་སྤེལ། །དག་པ་འགྲིབ་ཅིང་ཡོན་ཏན་འགགས། །མནར་མེད་རྒྱུ་ཡིན་སྤང་བར་
བྱ། །ཞེས་གསུངས་སོ། །སྙིང་པོའི་རྒྱན་ལས། གུས་པས་བརྟན་པ་མ་ཐོབ་ཅིང་། །འདུ་བའི་རྫས་ལས་མ་གཏོགས་པ། །ཆང་གིས་བག་མེད་བྱེད་པ་དང་། །རང་ཉིད་ཤི་དང་
སྨད་པ་དང་། དག་ལ་མ་བྱིན་མ་བསླངས་པར། །སྣོད་དུ་ལྷུང་བ་མ་གཏོགས་པར། །ཤ་ཟ་ཁ་ན་མ་ཐོར་འགྱུར། །ཞེས་གསུངས་སོ། །མདོར་ན་སྙིང་པོའི་རྒྱན་ལས། དེ་ལྟར་བྱ་
དང་བྱ་མིན་པས། །ཐམས་ཅད་དུ་ནི་བརྟགས་བྱས་ནས། །ཉེས་པ་ཀུན་དང་བྲལ་བར་སྤྱད། །ཅེས་གསུངས་པ་ལྟར་ཤེས་པར་བྱའོ། །དུས་ཐབས་ཀྱི་འབྲས་བུ་ལ་གཉིས། ཉེས་
པར་བསྟེན་པའི་སྐྱོན་དང་། ལེགས་པར་བསྟེན་པའི་ཕན་ཡོན་ནོ། །དང་པོ་ནི། རྡོ་རྗེ་གུར་ལས། དེ་འདྲའི་བླ་མ་དངོས་བྱས་ནས། །གང་གིས་ཀྱང་ནི་སྨོད་མི་བྱ། །བླ་མ་དེ་སྨོད་༔

༄༅། ། སྐྱེ་བོ་གང༌། །དམྱལ་བ་ཆེན་པོར་འགྲོ་བར་འགྱུར། །ཞེས་དང་། །གསང་བ་བསྟན་པའི་རྒྱུད་ལས། གལ་ཏེ་སློབ་དཔོན་སྨོད་པ་ལ།།དངོས་གྲུབ་
རྨི་ལམ་ཙམ་དུའང་མེད། །སྔགས་པ་དམ་ཚིག་ཉམས་འགྱུར་ཏེ། །ནད་གདོན་འབྱུང་པོ་མ་ལུས་པས། །ཉེ་བར་བཅོམ་སྟེ་འཆི་བར་འགྱུར། །དེ་ནས་མནར་མེད་སྡག་བསྔལ་
ནི། །གྲངས་མེད་འདས་ཀྱང་ཐར་མི་འགྱུར། །ཞེས་དང་། གུར་ལས། བླ་མའི་གདུགས་དང་གྲིབ་མ་དང་། །བཅག་ལྷམ་སྟན་དང་སྔས་རྣམས་ལ། །རྨོངས་ཆེན་གང་ཞིག་
འགོང་བྱེད་ན། །དེ་ནས་གནམ་ནི་སྤུ་གྲིར་ལྟུང་། །དེ་ཚེ་དབང་བསྐུར་མཆོག་ཐོབ་པའི། །སློབ་མའང་བླ་མའི་བཀའ་འདས་ནས། །འཇིག་རྟེན་འདིར་ཡང་སྡུག་བསྔལ་ཞིང་། །
འཇིག་རྟེན་ཕ་རོལ་དམྱལ་བར་འགྲོ། །གཡོ་དང་སྒྱུ་ཡི་རབ་སྦྱོར་གྱིས། །བསྙེན་བཀུར་ལོག་པ་གསོལ་བྱེད་ན། །བློ་ཁྲག་མཛེ་དང་ནད་ཆེན་གྱིས། །ཤི་ནས་དམྱལ་ལ་སོགས་པཪ་

འགྲོ། །ཞེས་པ་ལ་སོགས་པ་གསུངས་པས། རང་ཉིད་གྲུབ་པ་བརྙེས་ཀྱང་། བླ་མ་ལ་བརྙས་ན་ཉེས་པ་འབྱུང་སྟེ། ལྷན་ཅིག་སྐྱེས་སྒྲུབ་ལས། སློབ་མ་གང་ཞིག་གྲུབ་བརྙེས་
ནས། །ཁེངས་པས་བླ་མར་ཕྱག་མི་བྱེད། །བླ་མའི་བཀའ་ལས་འདས་པ་ཡིས། །སྐད་ཅིག་དེ་ལ་མནར་མེད་ལྟུང་། །ཞེས་གསུངས་སོ། །དེ་ཡང་ཐུན་མོང་གི་དངོས་གྲུབ་ཐོབ་
པ་ལ་དགོངས་ཀྱིས། མཆོག་གི་དངོས་གྲུབ་ཐོབ་པས་བླ་མ་ལ་བརྙས་པར་བྱེད་མི་སྲིད་དོ། ༈ །ལེགས་པར་བསྟེན་པའི་ཕན་ཡོན་ནི། ཧེ་རུ་ཀ་སྔོན་འབྱུང་ལས། དཔལ་ཧེ་རུ་
ཀ་དགྱེས་པར་བྱས་ན། རྣལ་འབྱོར་མ་རྣམས་དགྱེས་ནས་མཆོག་སྟེར་བ་བཞིན། སློབ་དཔོན་དགྱེས་ན་ཐམས་ཅད་དགྱེས་པར་ཐེ་ཚོམ་མེད། ཅེས་དང་། ས་སྐྱ་པཎྜི་ཏས། དེ་
བས་ཁྱོད་ཉིད་མཉེས་པ་ཡིས། །སངས་རྒྱས་ཐམས་ཅད་མཉེས་པར་འགྱུར། །ཞེས་གསུང་པ་ལྟར་ཡིན་ཏེ། བླ་མ་ལྔ་བཅུ་པ་ལས། བླ་མ་ལ་ནི་གུས་བཅས་ཡིས། །རྗེས་སུ་

།མཐུན་པར་སྦྱིན་པར་བྱ། །དེས་ནི་རིམ་བརྩེགས་གནོན་པ་རྣམས། །ཕྱིར་ཞིང་འབྱུང་བར་མི་འགྱུར་རོ། །ཞེས་པ་ལྟར་འཕྲལ་དུ་ཡོན་ཏན་འབྱུང་༄༅།
ཞིང་། ཕྱག་རྒྱ་ཆེན་པོ་ཐིག་ལེ་ལས། བླ་མ་དགྱེས་ནས་སྔགས་རྒྱལ་ནི། །ཐེ་ཚོམ་མེད་པར་ཐོབ་པར་འགྱུར། །དེ་ལྟ་མིན་ན་སྐྱོན་འགྱུར་ཏེ། །སྔགས་ཀྱང་ཐོབ་པར་མི་འགྱུར་
ཱ་རོ། །ཞེས་སྔགས་ཀྱི་ཕྲིན་ལས་ཐམས་ཅད་འགྲུབ་པ་དང་། གུར་ལས། མིག་སྨན་དང་ནི་རྐང་མགྱོགས་དང་། །རལ་གྲི་དང་ནི་ས་འོག་གྲུབ། །རིལ་བུ་དང་ནི་མཁའ་སྤྱོད་
ཉིད། །མི་སྣང་བ་དང་བཅུད་ཀྱི་ལེན། །གང་ཕྱིར་དེ་ནི་རྡོ་རྗེ་ཅན། མཉེས་པར་བྱས་ན་མྱུར་དུ་ཐོབ། །ཅེས་ཐུན་མོང་གི་དངོས་གྲུབ་བརྒྱད་དང་། དམ་པ་དང་པོ་ལས། བླ་མ་
བཟང་པོས་བྱིན་རླབས་ན། །མཆོག་གི་དངོས་གྲུབ་ཐོབ་པར་འགྱུར། །ཞེས་མཆོག་གི་དངོས་གྲུབ་དང་། ཕྱག་རྒྱ་ཆེན་པོ་ཐིག་ལེ་ལས། ཇི་ལྟར་མེ་ཡིས་ཤིང་ཚིག་ནས། །སྐད་

ཅིག་གིས་ནི་ཐལ་བར་བྱེད། །དེ་བཞིན་གལ་ཏེ་དཔལ་བླ་མ། །མཉེས་ན་སྐད་ཅིག་གིས་སྡིག་ཚིག །ཅེས་སྡིག་པ་འཇོམས་པ་དང༌། བདག་བྱིན་གྱིས་རླབས་པའི་རིམ་པ་
ལས། རི་དབང་རྩེ་ནས་འགའ་ཞིག་ལྷུང་གྱུར་ན། །ལྷུང་བར་མི་འགྱུར་སྙམ་ཡང་ལྷུང་བར་འགྱུར། །བླ་མའི་དྲིན་གྱིས་ཕན་པའི་ལུང་ཐོབ་ན། །གྲོལ་བར་མི་འགྱུར་སྙམ་ཡང་
གྲོལ་བར་འགྱུར། །ཞེས་སྒྲིབ་པ་སྤངས་པ་དང་། དཔལ་ས་ར་ཧ་པས། བླ་མ་ལ་གུས་གསུངས་པའི་འདུལ་སྡོམ་དེ་རུ་རྫོགས། །ཞེས་སྡོམ་པ་དང༌། བདེ་མཆོག་
ལས། མཆོད་པ་ཐམས་ཅད་ཡོངས་སྤངས་ནས། །བླ་མ་མཆོད་པ་ཡང་དག་བརྩམས། །དེ་མཉེས་པས་ནི་ཀུན་མཁྱེན་གྱི། །གོ་འཕང་མཆོག་ནི་ཐོབ་པར་འགྱུར། །བླ་མེད་
མཛད་པའི་སློབ་དཔོན་ནི། །རྡོ་རྗེ་སེམས་དཔའ་རབ་མཆོད་ན། །དེ་ཡིས་བསོད་ནམས་མ་བསགས་ཅི། །དཀའ་ཐུབ་མ་བསྟེན་ཅི་ཞིག་ཡོད། །ཅེས་བསོད་ནམས་ཀྱི་ཚོགས་

། ཡོངས་སུ་རྫོགས་པ་དང་། གཉིས་མེད་རྣམ་རྒྱལ་ལས། བླ་མའི་བྱིན་རླབས་སྐད་ཅིག་གིས། །ཡེ་ཤེས་མི་ཟད་རྒྱ་མཚོ་ནི། །ཚེ་འདི་ཉིད་ལ་འགྲུབ་
པར་འགྱུར། །ཞེས་ཡེ་ཤེས་ཀྱི་ཚོགས་རྫོགས་པ་དང་། མཁའ་འགྲོ་རྒྱ་མཚོ་ལས། ཀུན་ནས་བླ་མར་གུས་པ་ལ། །བྱང་ཆུབ་དམ་པ་ཐོབ་པར་འགྱུར། །ཞེས་མངོན་པར་རྫོགས་
པར་སངས་རྒྱས་པའི་བར་དུ་གསུངས་པའོ། །དེ་ལྟ་བས་ན་དབང་པོ་རབ་ཀྱི་གང་ཟག་གིས། བླ་མའི་དུས་ཐབས་འབའ་ཞིག་གིས་ས་ལམ་མ་ལུས་པ་བསྒྲོད་དེ་སངས་རྒྱས་པ་
ཡིན། སྒྱ་མ་ལམ་རིམ་ལས་ཀྱང་། ས་བཅུ་ལམ་ལྔའི་རིམ་པ་རྣམས། །མོས་གུས་སྟོབས་ཀྱིས་བསྒྲོད་པར་བྱ། །འདི་ཡོད་ན་ལམ་གཞན་གང་ལའང་ལྟོས་པ་མེད་དེ། ཀྱཻ་རྡོ་རྗེ་
ལས། གཞན་གྱིས་བརྗོད་མིན་ལྷན་ཅིག་སྐྱེས། །གང་དུ་ཡང་ནི་མི་རྙེད་དེ། །བླ་མའི་དུས་ཐབས་བསྟེན་པ་དང་། །བདག་གིས་བསོད་ནམས་ལས་ཤེས་བྱ། །ཞེས་གསུངས་སྐ

།འདི་ལ་མ་བརྟེན་པར་ཐབས་གཞན་གང་གིས་ཀྱང་གྲོལ་བར་མི་ནུས་ཏེ། ཡེ་ཤེས་གྲུབ་པ་ལས།སྐྱ་བ་འཛིན་པ་མེད་པར་ནི། །གྲུ་ཡིས་ཕ་རོལ་ཕྱིན་མི་ནུས། །ཡོན་ཏན་
ཐམས་ཅད་རབ་རྫོགས་ཀྱང༌། །བླ་མ་མེད་པར་སྲིད་མཐར་མིན། །ཞེས་དང་། སྡོམ་པ་འབྱུང་བ་ལས། བླ་མ་དང་བྲལ་ཆོས་མེད་དེ། །ཆོས་དང་བྲལ་བས་གྲོལ་བ་མེད།
.igliet.zཅེས་གསུངས་སོ། །དེས་ན་བླ་མའི་དུས་ཐབས་ལ་བརྟེན་ནས་བྱང་ཆུབ་ཐོབ་པ་ནི། མདོ་རྒྱུད་བསྟན་བཅོས་ཐམས་ཅད་ཀྱི་དགོངས་པ་ཡིན་ཏེ། ཤེས་རབ་ཀྱི་ཕ་རོལ་ཏུ་ཕྱིན་པ་བརྒྱད་
llzca.g
zbསྟོང་པ་ལས་ཀྱང་། དེ་བཞིན་གཤེགས་པའི་སྐུ་གཟུགས་གཅིག་གིས་བྱང་ཆུབ་སེམས་དཔའ་རྟག་ཏུ་ངུ་ལ་བཀའ་སྩལ་པ། ཁྱོད་ཀྱིས་དགེ་བའི་བཤེས་གཉེན་ལ་ཤིན་ཏུ་གུས་པ་
བསྐྱེད་པར་བྱའོ། །ཕངས་པར་བྱའོ། །དགེ་བའི་བཤེས་གཉེན་གྱིས་ཡོངས་སུ་ཟིན་པའི་བྱང་ཆུབ་སེམས་དཔའ་དེ་ནི་མྱུར་དུ་བླ་ན་མེད་པར་ཡང་དག་པར་རྫོགས་པའི་བྱང་ཆུབ་ཏུ་

༄༅། །མངོན་པར་འཚང་རྒྱའོ་ཞེས་དང་། རྡོ་རྗེ་ཀུན་ལས་བཏུས་པའི་རྒྱུད་ལས། བླ་མ་རྡོ་རྗེ་འཛིན་པ་ལ། །མོས་གུས་མཐའ་རུ་ཕྱིན་པ་ན། །ས་ལམ་རིམ་
པ་ཀུན་རྫོགས་སོ། །སྒྲིབ་དག་ཡོན་ཏན་ཐོབ་པ་སྟེ། །དབང་གི་རྒྱལ་པོ་རྙེད་པ་བཞིན། །ལས་དང་དངོས་གྲུབ་མ་ལུས་པ། །ཡེ་ཤེས་མི་ཟད་གནས་ཐོབ་པའོ། །ཞེས་པ་ལ་
སོགས་པ་གསུངས་སོ། །ཐབས་གཞན་ལ་མ་ལྟོས་པར་བླ་མའི་བྱིན་རླབས་འབའ་ཞིག་གིས་གྲོལ་བ་ནི། བཅོམ་ལྡན་འདས་བྲམ་ཟེའི་ཁྱེའུ་བླ་མར་གྱུར་པ་ན། དེ་བཞིན་གཤེགས་
པ་མར་མེ་མཛད་ལ་ཀར་པ་ནི་ལྔ་གཏོར་ནས། རལ་པ་ས་ལ་བཞག་པའི་སྟེང་དུ་བཅོམ་ལྡན་ཀྱིས་ཞབས་བཞག་མ་ཐག་ཏུ་མི་སྐྱེ་བའི་ཆོས་ལ་བཟོད་པ་ཐོབ་སྟེ། བསྐལ་པ་བཟང་པོ་
ལ་སྐྱེ་དགུའི་ཚེ་ལོ་ཐུབ་པའི་ནང་། ཤཱ ཀྱ་ཐུབ་པ་ཞེས་བྱ་བའི་དེ་བཞིན་གཤེགས་པར་འགྱུར་རོ། །ཞེས་ལུང་བསྟན་པ་དང་། གཞན་ཡང་འབྲས་བུའི་དུས་སུ་བཅོམ་ལྡན་འདས་༔

དང་། བྱང་ཆུབ་སེམས་དཔའ་དང་། ཉན་ཐོས་ཆེན་པོ་རྣམས་མཐོང་བ་དང་། ཐོས་པ་དང་། རེག་པ་དང་། བཀུར་བསྟི་བྱས་པ་ཙམ་གྱིས་ཀྱང་། འདི་སྙེད་ཅིག་ཆོས་ལ་ཆོས་
ཀྱི་མིག་རྡུལ་མེད་ཅིང་དྲི་མ་བྲལ་བར་རྣམ་པར་དག་གོ། །འདི་སྙེད་ཅིག་མི་སྐྱེ་བའི་ཆོས་ལ་བཟོད་པ་ཐོབ་བོ། །འདི་སྙེད་ཅིག་རྒྱུན་དུ་ཞུགས་པ་དང་དགྲ་བཅོམ་པའི་བར་དུ་ཐོབ་བོ།
ཞེས་པ་ལ་སོགས་མདོ་ལས་མང་དུ་གསུངས་པ་རྣམས་ལྟ་བུ་ཡིན་ནོ། །རྗེ་རྒོད་ཚང་པ་ཆེན་པོའི་ཞལ་ནས། འགྲོ་མགོན་འཕགས་པ་ཀླུ་སྒྲུབ་ཀྱིས། །རྗེ་བཙུན་བྲམ་ཟེ་ཆེན་པོ་ལ།
མོས་གུས་ཆེན་པོ་བྱས་པ་ཡིས། །ཆོས་ཐུན་གཅིག་གིས་གྲོལ་བ་དང༌། །སློབ་དཔོན་ཏོག་ཙེ་པ་ཡིས་ཀྱང་། །སློབ་དཔོན་བཟང་པོའི་ཞབས་ལ་ནི། །ནུབ་གཅིག་མོས་གུས་བྱས་པ་
ཡིས། །མཆོག་དང་ཐུན་མོང་མཐར་ཐོབ་བོ། །དཔལ་ལྡན་ནཱ་རོ་ཆེན་པོ་ཡིས། །རྗེ་བཙུན་ཏཻ་ལོ་ཆེན་པོ་ལ། །བཅུ་གཉིས་བར་དུ་བསྟེན་བྱས་ཤིང་། །དཀའ་བ་སྤྱད་ཅིང་མོས་གུས་༔

༄༅། །བྱས། །བཅུ་གཉིས་ཐ་མར་བླ་མ་ཡིས། །བྱིན་རླབས་མ་ལུས་རྒྱུད་ལ་ཞུགས། །ཚེ་གཅིག་དག་ལ་རྫོགས་སངས་རྒྱས། །ཞེས་གསུངས་པ་ལྟར་རྒྱ་
གར་དུ་དེ་ལྟ་བུ་མང་དུ་བྱོན་པ་དང་། བོད་དུའང་གྲུབ་ཐོབ་གླིང་ཆེན་རས་པའི་ཞལ་ནས། ཕག་མོ་གྲུ་ཡི་ནག་ཁྲོད་དུ། །རྗེ་རིན་པོ་ཆེའི་སྤྱན་སྔར་ཕྱིན། །བདག་སླེབ་པའི་གདོང་ལ་
ཞལ་ཡང་མཇལ། །གདུལ་བྱའི་སྲས་སུ་གཟིགས་པ་འདྲ། །སྐུ་མཐོང་བ་ཙམ་གྱིས་ཤེས་པ་འགྱུར། །ལས་འབྲེལ་བག་ཆགས་སད་པ་འདྲ། །གསུང་ཐོས་པ་ཙམ་གྱིས་བ་སྤུ་
གཡོས། །ཐུགས་རྗེའི་བྱིན་རླབས་ཞུགས་པ་འདྲ། །ཆོས་འབྲེལ་ཞུས་པས་ཐུགས་ཡིད་འདྲེས། །ཡོན་ཏན་སྒོས་སུ་ཐོབ་པ་འདྲ། །ཚིག་ལྷག་པའི་བསྟན་རྒྱུ་མི་བདོག་སྟེ། །ཙི་
ཞིག་ལྟར་ལ་རང་གི་སེམས། །སྐྱེ་བ་མེད་པ་ཆོས་སྐུར་རྟོགས། །ཆོས་ཉིད་མངོན་དུ་བྱས་པ་འདྲ། །ཡུན་རིང་པོ་ཙམ་ཡང་མ་བསྟེན་ཏེ། །བླ་མ་མཆེད་གྲོགས་སངས་རྒྱས་སུ།

མཐོང་བས་མོས་གུས་དེ་ནས་སྐྱེས། །བདག་གུས་པས་སྣང་བ་འགྱུར་བ་འདྲ། །དཔེ་ཡི་གེ་གཅིག་ཀྱང་མ་ཞུས་ཏེ། །རྒྱལ་བའི་བསྟན་པ་རབ་འབྱམས་ལ། །ཤེས་པའི་བསྟན་པ་
དེ་ནས་ཐོབ། །ཤེས་རབ་ཀྱི་སྤྱན་གཅིག་གནང་བ་འདྲ། །དབང་ཆོག་གི་རིམ་པ་མ་ཞུས་ཏེ།།དུས་གསུམ་རྒྱལ་བའི་དགོངས་པ་ལ། །རིན་ཆེན་དབང་མཆོག་དེ་རུ་ཐོབ།།བྱིན་
རླབས་ཀྱི་དབང་བསྐུར་བགྱིས་པ་འདྲ།།དམ་ཚིག་སྡོམ་པ་མ་སྐྱར་ཏེ། །ཉེས་ལྟུང་ལ་སོགས་དྲི་མ་ཀུན། །བཤགས་ཀྱང་མ་དགོས་དག་ནས་ཐལ། །ཟག་མེད་དབྱིངས་སུ་ཕྱིན་པ་.J2S.E
lkzs.hrz
འདྲ། །ཡུན་རིང་པོ་ཙམ་ཡང་མ་བསྒོམས་ཏེ། །རྟོགས་པའི་ཉམས་མྱོང་ཚིག་ཏུ་ཕུལ། །ལུང་བསྟན་རྗེས་སུ་གནང་བ་ཐོབ། །མདུན་མ་ཕུལ་དུ་ཕྱིན་པ་འདྲ། །ཕྱིན་ཆད་བསྒོམ་རྒྱུ་E
མི་བདོག་སྟེ། །རྗེ་བླ་མ་དྲན་པའི་མོས་གུས་ཀྱིས། །བདག་གཞན་དགོས་དོན་གྲུབ་པ་བྱུང༌། །ཡིད་བཞིན་ནོར་བུ་རྙེད་པ་འདྲ། །ལར་སྐུ་དྲིན་ཅན་ལ་ཕྱག་འཚལ་ལོ། །ཞེས་༔

༄༅། །གསུངས། ཕོ་རྒོད་དེ་འདྲ་བ་དགོས་པ་ཡིན། དབང་པོ་རབ་ཀྱི་ཡང་རབ་ཡིན་མོད། གཞན་ཡང་དེ་ལྟ་བུའི་སྐྱེས་ཆེན་བླ་མའི་དུས་ཐབས་འབའ་ཞིག་
གིས་གྲོལ་བ་མང་དུ་བྱོན་པ་ཡིན། དེ་རྣམས་ཀྱི་གདམས་པ་འདི་གང་ལས་བྱུང་བ། བླ་མ་བརྒྱུད་པའི་རིམ་པ་ཕྲིན་ལས་དང་བཅས་པས་བསྟན་ནོ།། ༈ །།ད་བརྒྱུད་པ་དེ་
ལས་བྱུང་བའི་གདམས་པ་དངོས་ནི། བླ་མ་འགྲོ་བའི་མགོན་པོ་རིན་པོ་ཆེའི་བཞེད་ཀྱིས། ཡོད་པ་རྒྱུ་ལ་བསྒྲུབ་པ་ལམ། །མངོན་གྱུར་འབྲས་བུའི་མཚན་ཉིད་ཅེས། །རྡོ་རྗེ་འཆང་
གིས་གསུངས་པ་ཡིན། །ཆོས་ཀྱི་སྒོ་མོ་བརྒྱད་ཁྲི་དང་། །བཞི་སྟོང་གསུངས་པ་གང་ཡིན་དང་། །མདོ་རྒྱུད་རྣམས་ཀྱི་བརྗོད་བྱ་ཡང་། །འདི་རུ་མ་འདུས་གང་ཡང་མེད། །
▪ གསུམ་ལས་ཉུང་དུ་གསུངས་པ་དང་། །མང་དུ་གསུངས་པ་ཡོད་མིན་ཏེ། །མི་ཚང་བ་དང་ལྷག་འགྱུར་ཞེས། །ཀ་ན་ཀ་ཤི་ལ་སོགས་བཞེད། །ཅེས་གསུངས་པ་དང་། དེ་ཉིད་༔

ཀྱི་སྤྲུལ་པའི་སྐུར་གྲགས་པ་ཆོས་ཀྱི་རྒྱལ་པོ་རྒྱལ་བ་ཡང་དགོན་པས་ཀྱང་། ལམ་འབྲས་དབྱེར་མེད་དུ་གནས་པ་གཞི། གཞི་འབྲས་དབྱེར་མེད་དུ་རྟོགས་པ་ལམ། གཞི་འབྲས་
དབྱེར་མེད་དུ་མངོན་དུ་གྱུར་པ་འབྲས་བུའོ། །ཞེས་པ་མཛད། དེ་དང་མཐུན་པའི་ལུང་ཡང་། སློབ་དཔོན་དབྱིག་གཉེན་གྱིས་རྣམ་བཤད་རིག་པར། ཆོས་ནི་ཤེས་བྱ་ལམ་དང་
ནི། །མྱ་ངན་འདས་དང་། ཞེས་དོན་གསུམ་པོ་བསྟན་ཞིང་། ཡིད་ཀྱི་ཡུལ། །བསོད་ནམས་ཚེ་དང་གསུང་རབ་དང༌། །འབྱུང་འགྱུར་ངེས་དང་ཆོས་ལུགས་ལའོ། །ཞེས་པ་
རྣམས་ནི་ཆོས་ཞེས་པའི་མིང་འཇུག་པའི་རྣམ་གྲངས་གཞན་པ་རྣམས་བསྟན་པའོ། །ཇོ་བོ་ནཱ་རོ་པས། དངོས་པོའི་གནས་ལུགས་ལམ་དང་ནི། །འབྲས་བུ་སྐྱེ་བའི་རིམ་པའོ། །
ཞེས་དང་། དཔལ་བིར་ཝ་པས། ཀུན་གཞི་རྒྱུ་རྒྱུད་ལ་འཁོར་འདས་ཚང་བས་རྩ་རྒྱུད། ལམ་གྱི་ཐུན་བཞི། དབང་བཞི་བསྒོམས་པས་ལུས་ལ་བརྟེན་ནས་བདེ་ཆེན་གྱི་སྒྲིབ་པ་

༄༅། །འགགས་ཅིང་འཚང་རྒྱ་བར་གསལ་བས་བཤད་རྒྱུད། ཕྱག་རྒྱ་ཆེན་པོ་འབྲས་བུའི་རྒྱུད་ནི། འབྲས་བུའི་དབང་བཞིས་ཐམས་ཅད་མཁྱེན་ཏེ། ཞེས་
དང་། བཅོམ་ལྡན་འདས་བྱམས་པས། མངོན་རྟོགས་རྒྱན་དུ། ཡུལ་ནི་རྣམ་པ་གསུམ་པོ་རྒྱུ། །སྦྱོར་བ་བཞི་ཡི་བདག་ཉིད་དང༌། །ཆོས་སྐུའི་ཕྲིན་ལས་འབྲས་བུ་ནི། །དོན་
བསྡུས་གཞན་དེ་རྣམ་པ་གསུམ། །ཞེས་དང་། དཔལ་འཁོར་ལོ་སྡོམ་པའི་གསང་བ་དུར་ཁྲོད་རྒྱན་གྱི་རྒྱུད་ལས། ལྷན་ཅིག་སྐྱེས་པའི་ཡེ་ཤེས་ལ། །རྒྱུད་རྣམས་ཀྱི་ནི་ངོ་བོ་
འདུས། །ཡོད་པ་རྒྱུ་ལ་སྒྲུབ་པ་ལམ། །མངོན་གྱུར་འབྲས་བུའི་ངོ་བོ་སྟེ། །ཞེས་དང་། འདུས་པའི་རྒྱུད་ཕྱི་མ་ལས། རྒྱུད་ནི་རྒྱུན་ཞེས་བྱ་བ་སྟེ། །རྒྱུད་དེ་རྣམ་པ་གསུམ་དུ་
འགྱུར། །གཞི་དང་དེ་ཡི་རང་བཞིན་དང་། །མི་འཕྲོག་པ་ཡིས་རབ་ཕྱེ་བའོ། །རང་བཞིན་རྣམ་པ་རྒྱུ་ཡིན་ཏེ། །གཞི་ནི་ཐབས་ཞེས་བྱ་བར་བརྗོད། །དེ་བཞིན་མི་འཕྲོག་འབྲས་བུ་

སྟེ།།གསུམ་གྱིས་རྒྱུད་ཀྱི་དོན་བསྡུས་པའོ། །ཞེས་གསུངས། རྡོ་རྗེ་གུར་ལས། འབྲས་བུའི་རྒྱུད་དང་བྱ་བ་ཞེས། །བསྒྲུབ་བྱ་སྒྲུབ་པ་རྡོ་རྗེ་བདག །ཞེས་གསུངས་པ་ལྟར། གཞུང་
འདིའི་སྤྱི་དོན་རྣམ་པ་གསུམ་གྱིས་རིག་པར་བྱ་སྟེ། གཞི་དང་། ལམ་དང་། འབྲས་བུའོ། །དང་པོར་གཞི་ཞེས་པ་དེ་གང་ཡིན་ན། བླ་མ་རིན་པོ་ཆེའི་ཞལ་ནས། འཁོར་འདས་
མ་ལུས་ཀུན་གྱི་གཞི། །ནམ་མཁའ་རྣམ་པར་དག་པ་ཡི། །དཀྱིལ་ལྟར་གཉིས་དང་གཉིས་མེད་སོགས། །དེ་བཞིན་སྤྲོས་དང་སྤྲོས་བྲལ་སོགས། །ཅིར་ཡང་དམིགས་སུ་མེད་པའི་
སྐུ། །དུས་གསུམ་རྒྱལ་བ་རྒྱ་མཚོ་ཡིས། །མིང་དུ་བཏགས་པའི་སྒྲ་བོ་ཆེ། །ཆོས་སྐུ་ཆོས་སྐུ་ཟེར་བ་སྟེ། །ཕྱི་ནང་སྣང་སྲིད་འཁོར་འདས་ཆོས། །མ་ལུས་ལུས་པ་མེད་པའི་
།མཁས་པས་རྟོགས་རུང་མ་རྟོགས་རུང་། །སྲིད་དང་མྱ་ངན་འདས་ཀྱང་རུང་། །གཞི་ལམ་འབྲས་བུར་བཅས་རྣམས་ལ། །མི་ཕྱེད་ཁྱབ་པར་དུས་ཀུན་ཏུ། །འགྱུར་བ་མེད་g

༄༅། །པར་རྟག་ཏུ་བཞུགས། །དེ་མིང་ལྷུན་གྲུབ་ཅེས་བྱ་བར། །མདོ་རྒྱུད་ལ་ལར་མིང་དུ་བཏགས། །ཞེས་གསུངས་པས་ཤེས་བྱ་གཤིས་ཀྱི་གནས་ལུགས་
དེ་ཡིན། དེ་ལ་རང་བཞིན་ལྷུན་གྲུབ་ཀྱི་སངས་རྒྱས་ཀྱང་ཟེར། དེ་བས་ན་འོ་སྐོལ་སེམས་ཅན་ཐམས་ཅད་ཀྱང་གདོད་མ་ནས་སངས་རྒྱས་ཡིན་པར་འདུག་སྟེ། བརྟག་གཉིས་
ལས། སངས་རྒྱས་མ་ཡིན་སེམས་ཅན་ནི། །གཅིག་ཀྱང་ཡོད་པ་མ་ཡིན་ནོ། །ཞེས་དང་། མདོ་སྡེའི་རྒྱན་ལས། ཆོས་རྣམས་ཐམས་ཅད་སངས་རྒྱས་ཉིད། །ཅེས་
དང་། སློབ་དཔོན་ཐོགས་མེད་ཀྱིས། རྒྱུད་བླ་མའི་འགྲེལ་པར། གང་ཞིག་དེ་བཞིན་གཤེགས་པའི་ཆོས་ཀྱི་སྐུ་ལས་ཕྱི་རོལ་དུ་གྱུར་པའི་སེམས་ཅན་དེ་དག་ནི་འགའ་ཡང་སེམས་
ཅན་གྱི་ཁམས་ན་མེད། ཅེས་དང༌། སློབ་དཔོན་དེས་མདོའི་ལུང་དྲངས་པར། ཤཱ་རིའི་བུ་དེའི་ཕྱིར་ན་སེམས་ཅན་གྱི་ཁམས་ཀྱང་གཞན་ལ། ཆོས་ཀྱི་སྐུའང་གཞན་མ་ཡིན་

ཏེ། སེམས་ཅན་གྱི་ཁམས་ཉིད་ཀྱང་ཆོས་ཀྱི་སྐུ། ཆོས་ཀྱི་སྐུ་ཉིད་ཀྱང་སེམས་ཅན་གྱི་ཁམས་ཏེ། འདི་ནི་དོན་གྱིས་གཉིས་སུ་མེད་དོ། །ཡི་གེ་ཙམ་ཐ་དད་པ་ཡིན་ནོ། །ཞེས་
གསུངས་སོ། །དེ་ལྟ་བས་ན། ཁམས་དེ་ཆོས་ཀུན་གྱི་རྒྱུ་ཡིན་པས་ཀུན་གཞི་ཟེར། གདོད་མ་ནས་དག་པས་བདེ་གཤེགས་སྙིང་པོ་ཟེར། རྒྱན་སྟུག་པོ་བཀོད་པའི་མདོ་ལས། ས་
I2lSzv.23lkla.larརྣམས་སྣ་ཚོགས་ཀུན་གཞི་སྟེ། །བདེ་གཤེགས་སྙིང་པོ་དགེ་བའང་དེ། །སྙིང་པོ་དེ་ལ་ཀུན་གཞིའི་སྒྲས། །དེ་བཞིན་གཤེགས་པ་སྟོན་པར་མཛད། །ཅེས་སོ། །འདི་ཉིད་འཁོར་
.2a2འདས་གཉིས་ཀའི་གཞི་ཡིན་ཏེ། མདོ་དགོངས་པ་ངེས་པར་འགྲེལ་པ་ལས། ཐོག་མ་མེད་པའི་དུས་ཅན་ཁམས། །ཆོས་རྣམས་ཀུན་གྱི་གནས་ཡིན་ཏེ། །དེ་ཡོད་པས་ན་འགྲོ་ཀུན་
དང་། །མྱ་ངན་འདས་པ་ཐོབ་པར་འགྱུར། །ཞེས་གསུངས་སོ། །རྒྱུ་ཡང་ཡིན་ཏེ། ལང་ཀར་གཤེགས་པའི་མདོ་ལས། དེ་བཞིན་གཤེགས་པའི་སྙིང་པོ་ནི། འཁོར་ཞིང་མྱ་ངན་༔

༄༅། ། ལས་འདས་པ་དང་བདེ་བ་དང་སྡུག་བསྔལ་ཐམས་ཅད་ཀྱི་རྒྱུ་ཡིན་ཏེ། ཞེས་སོ། །ངོ་བོ་ཡང་ཡིན་ཏེ། བརྟག་གཉིས་ལས། འདི་ཉིད་འཁོར་བ་ཞེས་
བྱ་སྟེ། །འདི་ཉིད་མྱ་ངན་འདས་པ་ཉིད། །ཅེས་སོ། །དོན་ལ་ཐ་དད་མ་ཡིན། ནས་རྡོག་པོ་གཅིག་ལ་ཕྱི་མ་སྐྱེ་བའི་ཆ་ནས་ས་བོན་དུ་འཇོག་པ་དང་འདྲའོ། །འགའ་ཞིག་གསང་
སྔགས་པའི་ལུགས་ཀྱི་གཞི་འདོད་ཡོན་ལྔ་ཡིན་གསུངས་པ་འདུག་པ། ཐེག་ཆེན་མཐའ་དག་དགོངས་པ་གཅིག་པར་སྲིད་ཞི་མཉམ་ཉིད་ཀྱི་གཤིས་དེ་ལ་བྱེད་པར་འདུག་གོ། །འོ་ན་
རང་བཞིན་ལྷུན་གྲུབ་ཀྱི་སངས་རྒྱས་དེ་འཁོར་འདས་སུ་ཇི་ལྟར་བྱུང་སྙམ་ན། བརྟག་གཉིས་ལས། སེམས་ཅན་རྣམས་ནི་སངས་རྒྱས་ཉིད། །ཅེས་གཤིས་བདེ་གཤེགས་སྙིང་
འོན་ཀྱང་གློ་བུར་དྲི་མས་སྒྲིབ། །ཅེས་མ་རྟོགས་འཁོར་བ་གྲུབ་ཚུལ། དེ་ཉིད་བསལ་ན་སངས་རྒྱས་ཉིད། །ཅེས་རྟོགས་པས་སངས་རྒྱ་ཚུལ་ཏེ་རྣམ་བཞག་གསུམ་བྱེད་པ་༔

ཡིན་ནོ། །འཁོར་འདས་ཐུན་མོང་གི་གཞིའམ་གཤིས་དེ་ལ་བདེ་གཤེགས་སྙིང་པོའ མ་རང་བཞིན་ལྷུན་གྲུབ་ཀྱི་སངས་རྒྱས་ཟེར་བ་ཅི་ཡིན་སྙམ་ན། བླ་མ་རིན་པོ་ཆེའི་ཞལ་
ནས། དབྱིངས་རང་བཞིན་གྱིས་རྣམ་པར་དག་པ་དེ་ལ་རང་བཞིན་ལྷུན་གྲུབ་ཀྱི་སངས་རྒྱས་ཞེས་དང་། ཆོས་ཀྱི་སྐུ་ཞེས་པར་མིང་བཏགས་ཏེ། དེ་ནི་རང་བཞིན་རྣམ་པར་དག་པ་
ལ་དགོངས་ནས་འབྲས་བུའི་མིང་རྒྱུ་ལ་བཏགས་ཏེ། རྟོགས་པ་མངོན་གྱུར་གྱི་སངས་རྒྱས་ཆོས་སྐུ་དངོས་ནི་མ་ཡིན་ནོ། །ཞེས་གསུངས་ཏེ། མདོ་སྡེ་རྒྱན་ལས་ཀྱང་། དེ་བཞིན་
ཉིད་ནི་ཐམས་ཅད་ལ། །ཁྱད་པར་མེད་ཀྱང་དག་གྱུར་པ། །དེ་བཞིན་གཤེགས་ཉིད་དེ་ཡི་ཕྱིར། །འགྲོ་ཀུན་དེ་ཡི་སྙིང་པོ་ཅན། །ཞེས་སོ། །དེ་ལྟར་སེམས་ཅན་གྱི་ཁམས་དེ་ལ་
བདེ་གཤེགས་སྙིང་པོར་འདོགས་པ་ལ་རྒྱུ་མཚན་གསུམ་ཡོད་དེ། རྒྱུད་བླ་མ་ལས། བཅོམ་ལྡན་འདས་བྱམས་པས་ཏེ། རྫོགས་སངས་སྐུ་ནི་འཕྲོ་ཕྱིར་དང་། །ཞེས་ཆོས་ཅན་ཆོས་༔

༄ ༅། ། སྐུའི་སྙིང་པོ། དེ་བཞིན་ཉིད་དབྱེར་མེད་ཕྱིར་དང་། །ཞེས་ཆོས་ཉིད་དེ་བཞིན་ཉིད་ཀྱི་སྙིང་པོ། རིགས་ཡོད་ཕྱིར་ན་ལུས་ཅན་ཀུན། །རྟག་ཏུ་སངས་
རྒྱས་སྙིང་པོ་ཅན། །ཞེས་སྐུ་གསུམ་བསྐྱེད་པའི་རིགས་ཀྱི་སྙིང་པོ་སྟེ། སྙིང་པོ་གསུམ་དུ་གསུངས་པ་ཡིན། དེ་ཉིད་ལས། འདི་ཡི་རང་བཞིན་ཆོས་སྐུ་དང་། །དེ་བཞིན་ཉིད་དང་
རིགས་ཀྱང་སྟེ། །ཟེར་ནས་གསལ་པོར་ཕྱེ་ཡོད་དེ། འདི་མ་དགོངས་པས་རྣམ་གཞག་འཆོལ་འགྲོ་བ་ཡིན་འདུག་གོ། །ཆོས་ཅན་ཆོས་སྐུའི་སྙིང་པོ་དེི་གང་ཡིན་སྙམ་ན། བླ་མ་
རིན་པོ་ཆེའི་ཞལ་ནས། དེ་ལ་གཞི་དངོས་པོའི་གནས་ལུགས་ནི། རང་གི་སེམས་ཉིད་རང་བཞིན་གྱིས་རྣམ་པར་དག་པ་སྟེ། ཞེས་དང་། རང་སེམས་འོད་གསལ་སངས་རྒྱས་ཀྱི་
→ ཡུམ། སྨྲ་བསམ་བརྗོད་མེད་ཤེས་རབ་ཕ་རོལ་ཕྱིན། །དུས་གསུམ་སངས་རྒྱས་ཐམས་ཅད་འདི་ལས་སྐྱེས། །རྣལ་འབྱོར་ལམ་པ་རྣམས་ཀྱང་འདི་ལས་བྱུང་། །འགྲོ་དྲུག་སེམས་

ཅན་རྣམས་ཀྱང་འདི་ལས་འཕྲོས། །ཞེས་དང་། ཕྱི་ནང་སྣོད་བཅུད་འཁོར་འདས་སོགས། །རྟག་དང་མི་རྟག་ལ་སོགས་པའི། །སྲིད་དམ་འོན་ཏེ་མི་སྲིད་རུང་། །ཆོས་རྣམས་མ་
ལུས་ཇི་སྙེད་པ། །རང་སེམས་རིག་རིག་ཏུར་ཏུར་པོ། །འདི་ཉིད་ཁོ་ནའི་ཆོ་འཕྲུལ་ཡིན། །ཞེས་དང་། འབྲས་བུ་ཚད་མེད་པ་དེ་ལྟ་བུའི་རྒྱུ་རང་གི་སེམས་ཀྱི་ཆོས་ཉིད་ལ་ཚང་ཡོད་
པ་སྟེ། ཞེས་གསུངས་པས། མདོར་ན་འཁོར་འདས་གཉིས་ཀའི་ཆོས་ཅན་ཀུན་རྫོབ་ཀྱི་ཆ་ཅི་འདུག་པ་ཐམས་ཅད། མེད་བཞིན་དུ་སྣང་བར་མཉམ། སྣང་བཞིན་དུ་མ་གྲུབ་པར་
མཉམ། སྣང་མཉམ་རྫུན་མཉམ་གྱི་ཆ་ནས་བཟང་ངན་མི་འདུག་པས། དེ་ལ་ཟེར་བ་ཡིན། དེའི་ལུང་ནི་རྒྱུད་བླ་མ་ལས། རྣམ་པར་དབྱེ་བ་མེད་ཆོས་ཕྱིར། །ཞེས་པའི་འགྲེལ་
པར། དེ་ལ་དྲི་མ་མེད་པའི་སངས་རྒྱས་ཀྱི་ཡོན་ཏན་ནི། གཅིག་ཏུ་ཀུན་ནས་ཉོན་མོངས་པ་སོ་སོ་སྐྱེ་བོའི་ས་ལ་ཡང་རྣམ་པར་དབྱེ་བའི་ཆོས་ཉིད། སྔ་ཕྱིར་ཁྱད་པར་མེད་པ་ཡོད་༔

།པའི་ཕྱིར། གནས་འདི་བསམ་གྱིས་མི་ཁྱབ་སྟེ། གང་གི་ཕྱིར་གང་ལ་དེ་བཞིན་གཤེགས་པའི་ཡེ་ཤེས་མཐའ་དག་རྗེས་སུ་མ་ཞུགས་པའི་སེམས་ཅན་༄ ༅།بی
གྱི་རིས་ནི་འགའ་ཡང་མེད་དེ། འོན་ཀྱང་འདུ་ཤེས་ཀྱི་འཛིན་པས་དེ་བཞིན་གཤེགས་པའི་ཡེ་ཤེས་མི་མངོན་ནོ། །ཞེས་དང་། འགྲེལ་པར་མདོའི་ལུང་དྲངས་པ་ལས། ཀྱཻ་རྒྱལ་
བའི་སྲས་དེ་བཞིན་གཤེགས་པའི་ཡེ་ཤེས་ཚད་མེད་པའི་ཡེ་ཤེས་སེམས་ཅན་ཐམས་ཅད་ཉེ་བར་འཚོ་བའི་ཡེ་ཤེས་ཀྱང་། སེམས་ཅན་ཐམས་ཅད་ཀྱི་སེམས་རྒྱུད་ལ་མ་ཚང་བ་མེད་
པར་རྗེས་སུ་ཞུགས་ཏེ། སེམས་ཅན་གྱི་སེམས་ཀྱི་རྒྱུད་དེ་དག་ཀྱང་དེ་བཞིན་གཤེགས་པའི་ཡེ་ཤེས་དང་འདྲ་བར་ཚད་མེད་དོ། །དེ་ལྟ་མོད་ཀྱིས་འདུ་ཤེས་ཀྱི་འཛིན་པས་བཅིངས་
པའི་སེམས་ཅན་རྣམས་ཀྱིས། དེ་བཞིན་གཤེགས་པའི་ཡེ་ཤེས་མི་ཤེས་རབ་ཏུ་མི་ཤེས་ཤིང་། ཉམས་སུ་མི་མྱོང་། མངོན་དུ་མི་བྱེད་དོ། །དེས་ན་དེ་བཞིན་གཤེགས་པའི་ཆགས་ཀ

པ་མེད་པའི་ཡེ་ཤེས་ཀྱིས། ཆོས་ཀྱི་དབྱིངས་སེམས་ཅན་གྱི་གནས་ཐམས་ཅད་ལ་རྣམ་པར་གཟིགས་ནས་སློབ་དཔོན་གྱི་འདུ་ཤེས་སུ་འགྱུར་ཏེ། ཀྱེ་མ་ལ། སེམས་ཅན་འདི་དག་ནི་
དེ་བཞིན་གཤེགས་པའི་ཡེ་ཤེས་ཡང་དག་པ་ཇི་ལྟ་བ་བཞིན་མི་ཤེས་པ་དང་། དེ་བཞིན་གཤེགས་པའི་ཡེ་ཤེས་རྗེས་སུ་ཞུགས་པ་དག་སྟེ། གང་ཡང་ངས་སེམས་ཅན་འདི་དག་ལ་
འཕགས་པའི་ལམ་ཉེ་བར་བསྟན་ཏེ། འདུ་ཤེས་ཀྱིས་བྱས་པའི་འཆིང་བ་མཐའ་དག་བསལ་བར་བྱ། ཇི་ལྟར་རང་ཉིད་འཕགས་པའི་ཡེ་ཤེས་ཀྱི་སྟོབས་བསྐྱེད་པས་འདུ་ཤེས་ཀྱི་
མདུད་པ་ཆེན་པོ་བསལ་ནས། དེ་བཞིན་གཤེགས་པའི་ཡེ་ཤེས་སོ་སོར་མངོན་པར་ཤེས་ཤིང་དེ་བཞིན་གཤེགས་པ་དང་མཉམ་པ་ཉིད་རྗེས་སུ་ཐོབ་པ་བཞིན་དུ། དེ་དག་དེ་བཞིན་
གཤེགས་པའི་ལམ་བསྟན་པས་འདུ་ཤེས་ཀྱིས་བྱས་པའི་འཆིང་བ་ཐམས་ཅད་ཟློག་པར་བྱེད་དོ། །འདུ་ཤེས་ཀྱིས་བྱས་པའི་འཆིང་བ་ཐམས་ཅད་ལོག་པ་དག་པས་ནི། དེ་བཞིན་g

། གཤེགས་པའི་ཡེ་ཤེས་ཚད་མེད་པ་དེ། འགྲོ་བ་ཐམས་ཅད་ཀྱི་ཉེ་བར་འཚོ་བར་འགྱུར་རོ། །ཞེས་གསུངས་སོ། །འོ་ན་སངས་རྒྱས་ཀྱི་ཚད་མེད་པའི་༄༅།
ཡེ་ཤེས་སེམས་ཅན་གྱི་རྒྱུད་ལ་ཡོད་པའམ། འཁོར་བའི་ཆོས་རྣམས་ལ་སྦས་ནས་ཡོད་དམ་སྙམ་ན་མེད་དེ་མངོན་སུམ་པ་ཕུང་པོ་ཁམས་དང་སྐྱེ་མཆེད་འདི་ཚོ་ཀ་ཡིན་ནོ། །གསང་
འདུས་ལས། མདོར་ན་ཕུང་པོ་ལྔ་རྒྱལ་བ། །དེ་བཞིན་གཤེགས་པ་ཐམས་ཅད་ཡིན། །ཞེས་དང་། གུར་ལས། སངས་རྒྱས་ལྔ་རྣམས་རང་བཞིན་གྱིས། །ཕུང་པོ་ལྔ་རྣམས་
རབ་ཏུ་གྲགས། །ཞེས་དང་། བརྟག་གཉིས་ལས། འཁོར་བ་གཟུགས་དང་སྒྲ་ལ་སོགས། །འཁོར་བ་འཚོ་བ་ལ་སོགས་པ། །འཁོར་བ་དབང་པོ་རྣམས་ཉིད་དེ། །འཁོར་བའི་
ཞེ་སྡང་ལ་སོགས་པ། །འདི་རྣམས་ཆོས་ནི་མྱ་ངན་འདས། །ཞེས་དང་། མངོན་རྟོགས་རྒྱན་ལས། འབྲས་བུ་དག་པ་གཟུགས་ལ་སོགས། །དག་པ་ཉིད་དེ་གང་གིས་ཕྱིར།

གཉིས་ཐ་དད་མ་ཡིན་ཞིང་། །དཔྱད་དུ་མེད་པས་དག་པར་བརྗོད། །ཅེས་གསུངས་སོ། །ཕུང་ཁམས་སྐྱེ་མཆེད་དེ་རྣམས་མྱ་ངན་ལས་འདས་པར་ཡོང་བ་དོན་ཅི་ཡིན་སྙམ་ན།
ཤེས་་རབ་སྙིང་པོ་བློ་ལ་མེད་དམ། གཟུགས་སྟོང་པའོ། །སྟོང་པ་ཉིད་གཟུགས་སོ། །གཟུགས་ལས་ཀྱང་སྟོང་པ་ཉིད་གཞན་མ་ཡིན། སྟོང་པ་ཉིད་ལས་གཟུགས་གཞན་མ་ཡིན་
ནོ། །དེ་བཞིན་དུ་ཚོར་བ་དང༌། འདུ་ཤེས་དང་། འདུ་བྱེད་དང་། རྣམ་པར་ཤེས་པ་རྣམས་སྟོང་པའོ། །ཤཱ་རིའི་བུ་དེ་ལྟ་བས་ན་ཆོས་ཐམས་ཅད་སྟོང་པ་ཉིད་དེ། ཟེར་གྱིན་འདུག་པ།
སངས་རྒྱས་ཀྱི་ཟག་པ་མེད་པའི་ཕུང་པོ་ལྔའང་། སྟོང་སྣང་ཡིན་པ་བས། ལྷག་པའི་བཟུང་རྒྱུ་གཅིག་མེད་པར་འདུག་པ། གཞན་ཡང་། རྒྱུད་བླ་མ་ལ་སོགས་པའི་དགོངས་
པས། སངས་རྒྱས་ཀྱི་ཆོས་སྐྱའི་ཡོན་ཏན་སྟོབས་དང་མི་འཇིགས་པ་ལ་སོགས་པ་ཐམས་ཅད་སྟོང་གསུམ་དར་ཡུག་ཆེན་པོའི་དཔེ་ལ་སོགས་པས། སེམས་ཅན་གྱི་རྒྱུད་ལ་ཚང་༤

།བར་གསུངས་པ་དེ་ཡང་། ག་ཤེད་གཅིག་ན་དྲིལ་ནས་ཡོད་པ་མི་འདྲ་བར་འདུག། །ད་ལྟ་སེམས་ཅན་གྱིས་ཀྱང་། ཀུན་རྫོབ་ཀྱི་ཆོས་རྣམས་གོ་མྱོང་༄༅།
རྟོགས་སུ་ཡོད་པ་འདི་ཇི་སྙེད་པ་མཁྱེན་པའི་ཆ་ཡིན། དོན་དམ་གྱི་ཆོས་ཉིད་གོ་མྱོང་རྟོགས་སུ་མེད་པ་འདི་ཇི་ལྟ་བ་མཁྱེན་པའི་ཆ་ཡིན། ལས་དགེ་བ་སྤྱད་པའི་འབྲས་བུ་བདེ་
བ༑ མི་དགེ་བ་སྤྱད་པའི་འབྲས་བུ་སྡུག་བསྔལ་མྱོང་བ་གནས་ཡིན། དེ་གོ་ལྡོག་ཏུ་མྱོང་བ་གནས་མ་ཡིན། ལྟོ་ཟོས་པས་འགྲངས་པ་གནས་ཡིན། ལྟོགས་པ་གནས་མ་ཡིན་པ་ལ་
སོགས་པ་འདི་ཙམ་ཞིག་མངོན་སུམ་དུ་མྱོང་གིན་ཡང་འདུག །བློ་ཡིས་ཤེས་ཀྱི་ཡང་འདུག །འདི་ཡང་གནས་དང་གནས་མ་ཡིན་པ་མཁྱེན་པའི་སྟོབས་སུ་འདུག །ལས་རང་གིས་
བྱས་པ་རང་གིས་མྱོང་གིན་ཡང་འདུག །དེ་ལྟར་ཤེས་པའང་འདུག །དེ་ལས་བདག་གིར་བྱ་བ་མཁྱེན་པའི་སྟོབས་སུ་འདུག །དེ་ལྟར་ཐམས་ཅད་ལ་ཆ་མཐུན་རྩིར་འདུགཀ་

འདྲ་ལ་རྒྱུ་མཚན་ཅི་ཡོད། བཟང་ངན་དག་མ་དག་ཡོད་ཟེར་ན་དེ་མེད་མ་བྱས་པ། སྟོང་གསུམ་གྱི་ནམ་མཁའ་ཡིན་པས་ཁབ་མིག་གི་ནམ་མཁའ་མིན་ཟེར་རམ། མདོར་ན་སེམས་
ཅན་གྱི་སེམས་ནི་སངས་རྒྱས་ཀྱི་ཡེ་ཤེས་ཀྱི་སྙིང་པོ་འདུག་གོ། །སེམས་ཀྱི་རང་འོད་ལུས་དང་སྣང་བ་འདི་སངས་རྒྱས་ཀྱི་ཡེ་ཤེས་ཀྱི་རང་འོད་གཟུགས་དང་ཞིང་ཁམས་ཀྱི་སྙིང་པོར་
འདུག་གོ། །རྒྱན་སྟུག་པོ་བཀོད་པའི་མདོ་ལས། ས་རྣམས་སྣ་ཚོགས་ཀུན་གཞི་སྟེ། །བདེ་གཤེགས་སྙིང་པོ་དགེ་བའང་དེ། །སྙིང་པོ་དེ་ལ་ཀུན་གཞིའི་སྒྲས། །དེ་བཞིན་
གཤེགས་པ་སྟོན་པར་མཛད། །ཅེས་དང་། ལངྐར་གཤེགས་པ་ལས། དེ་བཞིན་གཤེགས་པའི་སྙིང་པོ་ནི། །རྣམ་ཤེས་བདུན་དང་ལྡན་པ་ཡང་། །འཛིན་པ་གཉིས་ཀྱིས་རབ་
འཇུག་སྟེ། །རབ་ཏུ་ཤེས་པས་ཟློག་པར་འགྱུར། །ཞེས་དང་། ཆོས་ཀྱི་གྲགས་པས་ཀྱང་། སེམས་ནི་རང་བཞིན་འོད་གསལ་ཏེ། །ཞེས་དང་། བརྟག་གཉིས་ལས། ལུས་ལ་༔

༄༅། །ཡེ་ཤེས་ཆེན་པོ་གནས། །ཞེས་དང་། བཙུན་མོའི་བྷ་ག་བདེ་ཅན་དུ།།སྟོན་པ་སུམ་ཅུ་རྩ་གཉིས་མཚན། །གཙོ་བོ་དཔེ་བྱད་བརྒྱད་ཅུ་ལྡན། །ཁུ་བ་
ཞྭ་
ཞེས་བྱའི་རྣམ་པར་གནས། །ཞེས་དང་། བཤད་རྒྱུད་རྡོ་རྗེ་ཕྲེང་བ་ལས། ཇི་ལྟར་ཏིལ་ལ་ཏིལ་མར་ནི། །གནས་པ་ཉིད་ལས་མཐོང་མི་འགྱུར། །དེ་ཕྱིར་ལུས་ལས་སྟོང་པ་
ཉིད། །གནས་ཀྱང་སྒྲིབ་པས་མཐོང་བ་མེད། །ཅེས་དང་། བདེ་མཆོག་རྩ་རྒྱུད་ལས། ཧེ་རུ་ཀ་དཔལ་སྐུ་ཡན་ལག །བརྟན་གཡོ་ཀུན་གྱི་བདག་ཉིད་ཆེ། །ཞེས་དང་། དཔལ་
ལྡན་ཁྲག་འཐུང་རྒྱལ་པོ་ཆེ། །འདོད་པ་ཀུན་གྱི་དབང་ཕྱུག་གཙོ། །ཀུན་ཏུ་ཕྱག་དང་ཞབས་ལྡན་ཞིང་། །ཐམས་ཅད་དུ་ནི་སྤྱན་ལྡན་དབུ། །ཀུན་ཏུ་ཐོས་ལྡན་འཇིག་རྟེན་ན། །
→ ཐམས་ཅད་གཡོགས་ཏེ་རྣམ་པར་བཞུགས། །ཞེས་སོ། །ཧེ་རུ་ཀའི་དབང་པོ་དང་ཕྱག་ཞབས་ཀྱིས་གཡོགས་པའང་། དེ་ཡང་སེམས་ཅན་གྱི་དབང་པོ་དང་། ཡུལ་དང་རྣམ་ཤེས་༩

ཐམས་ཅད་སྣང་སྟོང་ཟུང་འཇུག་ལས་མ་འདས་པ་དང་། འབྲས་བུའི་ནུས་པ་རྒྱུ་ལ་ཡོད་པ་དེ་ལ་ཟེར་ཚོད་འདུག་གོ། །ལུས་བདེ་གཤེགས་ཀྱི་སྙིང་པོར་བསྟན་པ་འདི། ཁྱད་པར་
དུའང་། གསང་སྔགས་རྡོ་རྗེ་ཐེག་པར་ཞིབ་ཅིང་གསལ་བར་བསྟན་པས། གསང་སྔགས་ཟབ་ཅིང་མྱུར་བའི་ཐེག་པར་བྱུང་བ་ཡིན། ཆོས་ཅན་ཆོས་སྐའི་སྙིང་པོ་འདི་སེམས་པས་
ཀྱང་ཀུན་ཁྱབ་ཏུ་འདོད་ཀྱི་འདུག་སྟེ། ད་བྱི་ནས། དྲངས་པའི་མདོ་དགོངས་པ་ངེས་འགྲེལ་དང༌། ལངྐར་གཤེགས་པ་དང་། ཚད་མ་རྣམ་འགྲེལ་གྱི་ལུང་དེ་ཀུན་སེམས་ཙམ་གྱི་
གཞུང་ཡིན། བཀའ་བསྟན་བཅོས་ཐམས་ཅད་ནས་དེ་ཙམ་ཞིག་བཤད་འདུག་པ། དེ་རྣམས་ཀྱི་ཆོས་ཅན་ཆོས་སྐྱའི་སྙིང་པོ་སོང་ངོ་། ༈ །ཆོས་ཉིད་དེ་བཞིན་ཉིད་ཀྱི་སྙིང་པོ་དེ་
གང་ཡིན་སྙམ་ན། བླ་མ་རིན་པོ་ཆེའི་ཞལ་ནས། བདག་སོགས་འཁོར་འདས་ཀུན་ཁྱབ་པའི། །ཆོས་ཉིད་རང་གི་ངོ་བོ་དེ། །བསམ་དང་བརྗོད་དང་དཔེ་འདས་པར། །གདོད་ནས་ ྗ

།མི་འགྱུར་ལྷུན་གྱིས་གྲུབ། །ཅེས་དང་དེ་ཡང་སངས་རྒྱས་ཀྱི་རྒྱུ་ཡོད་པ་ནི། རང་གི་སེམས་ཀྱི་ཆོས་ཉིད་རང་བཞིན་གྱིས་རྣམ་པར་དག་པ། གནས་
སྐབས་གློ་བུར་གྱི་དྲི་མ་དང་བཅས་བཞིན་པ་ཡིན་ནོ། །ཞེས་གསུངས་པ་ཡིན་པས། འཁོར་འདས་གཉིས་ཀའི་ཆོས་ཉིད། དོན་དམ་གྱི་དེ་བཞིན་ཉིད་ཀྱི་ངོ་བོ་དེ། རང་བཞིན་མེད་
པར་མཉམ། སྐྱེ་འགག་གནས་གསུམ་དང་བྲལ་བར་མཉམ། ངོ་བོ་སྟོང་པར་མཉམ། སྟོང་པ་ཉིད་ཀྱི་ཆ་ནས་བཟང་ངན་མི་འདུག་པས། དེ་ལ་ཟེར་བ་ཡིན། མངོན་པ་ཀུན་ལས་
བཏུས་པ་ལས། དེ་བཞིན་ཉིད་གང་ཞེ་ན། བདག་མེད་པ་རྣམ་པ་གཉིས་དང་། སྟོང་པ་ཉིད་དང་། མཚན་མ་མེད་པ་དང༌། སྨོན་པ་མེད་པ་དང་། ཡང་དག་པའི་མཐའ་
3 དང་། དོན་དམ་པ་སྟེ། ཆོས་ཀྱི་དབྱིངས་ཀྱང་དེ་ཡིན་ནོ། །ཅིའི་ཕྱིར་དེ་བཞིན་ཉིད་ལ་དེ་བཞིན་ཉིད་ཅེས་བྱ་ཞེ་ན། གཞན་དུ་མི་འགྱུར་བ་ཉིད་ཀྱི་ཕྱིར་རོ། །ཞེས་སོ། །དེ་ལ་

འཁོར་འདས་གཉིས་སུ་འབྱེད་ལུགས་ནི། རྒྱུད་བླ་མ་ལས། དྲི་བཅས་དེ་བཞིན་དྲི་མ་མེད། །ཅེས་པའི་འགྲེལ་པར་དེ་ལ་དྲི་མ་དང་བཅས་པའི་དེ་བཞིན་ཉིད་ནི། ཉོན་མོངས་པའི་
སྦབས་མ་གྲོལ་བའི་ཁམས་ལ། དེ་བཞིན་གཤེགས་པའི་སྙིང་པོ་ཞེས་བརྗོད་པ་གང་ཡིན་པའོ། །དྲི་མ་མེད་པའི་དེ་བཞིན་ཉིད་ནི། དེ་ཉིད་སངས་རྒྱས་ཀྱི་སར་གནས་ཡོངས་སུ་གྱུར་
པའི་མཚན་ཉིད། དེ་བཞིན་གཤེགས་པའི་ཆོས་ཀྱི་སྐྲ་ཞེས་བརྗོད་པ་གང་ཡིན་པའོ། །ཞེས་དང་། མདོ་སྡེ་རྒྱན་ལས། དེ་བཞིན་ཉིད་ནི་ཐམས་ཅད་ལ། །ཁྱད་པར་མེད་ཀྱང་དག་
གྱུར་པ། །དེ་བཞིན་གཤེགས་ཉིད་དེ་ཡི་ཕྱིར། །འགྲོ་ཀུན་དེ་ཡི་སྙིང་པོ་ཅན། །ཞེས་གསུངས་ཏེ། དྲི་མ་སྤང་མ་སྤངས་ཀྱི་ཟློག་པས་ཕྱེ་བས་དེ་ལྟར་བྱུང་། དཔེར་ན་ནམ་མཁའ་
དྭངས་པ་ལ་མུན་པ་སངས་མ་སངས་ཀྱིས་ཉིན་ནུབ་བྱུང་བ་དང་འདྲ། མུན་པ་སངས་རུང་མ་སངས་རུང་ནམ་མཁའ་ཡིན་པར་གཅིག་པ་བཞིན་དུ། འཁོར་འདས་ཀྱི་ཆོས་ཉིད་ངོ་བོ་༩

༄༅། །སྟོང་པར་ཁྱད་མ་བྱུང་བས། བརྟག་གཉིས་ལས། ངེས་པར་དངོས་པོ་ཐམས་ཅད་ཀྱི། །དག་པ་དེ་བཞིན་ཉིད་དུ་བརྗོད། །ཅེས་དང་། སྡུད་པ་
ལས། འདས་པའི་དེ་བཞིན་ཉིད་གང་མ་བྱོན་དེ་བཞིན་ཉིད། །ད་ལྟར་དེ་བཞིན་ཉིད་གང་དགྲ་བཅོམ་དེ་བཞིན་ཉིད། །ཆོས་ཀུན་དེ་བཞིན་ཉིད་གང་རྒྱལ་བའི་དེ་བཞིན་ཉིད། །ཆོས་ཀྱི་
དེ་བཞིན་ཉིད་དེ་ཐམས་ཅད་བྱེ་བྲག་མེད། །ཅེས་སོ། ། གཅིག་པའི་རྒྱུ་མཚན་གང་ཡིན་ན། རང་གི་དངོས་པོ་དང་བྲལ་བ་དང་། གཞན་དུ་གྲུབ་པའང་མིན་པའི་ཕྱིར་ཏེ། སྡུད་པ་
ལས། འཇིག་རྟེན་དེ་བཞིན་ཉིད་དང་དགྲ་བཅོམ་དེ་བཞིན་ཉིད། །རང་རྒྱལ་དེ་བཞིན་ཉིད་དང་རྒྱལ་སྲས་དེ་བཞིན་ཉིད། །གཅིག་པ་ཉིད་དེ་དངོས་བྲལ་གཞན་མིན་དེ་བཞིན་ཉིད།
ཅེས་སོ། །དེ་བཞིན་ཉིད་ཀྱི་སྙིང་པོ་ཀུན་ཁྱབ་འདི་དབུ་མ་པས་བཞེད་པ་ཙམ་ཞིག །ད་ལྟར་ཕལ་ཆེར་གྱི་ཐུགས་ཡུལ་ན་འདུག་སྟེ། སེམས་ཙམ་པས་ཀྱང་དེ་ལྟར་འདོད་པ་དེ་མ་ྋ

དགོངས། མདོ་སྡེ་རྒྱན་སེམས་ཀྱི་བསྟན་བཅོས་ཐམས་ཅད་ཀྱི་རྩ་བ་ཡིན་ན་ཆོས་ཉིད་དེ་བཞིན་ཉིད་ཀྱི་སྙིང་པོ་ཐལ་ལོ། །སྐུ་གསུམ་བསྐྱེད་པའི་རིགས་ཀྱི་སྙིང་པོ་དེ་གང་ཡིན་སྙམ་ན།
བླ་མ་རིན་པོ་ཆེའི་ཞལ་ནས། སྤྱིར་འཁོར་འདས་ཀྱི་ཆོས་ཐམས་ཅད་སྐུ་གསུམ་ལས་མ་གཡོས་པ་སྟེ། ཞེས་དང་། རྒྱུའྀ་དུས་ཀྱི་སྐུ་གསུམ་མ་ཚང་ན། ལམ་དང་འབྲས་བུའི་སྐུ་
གསུམ་ཡང་མི་འབྱུང་སྟེ། ས་བོན་མེད་པའི་མྱུ་གུ་དང་འབྲས་བུ་བཞིན་ནོ། །ཞེས་དང་། དེ་ལ་རྒྱུའི་སྐུ་གསུམ་ནི། རང་སེམས་སྐྱེ་མེད་ཆོས་ཀྱི་སྐུ། །རང་བཞིན་བདེ་བ་ལོངས་
སྤྱོད་རྫོགས། །སྣ་ཚོགས་གསལ་བ་སྤྲུལ་སྐུ་ཡིན།།ཞེས་གསུང་སྟེ། མདོར་ན་སངས་རྒྱས་ཀྱི་སྐུ་གསུམ་དང་རིགས་མཐུན་ཞིང་ངོ་བོ་གཅིག་པ་སྐུ་གསུམ་བསྐྱེད་དུ་རུང་བའི་ནུས་པ་
ཞིག་རང་ཆས་སུ་གདོད་མ་ནས་གནས་པ་དེ་ལ་ཟེར་བ་ཡིན། དེ་ལ་ཡང་མདོ་སྡེ་རྒྱན་ལས། གཏེར་དང་འབྲས་བུའི་ཤིང་བཞིན་དུ། །རིགས་དེ་རྣམ་གཉིས་ཤེས་བྱ་སྟེ། །ཐོག་

༄༅། །མེད་རང་བཞིན་གནས་པ་དང་། །ཡང་དག་བླངས་པ་མཆོག་ཉིད་དོ། །རིགས་དེ་ལས་ནི་སངས་རྒྱས་ཀྱི། །སྐུ་གསུམ་ཐོབ་པར་འདོད་པ་ཡིན།
དང་པོས་སྐ་ནི་དང་པོ་སྟེ། །གཉིས་པོ་ཡིས་ནི་ཕྱི་མ་གཉིས། །ཞེས་དང་། སངས་རྒྱ་རུངབའི་ནུས་པ་སེམས་ཅན་ལ་གདོད་མ་ནས་ཡོད་པ། རང་བཞིན་དུ་གནས་པའི་རིགས་
དང་། དེའི་སྟེང་དུ་ཐར་པའི་བག་ཆགས་བསགས་པ། རྒྱས་འགྱུར་གྱི་རིགས་སོ། །རང་བཞིན་དུ་གནས་པའི་རིགས་ནི། བླ་མ་རིན་པོ་ཆེའི་ཞལ་ནས། རྒྱུའི་དུས་ཉིད་ན་ལམ་
དང་འབྲས་བུ་རང་ཆས་སུ་གནས་པ་ལས་མ་གཏོགས་པའི་རྒྱུ་ལས་འབྲས་བུ་བསྐྱེད་པ་ནི་མེད་གསུངས་ཏེ། འབྲས་བུ་རང་ཆས་སུ་རྒྱུའི་དུས་ན་ཡོད་པ། རིགས་ཟག་མེད་ཀྱི་ས་བོན་
དང་གཅིག་འཁོར་བའི་རང་བཞིན་ཤེས་པར་བྱ་བ་ལས། ྋ མ་གཏོགས་པའི་མྱ་ངན་ལས་འདས་པ་ལོག་ན་མེད་གསུངས་ཏེ། འཁོར་བའི་རང་བཞིན་དེ་སྒྲིབ་པའམ་མྱ་ངན་ ྨ

ཡིན། དེའི་རང་བཞིན་སྟོང་པ་དེ་ཤེས་པས་མྱ་ངན་ལས་འདའ་རུ་ཡོད་པ། རིགས་སྒྲིབ་པ་སྤང་རུང་དང་གཉིས། རང་བཞིན་གྱིས་དག །ངོ་བོ་ཉིད་ཀྱིས་དག །གདོད་ནས་དག་
པའི་སེམས་ཉིད་དེ་མ་རྟོགས་ན་འཁོར་བ། རྟོགས་ན་མྱ་ངན་ལས་འདས་པའོ། །ཞེས་གསུངས་ཏེ། མ་རྟོགས་པའི་སེམས་ཅན་གྱི་སེམས་ཀྱི་ངོ་བོ་དེ་ཡང་གདོད་མ་ནས་རང་བཞིན་
གྱིས་དག་པས་རྟོགས་ན་མྱ་ངན་ལས་འདས་པར་རུང་བ། རིགས་སྐྱེ་མཆེད་དྲུག་གི་ཁྱད་པར་དང་གསུམ་ཡིན་ནོ། །རང་བཞིན་དུ་གནས་པའི་རིགས་ཀྱི་རྣམ་གཞག་གསུམ་པོ་འདི་
དབུ་མ་སེམས་ཙམ་གཉིས་ཀས་བྱེད་པ་ལ། དབུ་མ་པས་ཀུན་ཁྱབ་ཏུ་འདོད། སེམས་ཙམ་པས་ཁྱབ་པར་བྱེད་དོ། །དེ་ཇི་ལྟར་འདོད་ན། དེ་ལ་རིགས་ཟག་མེད་ཀྱི་ས་བོན་
དབུ་མ་པའི་ལུགས་ལ། སློབ་དཔོན་ཀླུ་སྒྲུབ་ཀྱི་ཆོས་དབྱིངས་བསྟོད་པ་ལས། ས་བོན་གྱུར་པའི་ཁམས་དེ་ཉིད། །ཆོས་རྣམས་ཀུན་གྱི་རྟེན་དུ་འདོད། །རིམ་གྱིས་སྦྱངས་པར་

༄༅། །གྱུར་པ་ལས། །སངས་རྒྱས་གོ་འཕང་ཐོབ་པར་འགྱུར། །ཞེས་དང༌། རྒྱུད་བླ་མའི་འགྲེལ་པར། དང་པོ་ནི་འཇིག་རྟེན་ལས་འདས་པའི་ཆོས་ཐམས་
ཅད་ཀྱི་ས་བོན་ཡིན་པའི་ཕྱིར། སོ་སོ་རང་གི་ཚུལ་བཞིན་ཡིད་ལ་བྱེད་པའི་གནས་ཀྱིས། དེ་རྣམ་པར་དག་པས། དཀོན་མཆོག་གསུམ་གྱི་རྒྱུད་རྟོགས་པར་བྱ་སྟེ། ཞེས་
དང་། གསང་སྔགས་སུའང་། ས་ར་ཧས། སེམས་ཉིད་གཅིག་པུ་ཀུན་གྱི་ས་བོན་ཏེ། །གང་ལ་སྲིད་དང་མྱ་ངན་འདས་འཕྲོ་བ། །ཞེས་སངས་རྒྱས་ཀྱི་རྟོགས་པ་ཐམས་ཅད་
སེམས་ཅན་ཐམས་ཅད་ཀྱིས་བསྒྲུབ་ཏུ་རུང་བར་གསུངས་སོ། །སེམས་ཙམ་པའི་ལུགས་ལ། མདོ་སྡེ་རྒྱན་ལས། ཁམས་རྣམས་དང་ནི་མོས་པ་དང་། །བསྒྲུབ་པ་ཐ་དད་དབྱེ་བ་
དང་། །འབྲས་བུ་ཐ་དད་དམིགས་པའི་ཕྱིར། །རིགས་ཡོད་ཉིད་དུ་ངེས་པར་བརྗོད། །ཅེས་ཏེ། ཁམས་ནི། ཞིང་པ་ཐ་དད། མོས་པ་ས་བོན། བསྒྲུབ་པ་སཾ་ནམ། འབྲས་བུ་

ལོ་ཐོག་འབྲས་གྲུབ་ལ་སོགས་ཐ་དད་དང་འདྲ་བར། ཐེག་པ་གསུམ་གྱི་རིགས་ཐ་དད་གསུངས། དེའི་འགྲེལ་པར་སློབ་དཔོན་ངོ་བོ་ཉིད་མེད་པས། རིགས་ས་བོན་ཡིན་
ཏེ། ཁམས་དང་རྒྱུ་ཞེས་བྱ་བ་རྣམ་གྲངས་སོ། །ཞེས་གསུངས་སོ། །རིགས་སྒྲིབ་པ་སྤངས་རུང་ལ། དབུ་མ་པས། རྒྱུད་བླ་མའི་འགྲེལ་པར། སློབ་དཔོན་ཐོགས་མེད་
ཀྱིས། རང་བཞིན་གྱིས་རྣམ་པར་དག་པའི་རིགས་ཡོད་པའི་ཕྱིར། འགའ་ཡང་གཏན་རྣམ་པར་དག་པར་མི་འགྱུར་བར་འོངས་པ་མ་ཡིན་ཏེ། གང་གི་ཕྱིར་བཅོམ་ལྡན་འདས་
ཀྱིས། ཁྱད་པར་མེད་པར་སེམས་ཅན་ཐམས་ཅད་རྣམ་པར་དག་པར་རུང་བ་ཉིད་ཡོད་པ་ལ་དགོངས་ནས། ཐོག་མེད་གྱུར་ཀྱང་ཐ་མ་དང་ལྡན་པ། །རང་བཞིན་གྱིས་དག་རྟག་པའི་
ཆོས་ཅན་ནི། །ཐོག་མེད་དུས་ཀྱི་ཕྱི་སྒྲིབ་མི་མཐོང་སྟེ། །ཇི་ལྟར་གསེར་གྱི་གཟུགས་ནི་སྒྲིབ་པ་བཞིན། །ཞེས་གསུང་ངོ་། །ཞེས་བསྟན་པ་ལྟར། སེམས་ཅན་ཐམས་ཅད་ཀྱི་སྒྲིབ་༔

༄༅། །པ་ཐམས་ཅད་སྤང་དུ་རུང་བར་གསུངས་སོ། །སེམས་ཙམ་པའི་ལུགས་ལ། བསྡུ་བ་རྣམ་པར་དག་པ་གཏན་ལ་འབེབས་པ་ལས། རྒྱུད་གང་ལ་སྒྲིབ་
པ་གཉིས་ཀྱི་ས་བོན་སྲབ་པའི་ཕྱིར་སྤང་དུ་རུང་བ་དེ་ནི་བྱང་ཆུབ་སེམས་དཔའི་རིགས་ཡིན་ལ། གང་ལ་ཉོན་མོངས་པའི་སྒྲིབ་པའི་ས་བོན་སྤང་རུང་དུ་ཡོད་པ་དེ་ནི་ཉན་ཐོས་
དང་། རང་སངས་རྒྱས་ཀྱི་རིགས་ཡིན་ནོ། །ཞེས་ཁྱད་རང་གསུངས་སོ། །རིགས་སྐྱེ་མཆེད་དྲུག་གི་ཁྱད་པར་ལ། དབུ་མ་པས། རྒྱུད་བླ་མར། དེ་རིགས་དེ་བཞིན་ཐོབ་པ་
དང་། །ཞེས་པའི་འགྲེལ་པར། བསམ་གྱིས་མི་ཁྱབ་པའི་རྣམ་པར་ཐར་པ་ཐོབ་པའི་དོན་ནི། གང་གི་དབང་དུ་མཛད་ནས་རྒྱུད་ནས་འོངས་པའི་ཐོག་མ་མེད་པའི་ཆོས་ཉིད་ཐོབ་པ་དེ་
ཀ ནི། སྐྱེ་མཆེད་དྲུག་གི་ཁྱད་པར་དེ་འདྲ་བ་ཡིན་ནོ། །ཞེས་པས། ཐོག་མ་མེད་པའི་ཆོས་ཉིད་བསམ་མི་ཁྱབ་སེམས་ཅན་ཐམས་ཅད་ཀྱི་ཐོབ་པས། འབྲས་བུ་བསམ་གྱིས་མི་ཁྱབ་པ་༔

ཐོབ་ཏུ་རུང་བའི་ནུས་པ་སེམས་ཅན་ཐམས་ཅད་ཀྱི་སྐྱེ་མཆེད་དྲུག་ལ་ཡོད་དོ། །ཅེས་སོ། །སེམས་ཙམ་པས་མདོ་སྡེ་རྒྱན་གྱི་འགྲེལ་པར། ངོ་བོ་ཉིད་མེད་པས་མཛད་པར། རང་
བཞིན་དུ་གནས་པའི་རིགས་ནི། ཡང་དག་པར་མ་བསྒྲུབ་པས་གང་ཡིན་པ་སྟེ། སྐྱེ་མཆེད་དྲུག་གི་ཁྱད་པར་ཐོག་མ་མེད་པའི་དུས་ཅན། གདོན་མི་ཟ་བར་བླ་ན་མེད་པ་ཡང་དག་
པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བའི་སྐལ་པ་ཅན་དེ་ལྟ་བུ་ཡོད་དོ་ཞེས་དང་། སོ་སོ་རང་གི་རྒྱུད་ཀྱི་ཁྱད་པར་ཆོས་དུ་མའི་ནུས་པ་དང་ལྡན་པ་དག་ཡོད་པ་
དེ་བཞིན་དུ་ཐེག་པ་གསུམ་གྱི་རིགས་ཀྱི་ཁྱད་པར་ཡོང་བར་འགྱུར། ཞེས་གསུངས་སོ། །སྔགས་ཀྱི་ལུགས་ལ། བརྟག་གཉིས་ལས། རིགས་གཅིག་ལས་དེ་བཞིན་གཤེགས་
པའི་ཚོགས། །རིགས་ཀྱི་ཚོགས་ལས་རིགས་ནི་དུ་མ་རྣམས། །ཞེས་དབུ་མ་པ་དང་མཐུན་ནོ། །དོན་ཧྲིལ་གྱིས་དྲིལ་ན། སངས་རྒྱས་ཀྱི་རྟོགས་པ་བསྐྱེད་དུ་རུང་བ་དེ་རིགས་ཟག་༔

།མེད་ཀྱི་ས་བོན། སེམས་ཅན་གྱི་སྒྲིབ་པ་སྤང་དུ་རུང་བ་དེ་རིགས་སྒྲིབ་པ་སྤང་རུང་། སྤོང་སྒྲུབ་གཉིས་བྱེད་ནུས་པ་དེ་རིགས་སྐྱེ་མཆེད་དྲུག་གི་ཁྱད་
པར་ཡིན། རང་བཞིན་དུ་གནས་པའི་རིགས་ཀྱི་རྣམ་དབྱེ་གསུམ་པོ་འདིའང་། ད་ལྟར་ཕལ་ཆེར་གྱི་མིང་གི་རྣམ་གྲངས་ཙམ་དུ་དགོངས་པ་མིན་པ་ཁྱད་པར་དང་གྲུབ་མཐའ་གཉིས་
ཀྱི་འདོད་ཚུལ་མི་འདྲ་བ་འདི་ཞིབ་མོ་མི་མཛད་པར་འདུག །རང་བཞིན་དུ་གནས་པའི་རིགས་ཆད་པ་དེ་དབུ་མ་པ་ཡེ་མི་འདོད་དེ། སློབ་དཔོན་ཀླུ་སྒྲུབ་ཀྱིས། ས་སྟེང་སྐལ་མིན་
ཡོད་མིན་པས། །ཐམས་ཅད་སངས་རྒྱས་འགྱུར་བ་ཡིན། །ཞེས་དང་། ཕྱག་རྒྱ་ཆེན་པོ་ཐིག་ལེའི་རྒྱུད་ལས། བདེ་གཤེགས་སྙིང་པོས་འགྲོ་ཀུན་ཡོངས་ལ་ཁྱབ། །འདི་ན་སྣོད་
མིན་སེམས་ཅན་འགའ་ཡང་མེད། །ཅེས་དང་། རྒྱུད་བླ་མའི་འགྲེལ་པར། འདི་སྐད་དུ། ལོག་སྲེད་ཅན་གཏན་ཡོངས་སུ་མྱ་ངན་ལས་མི་འདའ་བའི་ཆོས་ཅན་ཞེས་གང་གསུངས་
i

པ་གང་ཡིན་པ་དེ་ནི། ཐེག་པ་ཆེན་པོའི་ཆོས་ལ་སྡང་བ་ལོག་སྲེད་ཅན་ཉིད་ཀྱི་རྒྱུ་ཡིན་པའི་ཕྱིར། ཐེག་པ་ཆེན་པོའི་ཆོས་ལ་སྡང་བ་བཟློག་པའི་དོན་དུ། དུས་གཞན་ལ་དགོངས་ནས་
གསུངས་པ་ཡིན་ནོ། །ཞེས་གསུངས་སོ། །ལོག་པ་ཉིད་དུ་ངེས་པའི་སེམས་ཅན་རྣམས་ཡང་དག་པ་ཉིད་དུ་ངེས་པ་ལ་ཇི་ལྟར་འཇུག་ཅེ་ན། རྒྱུད་བླ་མའི་འགྲེལ་པར། མདོར་
བསྡུས་ན་སངས་རྒྱས་ཀྱི་ཁམས་རང་བཞིན་གྱི་རྣམ་པར་དག་པའི་རིགས་ནི། ལོག་པ་ཉིད་དུ་ངེས་པའི་སེམས་ཅན་ལ་ཡང་ལས་རྣམ་པ་གཉིས་ཉེ་བར་གནས་པར་བྱེད་དེ། འཁོར་བ་
ལ་སྡུག་བསྔལ་བའི་སེམས་ཅན་གྱི་ཉེས་པ་མཐོང་བ་ལ་བརྟེན་ནས་སྐྱོ་བ་སྐྱེད་པར་བྱེད་པ་དང་། མྱ་ངན་ལས་འདས་པ་ལ་བདེ་བའི་ཕན་ཡོན་མཐོང་བ་ལ་བརྟེན་ནས། འདུན་པ་
དང་། འདོད་པ་དང་། དོན་དུ་གཉེར་བ་དང་། སྨོན་པར་བསྐྱེད་པར་བྱེད་དེ། ཞེས་སོ། །སེམས་ཙམ་པས་རིགས་འདི་འཆད་པར་བཞེད་དེ། མདོ་སྡེ་རྒྱན་དུ། རྒྱུ་དང་བྲལ་༔

།ཞེས་པའི་འགྲེལ་པར། དབྱིག་གཉེན་གྱིས། གཏན་ཡོངས་སུ་མྱ་ངན་ལས་མི་འདའ་བའི་ཆོས་ཅན་ནི། རྒྱ་དང་བྲལ་བ་སྟེ། གང་ཡོངས་སུ་མྱ་ངན་༄༅།
ལས་འདའ་བའི་རིགས་ཉིད་མེད་པའོ། །ཞེས་དང་། མངོན་པ་ཀུན་ལས་བཏུས་པར། ཀུན་ནས་ཉོན་མོངས་པ་དང་གཏན་དུ་ལྡན་པ་ནི། ཡོངས་སུ་མྱ་ངན་ལས་མི་འདའ་བའི་
༈ཆོས་ཅན་ཡིན་འདོད་ཆེན་པ་རྣམས་ཀྱི་ཡིན་པར་བལྟ་སྟེ། དེ་དག་ལ་ཐར་པའི་རྒྱུ་མེད་པའི་ཕྱིར་གཏན་དུ་སྟེ་རྒྱུ་དང་མི་ལྡན་པའོ། །ཞེས་རིགས་ཟག་མེད་ཀྱི་རིགས་ཆད་པར་
གསུངས། གཏན་ལ་དབབ་པ་བསྡུ་བ་ལས། གང་སྒྲིབ་པ་གཉིས་ཀའི་ས་བོན་ཆེ་བ་སྤང་དུ་མི་རུང་བ་དེ་ན་ཡོད་པ་དེ་ནི་རིགས་མེད་པ་ཡིན་ནོ། །ཞེས་སྒྲིབ་པ་སྤང་རུང་ཆད་པར་
༣ གསུངས། མདོ་སྡེ་རྒྱན་གྱི་རྒྱ་ཆེར་འགྲེལ་པ་ལས། སློབ་དཔོན་བློ་བརྟན་གྱིས། རྒྱུ་ཞེས་བྱ་བ་ནི་ཐེག་པ་གསུམ་དུ་མྱ་ངན་ལས་འདའ་བའི་དགེ་བའི་རྩ་བ་དང་རིགས་མེད་པ་སྟེ་དེ་༔

ལྟར་རིགས་མེད་པས་ན་གང་ཟག་དེ་ཐེག་པ་གསུམ་གྱི་མྱ་ངན་ལས་འདའ་བ་ནམ་ཡང་མི་ཐོབ་པའི་ཕྱིར་རོ། །ཞེས་དགེ་བའི་ཆོས་ཀྱི་རྩ་བ་དང་འདྲ་བའི་རིགས་སྐྱེ་མཆེད་དྲུག་གི་ཁྱད་
པར་ཆད་པར་གསུངས། དེ་ལྟར་དབུ་མ་སེམས་ཙམ་གཉིས་རང་བཞིན་དུ་གནས་པའི་རིགས་ཆད་མ་ཆད་ལ་འདོད་ལུགས་མི་འདྲ་ཡང་དོན་གྱིས་མི་འགལ་ཏེ། སེམས་ཅན་སུ་ཡང་
ན་དང་ཕྲད་ནས་སངས་རྒྱས་བསྒྲུབ་ན་མི་འགྲུབ་པ་མེད་པས་དབུ་མ་པ་བདེན་ལ། འགྲུབ་ཀྱང་མི་བསྒྲུབ་པར་འཁོར་བར་གཏན་འཁྱམས་པ་ཤིན་ཏུ་མང་བས་སེམས་ཙམ་པའང་
བདེན་ནོ། །བླ་མ་རིན་པོ་ཆེའི་ཞལ་ནས། དེ་ཕྱིར་སེམས་ཅན་ཤེས་རྒྱུད་ཀྱང་། །དབྱིངས་གཅིག་རྣམ་གྲངས་ཐ་དད་པས། །རྟོགས་རྣམས་གྲོལ་ལ་མ་རྟོགས་རྣམས། །འཁོར་
བར་འཁྱམས་པ་ཅིས་མི་འཐད། །ཅེས་གསུངས་པའི་དོན་ཡིན་ནོ། །དེ་རྣམས་རང་བཞིན་དུ་གནས་པའི་རིགས་ཀྱི་རྣམ་བཞག་ཡིན་ནོ། ༈ །རྒྱས་འགྱུར་གྱི་རིགས་ནི། བླ་མ་

༄༅། །རིན་པོ་ཆེའི་ཞལ་ནས། སྤྱིར་ན་སེམས་ཅན་ཐམས་ཅད་ཀྱི། །ཤེས་རྒྱུད་ཐ་དད་མ་ཡིན་ཏེ། །རང་བཞིན་གང་ཡང་གྲུབ་མེད་པར། །ཐམས་ཅད་
༡
མཉམ་པ་ཉིད་ཕྱིར་རོ། །ཤེས་རྒྱུད་གཅིག་པ་མ་ཡིན་ཏེ། །དག་དང་མ་དག་སོ་སོར་སྣང་། །ཞེས་དང་། རེ་རེས་ལས་བསགས་རེ་རེར་སྣང་། །དེ་ཕྱིར་སྣང་བ་སེམས་ཀྱིས་
བྱས། །གསུངས་པས། རང་བཞིན་དུ་གནས་པའི་རིགས་གཅིག་ཡིན་ཀྱང་། བག་ཆགས་འཇོག་ཚུལ་གྱི་རྒྱས་འགྱུར་གྱི་རིགས་རྣམ་པ་ཐ་དད་དེ། དེ་ཡང་མ་དག་པ་
དང་། དག་པ་གཉིས་སམ། རིགས་ཆད་པ་དང་། ཡོད་པ་གཉིས་སུ་བསྡུའོ། །འདི་ལ་ཐེག་ཆེན་མཐའ་དག་དགོངས་པ་གཅིག་པར་འདུག་སྟེ། དབུ་མ་པས་ཀྱང་། མངོན་
རྟོགས་རྒྱན་དུ། ཆོས་ཀྱི་དབྱིངས་ལ་དབྱེར་མེད་ཕྱིར། །རིགས་ནི་ཐ་དད་རུང་མ་ཡིན། །བརྟེན་པའི་ཆོས་ཀྱི་བྱེ་བྲག་གིས། །དེ་ཡི་དབྱེ་བ་ཡོངས་སུ་བརྗོད། །ཅེས་སོ། །དེ་ལ་

གཉིས་སུ་དབྱེ་བ་ཡང་། །མཚན་བརྗོད་ལས། འཇིག་རྟེན་འཇིག་རྟེན་འདས་པའི་རིགས། །ཞེས་སོ། །དེ་ལ་རིགས་ཆད་པ་འཇིག་རྟེན་པའི་རིགས་ཅན་ནི། བླ་མ་རིན་པོ་ཆེའི་
ཞལ་ནས། སྐལ་མེད་རྣམས་ལ་ཅི་ཆ་ཡོད། །ཅེས་དང་། ཁོ་བོས་ནི་འདི་ལ་ཤར་ན་ཅི་མ་རུང་སྙམ་ནས་ཐུགས་བཅུག་སྟེ། རིགས་ཆད་པ་ལ་ཡེ་མི་ཚུད་གསུངས། རིགས་ཆད་
དེ་གང་ཡིན་ན། རྒྱུད་བླ་མའི་འགྲེལ་པར། སེམས་ཅན་གང་དག་སྲིད་པ་ལ་འདོད་ཆེན་པ་དང་། དེར་ངེས་པར་ལྟུང་བའི་ཆོས་འདི་པ་ཉིད་དེ། དེ་གཉིས་ནི་ལོག་པ་ཉིད་དུ་ངེས་
༈ པའི་སེམས་ཅན་གྱི་ཕུང་པོ་ཞེས་བྱའོ། །གང་དག་སྲིད་པ་དང་བྲལ་བར་འདོད་ཀྱང་། ཐབས་མ་ཡིན་པ་ལ་ཞུགས་པ་དེ་དག་ནི་མ་ངེས་པའི་སེམས་ཅན་གྱི་ཕུང་པོ་ཞེས་བྱའོ། །ཞེས་
གསུངས་སོ། །དེ་དག་ལ་གོ་རིམ་བཞིན་དུ་སེམས་ཙམ་པས། མདོ་སྡེ་རྒྱན་དུ། ལ་ལཐར་པའི་ཆ་མཐུན་དགེ་བ་མེད། །ཅེས་དགེ་རྩ་མ་བསགས་པ་དང་། ལ་ལ་གཅིག་ཏུ་ཉེས་༔

༄༅། །པར་སྤྱོད་པ་ཡོད། །ཅེས་མཚམས་མེད་བྱེད་པ་ལ་སོགས་ནི་འདོད་ཆེན་པ་སྟེ། ལོག་པ་ཉིད་དུ་ངེས་པའོ། །ལ་ལ་དཀར་པོའི་ཆོས་རྣམས་ཀུན་ཏུ་
བཅོམ། །ཞེས་མུ་སྟེགས་པ་དང་། དཀར་པོ་དམན་པ་ཡོད་པ། ཞེས་དགེ་བ་ཉམས་ཆུང་བ། གཉིས་མ་ངེས་པ་སྟེ་འདི་རྣམས་རྒྱས་འགྱུར་གྱི་རིགས་ཆད་པའོ། །འཇིག་རྟེན་
ལས་འདས་པའི་རིགས་ཡོད་པ་ནི། རྒྱུད་བླ་མའི་འགྲེལ་པར། གང་དག་སྲིད་པ་དང་བྲལ་བར་འདོད་པ་ཐབས་ལ་ཞུགས་པ་དང་། ཞེས་ཐེག་དམན་དང་། དེ་གཉིས་ཀ་མངོན་
པར་མི་འདོད་པ་མཉམ་པ་ཉིད་ཐོབ་པའི་ལམ་དུ་ཞུགས་པ་དེ་དག་ནི། ཡང་དག་པ་ཉིད་དུ་ངེས་པའི་སེམས་ཅན་གྱི་ཕུང་པོ་ཞེས་བྱའོ། །ཞེས་ཐེག་པ་ཆེན་པོའི་བག་ཆགས་བསགས་
པའོ། །དེ་ལ་མདོ་སྡེ་རྒྱན་གྱི་འགྲེལ་པ་ལས། ཉན་ཐོས་ཀྱི་རིགས་དང༌། རང་སངས་ཀྱི་རིགས་དང་། བྱང་ཆུབ་སེམས་དཔའི་རིགས་ཞེས་དང་། སྔགས་སུའང་། མཚན་

བརྗོད་ལས། རིགས་གསུམ་ལ་ནི་རྣམ་པར་གཟིགས། །ཞེས་གསུངས་སོ། །རྒྱས་འགྱུར་གྱི་རིགས་འདི་རྒྱུད་ལ་ཇི་ལྟར་འཇོག་ཅེ་ན། བླ་མ་རིན་པོ་ཆེའི་ཞལ་ནས། སངས་རྒྱས་
བསྟན་པ་གནས་གྱུར་ན། །དགེ་བའི་ཡུལ་དང་ནམ་ཡང་འཕྲད། །དགེ་བའི་ཡུལ་དང་འཕྲད་གྱུར་ན། །ཀུན་སློང་བཟང་རུང་ངན་ཀྱང་རུང་། །ཇི་ལྟར་སྤྱད་ཀྱང་ཡོན་ཏན་འགྲུབ།
ཅེས་གསུངས་པས།ལམ་ལ་མ་ཞུགས་ཀྱང་དཀོན་མཆོག་གསུམ་དང་འབྲེལ་ཚད་ཀྱིས་རིགས་ཞོག་པ་ཡིན། སྙིང་རྗེ་ཆེན་པོ་པདྨ་དཀར་པོ་ལས། ཀུན་དགའ་བོ་དེ་བཞིན་གཤེགས་
པ་ལ་བཞག་པའི་དགེ་བའི་རྩ་བ་ཐ་ན་སངས་རྒྱས་ལ་དམིགས་པའི་སེམས་གཅིག་བསྐྱེད་ན། ཀུན་དགའ་བོ་དེ་དག་ཐམས་ཅད་བདུད་རྩི་དང་མཚུངས་ཤིང་། ཐ་མར་བདུད་རྩིར་
འགྱུར་བར་ང་སྨྲའོ། །ཞེས་དང་། ཐེག་བསྡུས་ལས། ཐོས་པ་ལས་བྱུང་བའི་བག་ཆགས་ཆུང་ངུ་དང་། འབྲིང་དང་། ཆེན་པོ་ཡང་ཆོས་ཀྱི་སྐུའི་ས་བོན་དུ་བལྟ་སྟེ། ཞེས་༔

༄༅། །གསུངས། གཞན་ཡང་འདུལ་བ་ལུང་ལས། ཁྱིམ་བདག་དཔལ་སྐྱེས་ལ་ཀུན་དགའ་བོ་ལ་སོགས་པ་རྣམས་ཀྱིས་ཐར་པའི་ས་བོན་མ་མཐོང་སྟེ།
བཞིན་གཤེགས་པས་ཁོ་སྔོན་བསྐལ་པ་མང་པོའི་སྔོན་རོལ་དུ་ཕག་ཏུ་སྐྱེ་བ་བཟུང་བའི་ཚེ། ལུས་འདམ་གྱིས་གོས་པ་མཆོད་རྟེན་ལ་སྤྲགས་པས། དེའི་སེར་ཁ་སུབ་པ་ཐར་པའི་རྒྱུར་
གཟིགས་ཏེ། ང་ཡིས་འདི་ལ་ཐར་པ་ཡི། །ས་བོན་ཤིན་ཏུ་ཕྲ་བ་ཡང་། །སའམ་རྡོ་ལ་གསེར་བཞིན་དུ། །བག་ལ་ཞ་བ་ལྟ་བུར་གཟིགས། །ཞེས་གསུངས་པ་ལྟ་བུའོ། །ད་ལྟ་
ཀུན་སློང་བཟང་པོས་དཀོན་མཆོག་ལ་དམིགས་ནས་དགེ་བ་བསགས་པ་དང༌། ཀུན་སློང་ལུང་མ་བསྟན་གྱིས་འབྲེལ་བ་ལྟ་ཅི་སྨོས། ཀུན་སློང་ངན་པས་འབྲེལ་ཀྱང་ཐར་པའི་རྒྱུར
འགྱུར་ཏེ། སྤྱོད་འཇུག་ལས། གང་ལ་གནོད་པ་བྱས་ཀྱང་བདེར་འབྲེལ་བ། །ཞེས་དང་། བདག་ལ་དམིགས་ནས་གང་དག་གིས། །ཁྲོའམ་དད་པའི་སེམས་བྱུང་བ། །དེ་ཉིད་g

རྟག་ཏུ་དེ་དག་གི། །དོན་ཀུན་འགྲུབ་པའི་རྒྱུར་གྱུར་ཅིག །ཅེས་པ་ལྟ་བུའོ། །འོ་ན་དཀོན་མཆོག་ལ་ཀུན་སློང་ངན་པས་འབྲེལ་བ་ལ་སྡིག་མེད་དམ་ཟེར་ན། དེའང་མ་ཡིན།
པའི་འབྲས་བུ་མྱོང་ནས་མཐར་ཐར་པའི་རྒྱུར་འགྱུར་རོ། །སྡིག་པ་གཞན་རྣམས་འབྲས་བུ་མྱོང་ནས་ཀྱང་། ཐར་པར་མི་འགྱུར་བས་ཕོ་ཁྱད་དེ་ཡིན་མོད། ལམ་ལ་ཞུགས་པ་
བླ་མ་རིན་པོ་ཆེའི་ཞལ་ནས། མདོར་ན་བདག་གཞན་ཀུན་ཕན་པའི། །ཐེག་པ་སྣ་ཚོགས་ཐབས་ཚུལ་དང༌། །ལམ་ལྔ་ས་བཅུ་མ་ལུས་དང་། །ཐུབ་དབང་སྐུ་གསུམ་མཁའ་
མཉམ་ཀུན། །རྩ་བ་བྱང་ཆུབ་སེམས་ལས་བྱུང༌། །ཞེས་གསུངས་པས། དང་པོར་བྱང་ཆུབ་སེམས་བསྐྱེད་ནས་ལམ་ལྔ་རྫོགས་པའི་བར་ཐམས་ཅད་རྒྱས་འགྱུར་གྱི་རིགས་དངོས་
ཏེ། མདོ་སྡེ་རྒྱན་གྱི་འགྲེལ་པར། སློབ་དཔོན་བློ་བརྟན་གྱིས་རིགས་འདིས་བྱང་ཆུབ་ཏུ་སེམས་བསྐྱེད་པ་དང་། མོས་པ་སྤྱོད་པའི་སའི་རིམ་པ་དང་། ས་བཅུ་རིམ་པ་ནས་སངས་

།རྒྱས་ཀྱི་སའི་བར་གྱི་རིམ་པ་མཐར་ཕྱིན་པར་བྱེད་དོ། །ཅེས་སོ། །རྒྱས་འགྱུར་གྱི་རིགས་ཡོད་མེད་ཀྱི་རྟགས་ནི། རྒྱུད་བླ་མ་ལས། གལ་ཏེ་སངས་༄༅།
རྒྱས་ཁམས་མེད་ན། །སྡུག་ལ་སྐྱོ་བར་མི་འགྱུར་ཞིང་། །མྱ་ངན་འདས་ལ་འདོད་པ་དང་། །དོན་གཉེར་སྨོན་པའང་མེད་པར་འགྱུར། །ཞེས་ཏེ། དེ་ནི་ད་ལྟ་སྡུག་བསྔལ་རྒྱུན་དུ་
མཐོང་། ཐར་པ་བྱིན་ཡང་མི་འདོད་པ་མང་པོ་ཁོ་དེ་ཀུན། སྲིད་དང་མྱ་ངན་འདས་མ་དེའི། །སྡུག་བདེའི་སྐྱོན་ཡོན་མཐོང་བ་དེ། །རིགས་ཡོད་ལས་གང་ཡོད་ཕྱིར་དེ། །རིགས་
མེད་ལ་དེ་མེད་ཕྱིར་རོ། །ཞེས་གསུང་པས། དེ་འདྲ་ཡོད་པ་དེ་ཐེག་གསུམ་གྱི་རྒྱས་འགྱུར་ཡོད་པའི་རྟགས་ཡིན། མདོ་སྡེ་རྒྱན་ལས། སྦྱོར་བའི་སྔོན་དུ་སྙིང་རྗེ་དང༌། །མོས་པ་
དང་ནི་བཟོད་པ་དང་། །དགེ་བ་ཡང་དག་སྦྱོང་བ་ནི། །རིགས་ཀྱི་རྟགས་སུ་ངེས་པར་བཤད། །ཅེས་དང་། དབུ་མ་འཇུག་པར། སོ་སོ་སྐྱེ་བོའི་དུས་ནའང་སྟོང་པ་ཉིད་ཐོས་ན།། ཆ

ནང་དུ་རང པང་དང་ཡང་དུ་འབྱུང༌། །རབ་ཏུ་དགའ་བ་ལས་བྱུང་མཆི་མས་མིག་རླན་ཞིང་། །ལུས་ཀྱི་བ་སྤུ་ལྡང་བར་གྱུར་པ་གང་ཡིན་པ། །དེ་ལ་རྫོགས་པའི་བྱང་
ཆུབ་བློ་ཡི་ས་བོན་ཡོད། །དེ་ཉིད་ཉེ་བར་བསྟན་པའི་སྣོད་ནི་དེ་ཡིན་ནོ། །ཞེས་དང་། བརྟག་གཉིས་ལས། དགེ་བ་བཅུ་ལ་གོམས་པ་དང་། །བླ་མ་ལ་གུས་དབང་པོ་ཐུལ། །ང་
ལ་ཁྲོ་ལས་རྣམ་པར་གྲོལ། །དེ་ནི་རེ་ཤིག་ངེས་འགྲུབ་འགྱུར། །ཞེས་པ་ལ་སོགས་པ་ཐེག་པ་ཆེན་པོའི་རིགས་ཀྱི་རྟགས་སོ། །རྒྱས་འགྱུར་གྱི་རིགས་ཀྱི་བག་ཆགས་བཞག་པ་
ནི། ནམ་ཡང་ཉམས་མི་སྲིད་དེ། མངོན་པ་ཀུན་ལས་བཏུས་པ་ལས། ཐར་པའི་ཆ་དང་མཐུན་པ་དང་། ངེས་པར་འབྱེད་པའི་ཆ་དང་མཐུན་པ་ཆུང་ངུ་དང་འབྲིང་རྣམས་ལས་
ཡོངས་སུ་ཉམས་པ་དེ་ནི། ཀུན་ཏུ་འབྱུང་བ་ཡོངས་སུ་ཉམས་པར་ཟད་ཀྱི། བག་ཆགས་ཡོངས་སུ་ཉམས་པ་ནི་མ་ཡིན་ནོ། །ཞེས་སོ། །དེ་ཅི་སྟེ་ཞེ་ན། ཐར་པའི་བག་ཆགས་ནི་

༄༅། ། ཡང་དག་པའི་དོན་དང་མཐུན་པའི་ཕྱིར་རོ། །སྒྲིབ་པའི་བག་ཆགས་ནི་ཡང་དག་པའི་དོན་དང་འགལ་ཞིང་བརྫུན་པའི་ཕྱིར། མཐོང་སྒོམ་གྱི་ལམ་གྱིས་
སྤངས་མི་ནུས་པ་ནི་གང་ཡང་མེད་དོ། །རྒྱུད་བླ་མ་ལས། བཅོས་མ་གློ་བུར་བ་ཉིད་ཕྱིར། །སེམས་ཅན་སྐྱོན་དེ་ཡང་དག་མིན། །ཡང་དག་ཉིད་དེ་བདག་མེད་པས། །ཡོན་ཏན་
རང་བཞིན་ཡང་དག་ཡིན། །ཞེས་སོ། །དེ་རྣམས་རྒྱས་འགྱུར་གྱི་རིགས་ཀྱི་རྣམ་གཞག་ཡིན་ནོ། །སྐུ་གསུམ་བསྐྱེད་པའི་རིགས་ཀྱི་སྙིང་པོ་ཐལ་ལོ། །དེ་ཐམས་ཅད་ཀྱང་རྣམ་པ་
གཉིས་སུ་བསྡུས་ན། ས་བཅུ་རྒྱུན་མཐའ་མན་ཆད། ཉན་རང་། སོ་སོ་སྐྱེ་བོ་ཐམས་ཅད་རང་བཞིན་ལྷུན་གྲུབ་ཀྱི་སངས་རྒྱས་དེ་ཡན་ཆད་རྟོགས་པ་མངོན་གྱུར་གྱི་སངས་རྒྱས་ཡིན་
།གསུམ་དུ་བསྡུས་ན། འཁོར་བ་ན་བཞུགས་པ་གཞི། ལམ་ལ་ཞུགས་ནས་ལམ། མི་སློབ་པའི་ས་འབྲས་བུའོ། །གཅིག་ཏུ་བསྡུས་ན་ཐམས་ཅད་བདེ་གཤེགས་སྙིང་པོས་༔

ཁྱབ་སྟེ། ཨ་རུ་ར་སྐྱེས་མ་ཐག་པ་དང་། སྨིན་པ་དང་། སྐམ་པའི་དུས་ཐམས་ཅད་དུ་ནང་གི་སྙིང་པོ་དེ་གཅིག་ཡིན་པ་བཞིན་ནོ། །དེ་ལྟར་རྣམ་གཞག་མཛད་པ་རྣམས། སྙིང་པོ་
ཁམས་རིགས་མིང་གི་རྣམ་གྲངས་ཙམ་ཡིན། དོན་ལ་དབྱེ་རུ་མེད་དེ་དེ་བཞིན་ཉིད་འབའ་ཞིག་ལ་དགོངས་པ་ཡིན་སྙམ་དུ་བཞེད་པར་འདུག །ཆོས་ཉིད་འབའ་ཞིག་ལ་བདེ་གཤེགས་
སྙིང་པོ་དེ་བདེ་བར་གཤེགས་པར་དབྱེ་རྒྱུ་ག་ན་འོང་། སྟོང་རྐྱང་ཡིན་མོད། བདེན་གཉིས་དབྱེར་མེད་གཅིག་གཞི་ལམ་འབྲས་བུ་ཐམས་ཅད་དུ་དགོས་མེད། གཞུང་རྣམས་སུ་རེས་
འགའ་ཆོས་ཅན་གྱི་སྙིང་པོ་ལ་ཁམས་དང་སྙིང་པོར་བཏགས། རེས་འགའ་ཆོས་ཉིད་ཀྱི་སྙིང་པོ་ལ་དེ་གཉིས་བཏགས། རེས་རིགས་ཀྱི་སྙིང་པོ་ལ་དེ་གཉིས་སུ་བཏགས་
བྱུང་། ཕལ་ཆེར་དེ་ཚོ་མི་གཅིག་བྱུང་བས་ལན་འདུག་གོ། །དེ་དཔེ་ཅི་འདྲ་ན། མིའ མ་སྐྱེ་བོ་དེ་སྤྱི་མིང་། དབུས་པ། ཁམས་པ། གཙང་པ་རྣམས་དེའི་བྱེ་བྲག་ཡིན། གཙང་

༄༅། ། པ་བྱུང་ཡང་མི་གཅིག་བྱུང༌། ཁམས་པ་བྱུང་ཡང་མི་གཅིག་བྱུང་ཟེར་བ་ལ་སྐྱོན་མེད། དབུས་གཙང་པ་བྱུང་པ་ལ་ཁམས་པ་གཅིག་བྱུང་བྱས་ན་སྐྱོན་
དུ་འགྲོ། འོ་ན་དབུས་གཙང་ཁམས་གསུམ་སྡོད་པའི་ཁང་པ་གཅིག་ན་སུ་འདུག་ཟེར་ཙ་ན། གསུམ་ཀ་རྟག་པར་འདུག་ཟེར་བ་དང་འདྲ་བ་སྟེ། དབུ་མ་པས། སྙིང་པོ་གསུམ་ཀ་
ཀུན་ཁྱབ་འདོད་པ་དེ་ཡིན་ནོ། །དབུས་གཙང་གཉིས་པོ་དེ་རྟག་པར་འདུག །ཁམས་པ་དེ་རེས་འདུག་རེས་མི་འདུག་ཟེར་བ་དང་འདྲ་བ་དེ་སེམས་ཙམ་པ། སྙིང་པོ་གོང་མ་གཉིས་
ཀུན་ཁྱབ་ཏུ་འདོད་པ་དེ་ཡིན་ནོ། །སེམས་ཙམ་པ་ཡང་། རིགས་ཆད་དང་ཐ་དད་འདོད་ཀྱི། སྙིང་པོ་དང་ཁམས་ཆད་པ་གཞུང་གང་ནའང་འདུག་མ་མཐོང་། སྙིང་པོ་གོང་མ་
གཉིས་ཀྱིས་ཁྱབ་པར་འདོད་པའི་ལུང་གོང་དུ་དྲངས་པ་དེ་རྣམས་ཡིན་ནོ། །གཞན་ཡང་། སྙིང་པོ་དང་རིགས་མིང་གི་རྣམ་གྲངས་འབའ་ཞིག་ཡིན་ན། སྙིང་པོ་གསུམ་དུ་དབྱེ་བ་༔

མེད་པ། སྙིང་པོའི་མདོའི་དགོངས་པ་རྒྱུད་བླ་མར་བསྟན་པ། སངས་རྒྱས་དཔེ་ངན་སྦྲང་རྩི་སྦྲང་མ་ལ། །སྦུན་ལ་སྙིང་པོ་མི་གཙང་ནང་ན་གསེར། །ས་ལ་གཏེར་དང་མྱུག་སོག་
འབྲས་བུ་དང་། །གོས་ཧྲུལ་ནང་ན་རྒྱལ་བའི་སྐ་དང་ནི། །བུད་མེད་ངན་པའི་ལྟོ་ན་མི་བདག་དང་། །ས་ལ་རིན་ཆེན་གཟུགས་སོགས་ཇི་ལྟ་བ། ། གློ་བུར་ཉོན་མོངས་དྲི་མས་བསྒྲིབ་
པ་ཡི། །སེམས་ཅན་རྣམས་ལ་དེ་བཞིན་ཁམས་འདི་གནས། །ཞེས་པ་ལ་སོགས་གསུངས་པའི་འགྲེལ་པར། སེམས་རྣམ་པར་སྦྱངས་པའི་ཁམས། དེ་བཞིན་གཤེགས་པའི་སྙིང་
པོ་རང་བཞིན་གསུམ་གྱི་དབང་དུ་བྱས་ནས། སངས་རྒྱས་ཀྱི་གཟུགས་ལ་སོགས་པ་རྣམ་པ་དགུ་དང་ཆོས་མཐུན་པར་རྟོག་པར་བྱའོ། །རང་བཞིན་རྣམ་པ་གསུམ་གང་ཞེ་ན།
སངས་རྒྱས་ཀྱི་གཟུགས་དང༌། སྦྲང་རྩི་དང༌། འབྲས་བུའི་སྙིང་པོའི་དཔེ་གསུམ་གྱིས་ནི། ཁམས་དེ་ཆོས་ཀྱི་སྐུའི་རང་བཞིན་དུ་ཤེས་པར་བྱའོ། །གསེར་གྱི་དཔེ་གཅིག་གིས་ནི་

༄༅། ། དེ་བཞིན་ཉིད་ཀྱི་རང་བཞིན་དུའོ། །གཏེར་དང་། ཤིང་དང་། རིན་པོ་ཆེའི་སྐུ་དང་། འཁོར་ལོས་སྒྱུར་བ་དང་། གསེར་གྱི་གཟུགས་ཀྱི་དཔེ་ལྔས་
ནི། སངས་རྒྱས་ཀྱི་སྐུ་གསུམ་བསྐྱེད་པའི་རིགས་ཀྱི་རང་བཞིན་དུའོ། །ཞེས་གསལ་པོར་གསུངས་འདུག་པ། བྱམས་མགོན་ཡབ་སྲས་ཀྱིས་འདི་ཙམ་གསལ་བར་གསུངས་པ་
འདི་དགོངས་ན། གཞུང་སོ་སོ་ནས་བཤད་པ་ཚོའི་འགག་འདིར་འདུ་བར་འདུག་སྟེ། གཞུང་མགོ་གཞུག་ཐམས་ཅད་དུ་དོན་འདིས་ཕྱེ་ནས་བསྟན་ན་ཤིན་ཏུ་གོ་སླ་བར་འདུག་གོ། །
གཞུང་གཞན་རྣམས་ནས། སྙིང་པོ་གསུམ་པོ་འདི་ལ་ལར་གང་བཤད། ལ་ལར་གང་བཤད་འདུག །གསུམ་ཀ་གསལ་བར་ཕྱོགས་གཅིག་ཏུ་བསྟན་པ་རྒྱུད་བླ་མ་ཡིན་ནོ། །དེ་
ལྟར་བཤད་ཚད་ཀྱི་གོ་དོན་ཧྲིལ་གྱིས་དྲིལ་ན། སྙིང་པོ་དང་། ཁམས་སྤྱི་མིང་ཡིན་ནོ། །དེ་གསུམ་དུ་ཕྱེ་བའི་ཆོས་ཅན་དང་། ཆོས་ཉིད་ཀྱི་སྙིང་པོ་གཉིས་ཀུན་ཁྱབ་ཏུ་དབུ་མ་

སེམས་ཙམ་གཉིས་ཀས་འདོད་དོ། །རིགས་ཀྱི་སྙིང་པོ་ལ་གཉིས་བྱས་པའི་རང་བཞིན་དུ་གནས་པ་ལ་ཟག་མེད་ཀྱི་ས་བོན་དང་། སྒྲིབ་པ་སྤང་རུང་། སྐྱེ་མཆེད་དྲུག་གི་ཁྱད་པར་
གསུམ་དུ་འབྱེད་པ་དེ་དབུ་མ་པས་ཀུན་ཁྱབ་ཏུ་འདོད། སེམས་ཙམ་པས། ཐེག་པ་གསུམ་གྱི་རིགས་གསུམ། རིགས་ཆད་དང་བཞི་འདོད་དོ། །རྒྱས་འགྱུར་དེ་དབུ་སེམས་གཉིས་
ཀས་ཐེག་པ་གསུམ་དང་། རིགས་ཆད་དང་བཞི་འདོད་དོ། །དེ་ལྟར་ཆོས་ཀྱི་དོན་སྣ་ཚོགས་སུ་བཤད་པ་ལ། འགལ་བ་གཅིག་འདུམ་ཤེས། འདྲེས་སོ་སོར་འབྱེད་ཤེས། རྟོགས་
པའི་སྒོ་ནས་རྒྱས་པར་སྤྲོ་ཤེས། ངོ་བོའི་སྒོ་ནས་འགག་ཏུ་འདྲིལ་ཤེས་ན། ཆོས་ལ་རང་བྱན་ཚུད་པ་ཡིན་ནོ། །དེ་རྣམས་ཀྱི་གཤིས་བདེ་གཤེགས་སྙིང་པོའི་རྣམ་བཞག་བྱས་པ་༤
ཡིན། ༈ མ་རྟོགས་འཁོར་བ་གྲུབ་ཚུལ་དེ་གང་ཡིན་སྙམ་ན། བླ་མ་རིན་པོ་ཆེའི་ཞལ་ནས། ཀྱེ་མ་བདག་གི་མ་རྒན་རྣམས། །རང་སེམས་སངས་རྒྱས་མ་རྟོགས་པས།

།འཁོར་བ་མེད་པར་འཁོར་བར་འཁོར། །མྱོང་བ་མེད་པའི་སྡུག་བསྔལ་གྱིས། །ང་ཡི་མ་རྣམས་རྟག་ཏུ་སྦྱངས། །ཞེས་གསུངས་པས། དྲི་མས་ཇི་
ལྟར་བསྒྲིབ་པའི་ཚུལ་དང་། དྲི་མ་ཉིད་རང་བཞིན་མེད་པར་བསྟན་པ་སྟེ་གཉིས་ཡིན་ནོ། །དང་པོ་དེ་བླ་མ་རིན་པོ་ཆེའི་ཞལ་ནས། རིགས་དྲུག་འཁོར་བ་མ་ལུས་པའི། །རྩ་བ་
ཆགས་སྡང་གཉིས་ལས་བྱུང༌། །ཆགས་སྡང་གཉིས་ཀྱི་རྩ་བ་ནི། །མ་རིག་པ་ལ་ཐུག་པའི་ཕྱིར། །བདག་གིར་འཛིན་དང་བདག་འཛིན་ཡིན། །བདག་ལས་བདག་གིར་འཛིན་པ་
སྐྱེས། །བདག་གིར་འཛིན་ལས་དུག་གསུམ་སྐྱེས། །རྣམ་རྟོག་ཉོན་མོངས་རྐྱེན་དབང་གིས། །ཟད་མེད་མུ་མེད་ཐུག་མེད་པར། །སྐྱེས་ཤིང་སྐྱེས་ཤིང་ལས་ཀྱི་ཚོགས། །མུ་མེད་
ཐུག་མེད་སྣ་ཚོགས་པས། །ལས་ཀྱི་འབྲས་བུ་དེ་བཞིན་ནོ། །ལས་དང་འབྲས་བུའི་བག་ཆགས་ཀྱིས། །ཉིང་མཚམས་ཡང་དང་ཡང་སྦྱར་ནས། །ཉོན་མོངས་རྣམ་རྟོག་ལས་དང་ ྨ

ནི། །འབྲས་བུའི་ཕྱིར་ཞིང་ཕྱིར་ལ་མཆེད། །བག་ཆགས་ཇེ་འཐུག་ཇེ་འཐུག་གིས། །འཁོར་བའི་རྒྱ་མཚོ་གཏིང་མེད་དུ། །རྒྱུན་ཆད་མེད་པར་འཁོར་ཞིང་མནར། །ཞེས་གསུངས་
པའི་ཚིགས་སུ་བཅད་པའི་རྐང་པ་གཉིས་པ་ནས། བཅོ་ལྔ་པའི་བར་གྱིས། དྲི་མ་གང་གིས་སྒྲིབ་པའི་ཚུལ་རྐང་པ་དང་པོ། དེ་གང་ཟག་ལ་སྒྲིབ་པའི་ཚུལ། རྐང་པ་ཐ་མ་གསུམ་
གྱིས་དྲི་མ་དེས་སྒྲིབ་པས་ཇི་ལྟར་འཁོར་བའི་ཚུལ་ཏེ་གསུམ་དུ་མཛོད་ཅིག །དང་པོ་ནི། སྡུད་པ་ལས། མཁའ་ལ་རླུང་བརྟེན་དེ་ལ་ཆུ་ཡི་ཕུང་པོ་བརྟེན། །དེ་ལ་ས་ཆེན་འདི་བརྟེན་
དེ་ལ་འགྲོ་བ་བརྟེན། །སེམས་ཅན་ལས་ལ་སྤྱོད་པའི་རྒྱུ་ནི་དེ་འདྲ་སྟེ། །ནམ་མཁའ་གང་ལ་གནས་ཡིན་དོན་འདི་བསམ་པར་གྱིས། །ཞེས་པའི་དགོངས་པ་རྒྱུད་བླར། ས་ནི་ཆུ་ལ་
ཆུ་རླུང་ལ། །རླུང་ནི་མཁའ་ལ་རབ་ཏུ་གནས། །མཁའ་ནི་རླུང་དང་ཆུ་དག་དང༌། །ས་ཡི་ཁམས་ལ་གནས་མ་ཡིན། །དེ་བཞིན་ཕུང་པོ་ཁམས་དབང་རྣམས། །ལས་དང་ཉོན་

༄༅། །མོངས་དག་ལ་གནས། །ལས་དང་ཉོན་མོངས་ཚུལ་བཞིན་མིན། །ཡིད་ལ་བྱེད་ལ་རྟག་ཏུ་གནས། །ཚུལ་བཞིན་མ་ཡིན་ཡིད་བྱེད་ནི། །སེམས་ཀྱི་
དག་པ་ལ་རབ་གནས། །སེམས་ཀྱི་རང་བཞིན་ཆོས་རྣམས་ནི། །ཐམས་ཅད་ལ་ཡང་གནས་པ་མེད། །ཅེས་གསུངས་པས། ཉེས་པའི་རྩ་བ་ཚུལ་བཞིན་མ་ཡིན་པའི་ཡིད་
ཡིན། ཚུལ་བྱ་བ་དེ་གཤིས་རང་བཞིན་ལྷུན་གྲུབ་ཀྱི་སངས་རྒྱས་དེ་ཡིན་མོད། དེ་བཞུགས་ཚུལ་ཇི་ལྟར་འདུག་པ་བཞིན་ཤེས་ནས། མ་བཅོས་པར་གནས་ན། ཚུལ་བཞིན་ཡིད་ལ་
བྱེད་པ་ཡོང་བ་ལ། བཞུགས་ཚུལ་དེ་མ་ཤེས་པས་མ་རིག་པ་བྱུང༌། ལོག་པར་བཏགས་པས་གཟུང་འཛིན་གྱི་འཁྲུལ་བ་བྱུང་། དེ་ལ་ཚུལ་བཞིན་མ་ཡིན་པ་ཡིད་ལ་བྱེད་པ་
ཟེར། ཤེས་བྱའི་སྒྲིབ་པ་ཡིན་མོད། བརྟག་གཉིས་ལས། བྱིས་པ་མི་ཤེས་པས་སྒྲིབ། ཅེས་སོ། །ཀྱེ་བཅོམ་ལྡན་འདས། རྣམ་པར་མ་དག་པ་གང་ལགས། བཅོམ་ལྡན་འདས་

ཀྱིས་བཀའ་སྩལ་པ། གཟུགས་ལ་སོགས་པའོ། །ཅིའི་སླད་དུ་ཞེ་ན། གཟུང་བ་དང་འཛིན་པའི་ཕྱིར་རོ། །ཞེས་དང་། རྒྱལ་བའི་ཡུམ་ལས། མ་རིག་པའི་དབང་གིས་མེད་པ་
ལ་ཡོད་པར་ཞེན་ཏེ། དམིགས་པ་ལ་གནས་ནས། དུས་གསུམ་གྱི་ཆོས་ལ་རྟོག་ཅིང་། མིང་དང་གཟུགས་ལ་མངོན་པར་ཞེན་ཅིང་། ལམ་ཡང་དག་པ་ཇི་ལྟ་བ་བཞིན་མི་ཤེས་
པས་ཁམས་གསུམ་ལས་ངེས་པར་འབྱུང་བར་མི་འགྱུར་རོ། །ཞེས་དང་། ཀྱེ་མ་སེམས་ཅན་འདི་དག་ནི་ངར་འཛིན་པ་དང་། ང་ཡིར་འཛིན་པས་འཁོར་བ་ན་འཁོར་རོ། །ཞེས་
སོ། །དེ་ལས་ཉོན་མོངས་པ་འབྱུང་། དེ་ལ་སོགས་ཏེ་དེ་རྣམས་རྒྱུ་ཀུན་འབྱུང་བའོ། །དེས་འཁོར་བར་འཁོར་ཏེ་འབྲས་བུ་སྡུག་བསྔལ་ཡིན་ནོ། །དེ་རྣམས་འབྱུང་མི་ཐང་བ་ལ་
བྱུང་། འཁྲུལ་མ་ཐང་བ་ལ་འཁྲུལ། ཡིན་ལུགས་མ་ཤེས་པར་མིན་ལུགས་སུ་ཤེས། ཡོད་པའི་བདེ་གཤེགས་སྙིང་པོ་མ་མཐོང་། མེད་པའི་འཁྲུལ་པ་སྣ་ཚོགས་མཐོང་། མདོ་

།སྡེ་རྒྱན་ལས། འགྲོ་བ་འདི་ན་དེ་ལས་གཞན་ཡང་ཅུང་ཟད་ཡོད་མིན་ལ། །འགྲོ་བ་མ་ལུས་པ་ཡང་དེ་ལ་ཀུན་ཏུ་རྨོངས་པའི་བློ། །ཡོད་པ་ཀུན་ནས་༄༅།
སྤངས་ཏེ་མེད་ལ་མངོན་ཞེན་གང་ཡིན་པ། །འཇིག་རྟེན་རྨོངས་པའི་རྣམ་པ་ཚབས་ཆེན་འདི་ཀོ་ཇི་ལྟ་བུ། །ཞེས་དང་། ཇི་ལྟར་ཚུལ་བཞིན་བྲིས་པའི་རི་མོ་ལ། །མཐོ་དམན་མེད་
ཀྱང་སྣང་བ་དེ་བཞིན་དུ། །ཡང་དག་མ་ཡིན་རྟོག་ལ་རྣམ་ཀུན་ཏུ། །གཉིས་པོ་རྟག་ཏུ་མེད་ཀྱང་སྣང་བར་འགྱུར། །ཟེར་ནས། བྱམས་མགོན་ཡང་དེ་ལ་ཡི་མུག་པར་འདུག །དེ་
ལྟར་རྟེན་མེད་བཞིན་དུ་རྟེན་ཅིང་འབྲེལ་བར་སྐྱེས་པའི་དཔེ། ནམ་མཁའ་སྟོང་པ་ལ་རླུང་ཆགས། དེ་ལ་ཆུ། དེ་ལ་ས་ཆགས་པ་ལྟར་བག་ཆགས་ཇེ་འཐུག །ཚབས་ཇེ་ཆེ་ལ་སོང་
བ་ཡིན། འདིའི་གནད་བོན་པོ་ཚོས་ཡང་གོ་ཡོད་པར་འདུག །དང་པོ་ཡེ་མེད་སྟོང་པ་ལ། །དེ་ལས་ཡེ་ཡོད་ཅུང་ཟད་སྲིད། །བྱ་བར་གདའ། གང་ཟག་གང་ལ་སྒྲིབ་པའི་ཚུལ་༔ཀ་

ནི། རྒྱུད་བླ་མ་ལས། པདྨ་ངན་པ་དང་། སྦྲང་མ་ལ་སོགས་སྙིང་པོ་ལ་སྒྲིབ་པའི་དྲི་མ་དགུའི་དཔེ་བསྟན་པའི་རྗེས་སུ། ཆགས་དང་སྡང་དང་རྨོངས་དང་དེའི། །ཀུན་ལྡང་དྲག་
དང་བག་ཆགས་དང༌། །མཐོང་སྒོམ་ལམ་ཡང་མ་དག་དང༌། །དག་པའི་ས་ལ་བརྟེན་པ་ཡི། །དྲི་མ་རྣམ་དགུ་པདྨ་ཡི། །སྦུབས་སོགས་དཔེས་ནི་རབ་བསྟན་ཏེ། །ཞེས་
དང༌། དྲི་འདི་དག་གིས་བྱིས་རྣམས་དང༌། །དགྲ་བཅོམ་སློབ་པ་བློ་ལྡན་རྣམས། །རིམ་བཞིན་བཞི་དང་གཅིག་དང་ནི། །གཉིས་དང་གཉིས་ཀྱིས་མ་དག་ཉིད། །ཅེས་གསུངས་
པས། དུག་གསུམ་དང་། དེའི་ཀུན་ནས་ལྡང་བ་དྲག་པོས། བྱིས་པ་སོ་སོའི་སྐྱེ་བོ་ལ་སྒྲིབ་བོ། །བག་ཆགས་ཏེ་ཤེས་བྱའི་སྒྲིབ་པས་ཉན་རང་དགྲ་བཅོམ་པ་ལ་སྒྲིབ་བོ། །མཐོང་
བས་སྤང་བྱ་དང་། སྒོམ་པས་སྤངས་བྱའི་དྲི་མ་ཉོན་མོངས་ཡིས། ཐེག་པ་གསུམ་ཀའི་སློབ་ལམ་པ་ལ་སྒྲིབ་བོ། །མ་དག་ས་བདུན་ལ་ཡོད་པའི་དྲི་མ་དང་། དག་པ་ས་གསུམ་ལ་

༄༅། ། ཡོད་པའི་དྲི་མས་བློ་ལྡན་བྱང་ཆུབ་སེམས་དཔའ་རྣམས་ལ་སྒྲིབ་བོ། ༈ །དྲི་མ་དེས་སྒྲིབ་པས་འཁོར་བར་ཇི་ལྟར་འཁོར་བའི་ཚུལ་ནི། མདོ་དུ་མ་
ལས། འདི་ལྟར་མ་རིག་པའི་རྐྱེན་གྱིས་འདུ་བྱེད་རྣམས་སོ། །ཞེས་པ་ནས། སྐྱེ་བའི་རྐྱེན་གྱིས་རྒ་ཤི་དང་། མྱ་ངན་དང་། སྨྲེ་སྔགས་འདོན་པ་དང་། སྡུག་བསྔལ་བ་
དང་། ཡིད་མི་བདེ་བ་དང་། འཁྲུག་པ་རྣམས་འབྱུང་བར་འགྱུར་ཏེ། འདི་ལྟར་སྡུག་བསྔལ་གྱི་ཕུང་པོ་འབའ་ཞིག་པོ་འདི་འབྱུང་བར་འགྱུར་རོ། །ཞེས་གསུངས་པ་ལྟར། རྟེན་
འབྲེལ་བཅུ་གཉིས་ཀྱི་ཚུལ་གྱིས་འཁོར་རོ། །དེ་ཡང་སློབ་དཔོན་ཀླུ་སྒྲུབ་ཀྱིས། གསུམ་པོ་དག་ལས་གཉིས་འབྱུང་སྟེ། །གཉིས་ལས་བདུན་འབྱུང་བདུན་ལས་ནི། །གསུམ་འབྱུང་
སྲིད་པའི་འཁོར་ལོ་འདི། །ཉིད་ནི་ཡང་དང་ཡང་དུ་འཁོར། །ཞེས་པས། མ་རིག་པ་དང༌། སྲེད་པ་དང༌། ལེན་པ་གསུམ་ཉོན་མོངས་པ་ཡིན་ནོ། །དེ་ལས་འདུ་བྱེད་

སྲིད་པ་སྟེ་ལས་གཉིས་འབྱུང་ངོ་། །དེ་ལས་རྣམ་པར་ཤེས་པ། མིང་དང་གཟུགས། སྐྱེ་མཆེད་དྲུག །རེག་པ། ཚོར་བ། སྐྱེ་བ། རྒ་ཤི་སྟེ་སྡུག་བསྔལ་བདུན་འབྱུང་
ངོ་། །དེ་ལས་ཡང་ཉོན་མོངས་གསུམ་པོ་འབྱུང་ངོ༌། །ཡང་ན་རིགས་དྲུག །སྐྱེ་གནས་བཞི།རྒྱུན་མི་ཆད་པར་གཅིག་ནས་གཅིག་ཏུ་འཁོར་བས་འཁོར་བ་ཞེས་བྱའོ།།དྲི་མས་
ཇི་ལྟར་སྒྲིབ་པའི་ཚུལ་སོང་ངོ་། ༈ །དྲི་མ་ཉིད་རང་བཞིན་མེད་པར་བསྟན་པ་ནི། བླ་མ་རིན་པོ་ཆེའི་ཞལ་ནས། འཁྲུལ་པའི་རྒྱུན་དང་བག་ཆགས་ཀྱང་། །སོ་སོའི་ངོ་བོས་སྟོང་
པ་སྟེ།།ཞེས་གསུངས་པ་སྟེ། འོ་ན་གཤིས་རང་བཞིན་རྣམ་དག་གང་། སྟོང་ཉིད་གཅིག །སྒྲིབ་པ་རང་བཞིན་མ་དག་པ་སྟོང་ཉིད་མིན་པ་གཅིག་གིས་སྒྲིབ་ཡོད་པར་འདུག་སྙམ་ན།
དེ་མ་ཡིན་ཏེ། ནམ་མཁའ་ལ་ཤར་བའི་མུན་པ་དང་སྣང་བ་གཉིས་ཀ་ནམ་མཁའ་ལས་མ་འདས་པར་འདུག་པ། འོན་ཀྱང་མུན་པའི་དུས་སུ་ནམ་མཁའ་ཇི་ལྟར་ཡིན་པ་བཞིན་དུ་མི་

༄༅། །མཐོང་བ་འདུག་པ། སྣང་བའི་དུས་སུ་མཐོང་བར་འདུག་པ་དེ་དང་འདྲའོ། །དེ་ལ་རྒྱུད་བླ་མ་ལས། རང་བཞིན་གྱིས་ནི་མ་གྲུབ་དང༌།།ཁྱབ་དང་གློ་
བུར་བ་ཉིད་ཀྱིས། །ཉོན་མོངས་ཤེས་བྱའི་སྒྲིབ་པ་འདི། །སྤྲིན་དང་འདྲ་བར་རབ་ཏུ་བརྗོད། །ཅེས་པས་སྒྲིབ་པ་ཉིད་ཀྱང་རང་བཞིན་གྱིས་མ་གྲུབ་པ་དང་། རྣམ་པར་དག་པས་ཁྱབ་
པ་དང་། བརྫུན་སྣང་གློ་བུར་བ་ཡིན་ཞེས་བཤད་པ་ཡིན། རང་བཞིན་གྱིས་མ་གྲུབ་པ་ཇི་ལྟར་ཞེ་ན། བླ་མ་རིན་པོ་ཆེའི་ཞལ་ནས། གང་ཟག་གི་བདག་རྟག་པ། གཅིག་པུ།
སོགས་པ་ནི་བཙལ་བས་གང་དུའང་མི་རྙེད། ཆོས་ཀྱི་བདག་བཟུང་འཛིན་ལ་སོགས་པ་ནི། གཅིག་དང་དུ་བྲལ་གྱི་རིག་པ་དང་། སྐད་གཅིག་མ་སྔ་ཕྱི་དུས་གསུམ་ལ་སོགས་པས་
སྟོང་པའི་རིག་པས་གང་དུའང་མི་གྲུབ་པ་སྟེ། ངོས་བཟུང་ཁས་ལེན་ཐམས་ཅད་དང་བྲལ་བའོ། །མདོར་ན་ཕྱི་ནང་གི་ཆོས་སྣ་ཚོགས་པ་འདི་དག་རྣམས་ནི། རང་རང་གི་སེམས་ཉིད་

རབ་ཏུ་སྣང་བ་ཡིན་ལ། སེམས་དེ་ནི་གསལ་ལ་རང་བཞིན་གང་དུའང་མ་གྲུབ་པའོ། །ཞེས་དང་། ང་ལ་ཡེ་ནས་སྐྱོན་ཡོན་གཉིས་ཀྱིས་གོས་མ་མྱོང་། །དེ་དག་སྤངས་པ་མེད་
ཅིང་ད་ཡང་སྤང་མི་བྱེད། །དམྱལ་བ་ལ་སོགས་སྡུག་བསྔལ་རྣམས་ཀྱང་ང་ཉིད་དེ། །དེ་དག་གིས་ཀྱང་ང་ལ་གནོད་པ་རྡུལ་ཙམ་མེད། །ལྷ་མིན་ལ་སོགས་བདེ་བ་རྣམས་ཀྱང་ང་
ཉིད་དེ། །དེ་དག་གིས་ཀྱང་ང་ལ་ཕན་འདོགས་བྱས་པ་མེད། །ཅེས་གསུངས་པས། གཤིས་བདེ་གཤེགས་སྙིང་པོ་ལ་རང་བཞིན་མེད་པས། དེ་ལ་སྒྲིབ་པའི་དྲི་མ་ཡང་རང་བཞིན་hgvey.2alzca
མེད། དེ་ལས་བྱུང་བའི་འཁྲུལ་སྣང་ཡང་རང་བཞིན་མེད། དེ་སངས་པའི་དུས་སུའང་རང་བཞིན་མེད། ནམ་མཁའ་ལ་རང་བཞིན་མེད་པས་དེ་ལ་འཁྲིགས་པའི་སྤྲིན་ཡང་རང་sgy
བཞིན་མེད། དེས་གཡོར་བའི་གྲིབ་མའང་རང་བཞིན་མེད། དེ་སངས་ཀྱང་རང་བཞིན་མེད་པ་དང་འདྲའོ། །དབང་མདོར་བསྟན་ལས། སེམས་ལ་གློ་བུར་དྲི་མ་མེད། །གལ་ཏེ་

༄༅། ། སེམས་ནི་གློ་བུར་བ། །དེ་ཚེ་སྔོན་དུ་སེམས་ལས་ཡུན་རིང་དུས་ཅན་མིན། །སེམས་མེད་པར་ནི་སྐྱེ་བ་མེད། །གང་ཚེ་སེམས་ལས་དུས་རིང་ཅན།
དེ་ཚེ་སེམས་ནི་ཅི་ལས་སྐྱེས། །གལ་ཏེ་སེམས་མེད་པར་སྐྱེ་ན། །དེ་ཚེ་ནམ་མཁའི་མེ་ཏོག་མཚུངས། །སེམས་ལ་མི་ཟད་གནས་པ་མིན། །གལ་ཏེ་སེམས་ལ་རྟག་ཏུ་གནས། །
དེ་ཚེ་ཀུན་ཏུ་ཐར་པ་མིན། །ཞེས་དང་། ཤེས་རབ་སྙིང་པོ་ནས། མ་རིག་པ་མེད། མ་རིག་པ་ཟད་པ་མེད་པ་ནས་རྒ་ཤི་མེད། རྒ་ཤི་ཟད་པའི་བར་དུ་ཡང་མེད་དོ། །ཞེས་པ་
ལྟར། རྒྱུ་ལས་དང་ཉོན་མོངས་པའང་རང་བཞིན་མ་གྲུབ་ཉོན་མོངས་སྐྱེས་བདོ་ཙ་ན་རང་སྟོང་དུ་འདུག་གོ། །དགེ་སྦྱོར་དམ་དུམ་ཡོད་པ་ཀུན་གྱིས་འཕྲལ་ལ་གཟིགས་དང་། ལྟ་
མཁན་མེད་པས་ལན་འདུག་པ། སྤྱོད་འཇུག་ལས། ཉོན་མོངས་རྣམས་ནི་ཡུལ་ལ་མི་གནས་དབང་ཚོགས་ལ་མིན་བར་ནའང་མིན། །དེ་དག་གཞན་ནའང་མིན་ན་དེ་དག་གར་g

གནས་འགྲོ་བ་ཀུན་གནོད་བྱེད། །དེ་དག་སྒྱུ་འདྲ་སྙིང་ལ་འཇིགས་སྤོངས་ཤེས་ཕྱིར་བརྩོན་པར་སྐྱེད། །དོན་དམ་ཉིད་དུ་བདག་ལ་དམྱལ་སོགས་རྣམས་སུ་ཅི་སྟེ་གནོད་པ་བྱེད།
ཅེས་གསུངས་སོ། །འབྲས་བུ་སྡུག་བསྔལ་ཡང་རང་བཞིན་མ་གྲུབ། སྡུག་བསྔལ་གྱིས་མནར་བདོ་ཙ་ན་རང་སྟོང་དུ་འདུག །བདེ་སྟོང་དབྱེར་མེད། སྡུག་སྟོང་དབྱེར་
མེད། དགེ་སྦྱོར་མེད་པ་ཚོས་ཀྱང་རྨི་ལམ་དུ་སྡུག་པོ་འབྱུང་བ་དེ་རང་སྟོང་དུ་ཨེ་འདུག་སོམས་དང་། རྒྱུད་བླ་མ་ལས། ཇི་ལྟར་ནམ་མཁའ་ཀུན་སོང་བ། །ཕྲ་ཕྱིར་ཉེས་པས་
གོས་པ་མེད། །དེ་བཞིན་སེམས་ཅན་ཐམས་ཅད་ལ། །གནས་འདིས་ཉེས་པར་གོས་པ་མེད། །ཇི་ལྟར་ནམ་མཁའི་མེ་རྣམས་ཀྱིས། །སྔོན་ཆད་ནམ་ཡང་ཚིག་པ་མེད། །དེ་བཞིན་
འདི་ནི་འཆི་བ་དང་། །ན་དང་རྒ་བའི་མེས་མི་ཚིག །ཅེས་སོ། །ཁྱབ་དང་ཞེས་པ་ནི། བླ་མ་རིན་པོ་ཆེའི་ཞལ་ནས། མདོར་ན་ཕྱི་ནང་དངོས་པོ་ལ་སོགས་པ། །མ་ལུས་ལུས་པ་

།མེད་ལ་རྒྱུན་དུ་ཁྱབ། །ཁྱབ་ཀྱང་ཁྱབ་བྱ་ཁྱབ་བྱེད་གཉིས་སུ་མེད། །བདག་ཉིད་ཆེན་པོ་གཅིག་གི་ཆོས་འཕྲུལ་ཡིན། །ཞེས་དང་། དཔག་མེད་
བསྐལ་པར་བསགས་པའི་སྡིག །ཇི་ཙམ་ཆེ་ཞིང་འཐུག་གྱུར་ཀྱང༌། །བཤགས་ན་མི་འདག་གང་ཡང་མེད། །ཅེས་གསུངས་ཏེ། ལས་དང་ཉོན་མོངས་སྡུག་བསྔལ་ཐམས་ཅད་
རང་བཞིན་ཡོད་ན་སྤང་དུ་མི་རུང་ཞིང་མི་རུང་བ་ཡིན་པ་ལ། རང་བཞིན་མེད་པས་ཁྱབ་པའི་ཕྱིར། སྤང་དུ་རུང་ཞིང་རུང་བས་ཀྱང་ཁྱབ་བོ། །རྒྱུད་བླ་མའི་འགྲེལ་པ་ལས། ཚུལ་
བཞིན་མ་ཡིན་པ་ཡིད་ལ་བྱེད་པ་གང་ཡིན་པ་དང་། ལས་དང་ཉོན་མོངས་པ་གང་ཡིན་པ་དང་། ཕུང་པོ་ཁམས་དང་སྐྱེ་མཆེད་གང་ཡིན་པའི་ཆོས་འདི་མཐའ་དག་ནི་རྒྱུ་རྐྱེན་གྱིས་
བསྡུས་པས་སྐྱེ་བ། རྒྱུ་རྐྱེན་དང་བྲལ་ན་འགགས་པར་འགྱུར་གྱིས། ཞེས་དང་། འཕགས་པ་བློ་གྲོས་རྒྱ་མཚོས་ཞུས་པའི་མདོ་ལས། ཉོན་མོངས་པ་འདི་དག་ནི་སྟོབས་ཆུང་

བ༑ སྟོབས་མེད་པའོ། །ཉོན་མོངས་པ་འདི་དག་ནི་ཡང་དག་པ་མ་ཡིན་པ། ཀུན་ཏུ་བཏགས་པ་སྟེ། དེ་དག་ནི་ཡང་དག་པ་ཇི་ལྟ་བ་བཞིན་དུ་ཚུལ་བཞིན་ཡིད་ལ་བྱེད་པའི་བརྟགས་
པ་ནི། ཁྲོ་བར་མི་འགྱུར་རོ། །ཞེས་དང༌། གང་ཤར་མ་བཅོས་པར་ཞོག་ལ་བྱ་ར་ཐོང་དང་། གསལ་པོ་འདུག་གིས་ལོ། གློ་བུར་བ་ཞེས་པ་ནི། བླ་མ་རིན་པོ་ཆེའི་ཞལ་
ནས། ལས་དང་བག་ཆགས་གློ་བུར་བ། །མིང་ཚིག་བཟང་ངན་སོ་སོར་བརྟགས། །མིང་ཚིག་བཟང་ངན་གློ་བུར་གྱིས། །ལས་འབྲས་སྣང་བའི་ཉིང་མཚམས་སྦྱར། །དེ་ཕྱིར་
སྣང་བ་རྒྱུ་འབྲས་ཀུན། །གློ་བུར་རྟོག་པས་སེམས་དཀྲུག་སྣང་། །ཞེས་དང་། གློ་བུར་རྐྱེན་ལས་ཅི་ཡང་སྐྱེ། །སྐྱེས་ཙམ་ཉིད་ན་དེ་མ་སྐྱེས། །ཞེས་དང་། རང་བཞིན་ཡོད་ན་མི་
འགྱུར་ཏེ། །སོལ་ནག་བརྡར་བས་དཀར་པོ་མིན། །རང་བཞིན་མེད་པའི་ཆོས་ཉིད་འདི། །ཅིར་ཡང་འཆར་བ་ངོ་མཚར་ཆེ། །ཞེས་གསུང་སྟེ། འབྲས་བུ་སྡུག་བསྔལ་དང་ཀུན་

༄༅། །འབྱུང་། གདོད་མ་ནས་རྟག་པ་བརྟན་པ་ཐེར་ཟུག་པ་མིན། གློ་བུར་གློ་བུར་དུ་རྐྱེན་ལས་སྐྱེ་ཞིང་འཕྲལ་ལ་ཞི་བ་དང་འདྲའོ། །ཟླ་བ་སྒྲོན་མེའི་མདོ་
ལས། གང་ཞིག་རྐྱེན་ལས་སྐྱེས་པ་དེ་མ་སྐྱེས། །དེ་ལ་སྐྱེ་བའི་དངོས་པོ་ཡོད་མ་ཡིན། །ཞེས་དང་། དབུ་མ་རྩ་བ་ལས། ཉོན་མོངས་ལས་དང་ལུས་རྣམས་དང་། །བྱེད་པ་པོ་
དང་འབྲས་བུ་དག །དྲི་ཟའི་གྲོང་ཁྱེར་ལྟ་བུ་དང་། །སྨིག་རྒྱུ་རྨི་ལམ་ལྟ་བུ་ཡིན། །ཞེས་དང་། བློ་གྲོས་རྒྱ་མཚོས་ཞུས་པའི་མདོ་ལས། ཉོན་མོངས་པ་འདི་དག་ནི་གློ་བུར་
བ༑ ཡང་དག་པ་མ་ཡིན་པ་ཀུན་ཏུ་རྟོག་པས་བསྐྱེད་པའོ། །ཞེས་སོ། །མདོར་ན་རང་གི་བཅོས་ནས་གློ་བུར་དུ་ལོག་པར་བཏགས་པས་འཁོར་བར་སྣང་གི། དོན་ལ་འཁོར་བར་
འཁྱམས་མ་མྱོང་། རང་བཞིན་དག་པ་གཅིག་ཡིན། ཞེས་པའོ། །ཐག་པ་སྦྲུལ་དུ་མཐོང་ཡང་། མིག་གིས་ཐག་པ་རང་མཐོང་བ་ཡིན། སྦྲུལ་དུ་བློས་སྒྲོ་བཏགས་པ་ལྟ་བུའོ།ཀ་

དྲི་མ་རང་བཞིན་མེད་པར་བསྟན་པ་སོང་ངོ་། དེ་རྣམས་མ་རྟོགས་འཁོར་བའི་གྲུབ་ཚུལ་གྱི་རྣམ་བཞག་ཡིན། ༈ དེ་རྟོགས་པས་སངས་རྒྱས་ཚུལ་དེ་གང་ཡིན་སྙམ་ན། བླ་མ་
རིན་པོ་ཆེའི་ཞལ་ནས། འཁོར་འདས་ཀྱི་ཆོས་ཐམས་ཅད་རང་གི་སེམས་ཀྱི་དེ་ཁོ་ན་ཉིད་ལས་ལོགས་ན་ཡོད་པ་མ་ཡིན། རང་གི་སེམས་ཀྱི་དེ་ཁོ་ན་ཉིད་རྟོགས་པར་གྱུར་ན་ཞེས་
དང་། ཆོས་ཅན་ཆོས་སྐུའི་སྙིང་པོ་ཡོངས་སུ་རྟོགས་པས་སངས་རྒྱས་ཚུལ། འཁོར་བ་རང་གྲོལ་ནས་ནམ་མཁའ་ལྟ་བུའི་ཆོས་ཉིད་དེ་མངོན་སུམ་དུ་བྱས་ནས། ཞེས་ཆོས་ཉིད་དེ་
བཞིན་ཉིད་ཀྱི་སྙིང་པོ་ཡོངས་སུ་དག་པས་སངས་རྒྱས་ཚུལ། དུས་གསུམ་སངས་རྒྱས་ཐམས་ཅད་ཀྱི་གོ་འཕང་མཆོག་སྐད་ཅིག་ཉིད་ལ་མངོན་དུ་བྱེད་དོ། །ཅེས་སྐུ་གསུམ་བསྐྱེད་
པའི་རིགས་ཀྱི་སྙིང་པོ་ཡོངས་སུ་རྫོགས་པས་སངས་རྒྱས་ཚུལ་ཏེ་གསུམ་བསྟན་ནོ། །དང་པོ་དེ་བླ་མ་རིན་པོ་ཆེའི་ཞལ་ནས། དེ་ལྟར་གནས་པའི་འགྱུར་མེད་ཆོས་སྐུ་འདི། །རང་

།གི་སེམས་ལས་མ་གཏོགས་གཞན་ན་མེད། །སྣ་ཚོགས་འཁོར་འདས་མ་ལུས་སེམས་ལ་ཤར། །རང་སེམས་མ་རྟོགས་ཕྱིན་ལོག་འཁྲུལ་སྣང་
གིས། །དཀྲུགས་པས་འཁོར་བའི་སྣོད་བཅུད་སྡུག་བསྔལ་ཤར། །རང་སེམས་ངེས་རྟོགས་མྱ་ངན་འདས་པ་ཡིས། །ཡེ་ཤེས་མཐར་ཡས་བདེ་བ་ཆེན་པོར་ཤར། །དེ་ཉིད་མ་ལུས་
རང་གི་སེམས་ཉིད་ལས། །འཕྲོས་ཕྱིར་རང་སེམས་ཆོས་ཉིད་ངོ་ཤེས་ན། །སེམས་ཅན་ཀུན་གྱི་ཆོས་ཉིད་ཤེས་པར་འགྱུར། །དེ་ཤེས་མྱ་ངན་འདས་སོགས་ཆོས་ཀུན་ཤེས། །ཆོས་
ཀུན་ཡོངས་ཤེས་ཁམས་གསུམ་ཀུན་ལས་འདས། །ཞེས་གསུངས་ཏེ། གཤིས་བདེ་གཤེགས་སྙིང་པོ་དེ་རང་ངོ་ཤེས་པས། འཁོར་བར་འཁྱམས་འདུག་ཙ་ན་རང་ཤེས་
པས། འཁོར་བ་ལས་གྲོལ་བ་ལས་འོས་མི་འདུག་པ། རྡོ་རྗེ་གུར་ལས། སེམས་ནི་རང་གི་རྣམ་རྟོག་གིས། །སྐྱེ་བོ་དྲི་མས་ནག་པོར་བྱས། །དེ་ཕྱིར་ཀུན་ཏུ་རབ་དབབ་པའི།

སེམས་ཀྱི་རྡོ་རྗེ་སྦྱོང་བར་བྱ། །སེམས་དག་པ་ནི་བདེ་བ་ཡིན། །ཉོན་མོངས་དུག་ནི་ཐམས་ཅད་འཕྲོག །ཟེར་བས། སེམས་སྦྱོང་དགོས་པར་བཤད། འདའ་ཀ་ཡེ་ཤེས་
ལས། སེམས་རྟོགས་ན་སངས་རྒྱས་ཡིན་པས་སངས་རྒྱས་གཞན་དུ་མི་བཙལ་བའི་འདུ་ཤེས་རབ་ཏུ་བསྒོམ་པར་བྱའོ། །ཞེས་སེམས་རྟོག་པ་དེ་ཡེ་ཤེས་སུ་བཤད། ཡེ་ཤེས་དེ་
ཡང་། གོ་དང་། ཉམས། མཐོང་སྒོམ་གྱིས་རྟོགས་པའི་ཚུལ་གྱིས་རིམ་བཞིན་སྐྱེ་སྟེ། མདོ་སྡེ་རྒྱན་ལས། འདི་ན་དང་པོར་ཐོས་པ་ལ་བརྟེན་ཡིད་ལ་བྱེད་པ་འབྱུང༌།
བཞིན་ཡིད་ལ་བྱེད་ལས་ཡང་དག་དོན་ཡུལ་ཡེ་ཤེས་འབྱུང༌། །དེ་ལས་ཆོས་འཐོབ་དེ་ཡོད་པ་ལས་བློ་གྲོས་རབ་ཏུ་སྐྱེ། །གང་ཚེ་དེ་ནི་སོ་སོ་རང་རིག་མེད་ན་ཇི་ལྟར་ངེས། །ཞེས་
སོ། །རྟོགས་པ་དེ་ཡང་ལོགས་པ་ཞིག་སྐྱེ་རྒྱུ་ཡོད་པའང་མིན། མ་རྟོགས་པ་དང་ལོག་པར་རྟོག་པའི་དྲི་མ་རིམ་བཞིན་བྲལ་བས། རང་བཞིན་དག་པ་སྟེ་ཇེ་གསལ་ལ་སོང་བ་ཡིན་

༄༅། །ཏེ། རྙོག་ཆུ་དྭངས་པ་བཞིན་ནོ། །མདོ་སྡེ་རྒྱན་ལས། ཇི་ལྟར་ཆུ་རྙོག་པ་ལས་དང་པོ་ཉིད་དེ་དེ་ལས་སྐྱེ་མིན་གྱི། །དེ་ནི་དེ་ལས་དྲི་མ་བྲལ་བར་ཟད་
དེ་དེ་བཞིན་རང་སེམས་དག་པ་ཚུལ་དེ་ཉིད། །ཅེས་སོ། །དྲི་མ་བྲལ་བ་དེ་ཡང་ཟློག་པར་འགྱུར་རམ་སྙམ་ན། མངོན་གྱུར་སྤངས་ཀྱང་ཟློག་ལ། ས་བོན་སྤངས་པ་ནི་མི་ཟློག་
གོ། །སློབ་དཔོན་ཨཱརྻ་དེ་བས། ཇི་ལྟར་ཉ་ཕྱིས་ལ་དངུལ་བློ། །ཉ་ཕྱིས་མཐོང་བས་ཟློག་པར་འགྱུར། །ཕྱིས་ནས་ཉ་ཕྱིས་ལ་དངུལ་བློ། ། སྐྱེ་བ་ལ་འཇུག་མི་སྲིད་དོ། །ཞེས་
། །རྟོགས་པ་དེ་ཉམས་པར་མི་འགྱུར་ཏེ། དབང་མདོར་བསྟན་ལས། ཇི་ལྟར་བཅུད་ཀྱིས་ཕུག་པའི་ལྕགས། །ལྕགས་ཉིད་དུ་ནི་རྗེས་འགྲོ་མིན། །དེ་བཞིན་བདེ་བས་ཕུག་པའི་
སེམས། །སྡུག་བསྔལ་ཉིད་དུ་རྗེས་འགྲོ་མིན། །ཞེས་གསེར་འགྱུར་གྱི་རྩི་ལ་དཔེ་མཛད་དོ། །དྲི་མ་དེ་སྤངས་ཙ་ན་སེམས་དང་སྣང་བ་ཐམས་ཅད་སྤོངས་དགོས་པའང་མིན། ད་

ལྟ་དབུ་མ་ཐལ་འགྱུར་པ་ལ་སོགས་པ་ནི། དེ་ལྟར་བཞེད་པ་ནི་མང་བར་འདུག །དབང་མདོར་བསྟན་ལས། ཇི་ལྟར་ཟངས་ཀྱི་དྲི་མ་ནི། །རོ་ཡི་སྦྱོར་བས་ཉམས་པར་འགྱུར།
དེ་ཡི་ཡོད་ཉིད་ཉམས་པ་མེད། །དྲི་མེད་ཉིད་ཀྱིས་ཡང་དག་གནས། །དེ་བཞིན་སེམས་ཀྱི་དྲི་མ་ནི། །སྟོང་ཉིད་སྦྱོར་བས་རྣམ་ཉམས་འགྱུར། །དེ་ཡིས་ཡེ་ཤེས་ཉམས་པ་མེད།
དྲི་མེད་ཉིད་ཀྱིས་ཡང་དག་གནས། །ཟེར་བས། ཟངས་ཀྱི་དྲེག་པ་ཕྱིས་པས་ཟངས་མེད་པར་འགྲོ་དགོས་པ་མིན། བྱད་འཁྲུ་བ་ལ་བྱད་ཀྱི་པགས་པ་བཤུ་དགོས་པ་མིན་ནོ། །ཆོས་
ཅན་ཆོས་སྐུའི་སྙིང་པོ་རྟོགས་པས་སངས་རྒྱས་ཚུལ་སོང་ངོ་། ༈ །ཆོས་ཉིད་དེ་བཞིན་ཉིད་ཀྱི་སྙིང་པོ་སྦྱངས་པས་སངས་རྒྱས་ཚུལ་ནི། བླ་མ་རིན་པོ་ཆེའི་ཞལ་ནས། དབྱིངས་
སྤྲོས་པ་གང་ཡང་མེད། །སྤྲོས་དང་སྤྲོས་མེད་གཉིས་ཀ་ཡང་། །དམིགས་སུ་མེད་ཅིང་རབ་ཏུ་ཞི། །མེ་ལོང་ཁ་རླངས་ཞི་བ་བཞིན། །ང་རང་རང་ཡང་དབྱིངས་སུ་ཞི། །ཞེས་

. ༄༅། །གསུངས་ཏེ། དབྱིངས་དེའི་རང་བཞིན་སྤྲོས་པ་དང་བྲལ་བ་ཡིན་པས། སྤྲོས་པ་ཞི་ཙ་ན་དབྱིངས་དེ་རྗེན་པར་སོང་བ་ཡིན། རྒྱལ་བའི་ཡུམ་ལས་
གཟུགས་ནས་རྣམ་མཁྱེན་གྱི་བར་གྱི་ཆོས་ཐམས་ཅད་དངོས་པོ་ཡིན་ལ། དངོས་པོ་མེད་པ་མ་ཡིན་ན་ནི། ཤེས་རབ་ཀྱི་ཕ་རོལ་ཏུ་ཕྱིན་པ་འདིས་ཀྱང་ལྷ་དང་མི་དང་ལྷ་མ་ཡིན་དུ་
བཅས་པའི་འཇིག་རྟེན་ཟིལ་གྱིས་མནན་ཅིང་འབྱུང་བར་འགྱུར་ཏེ། ཆོས་དེ་དག་དངོས་པོ་མེད་པ་ཡིན་ལ། དངོས་པོ་མ་ཡིན་པས་ཤེས་རབ་ཀྱི་ཕ་རོལ་ཏུ་ཕྱིན་པ་འདིས་ཀྱང་ལྷ་དང་
མི་དང་ལྷ་མ་ཡིན་དུ་བཅས་པའི་འཇིག་རྟེན་ཟིལ་གྱིས་མནན་ཅིང་འབྱུང་བར་འགྱུར་རོ། །ཞེས་དང་། མཚན་བརྗོད་ལས། ཡང་དག་བདག་མེད་དེ་བཞིན་ཉིད། །ཡང་དག་མཐའ་
སྟེ་ཡི་གེ་མེད། །ཅེས་སོ། །དེ་བཞིན་ཉིད་དེ་གཞི་ལམ་འབྲས་བུ་ཐམས་ཅད་དུ་གཅིག་མིན་པ་ལ། དག་མ་དག་གི་ཁྱད་ཀྱིས་དབྱེ་བ་བྱུང་སྟེ། ནམ་མཁའ་གཅིག་ཡིན་པ་

ལ༑ མུན་པས་ཁྱབ་པའི་དུས་དང་། ནམ་ལངས་པ་དང་། ཉི་མ་ཤར་བའི་དུས་བཞིན་ནོ། །རྒྱུད་བླ་མའི་འགྲེལ་པར། མ་དག་པའི་གནས་སྐབས་སུ་སེམས་ཅན་གྱི་ཁམས་ཞེས་
བྱ་བ་དང༌། མ་དག་པ་དང་དག་པའི་གནས་སྐབས་སུ་བྱང་ཆུབ་སེམས་དཔའ་ཞེས་བྱ་བ་དང་། ཤིན་ཏུ་རྣམ་པར་དག་པའི་སྐབས་སུ་དེ་བཞིན་གཤེགས་པ་ཞེས་བྱ་བ་དང་།
གསུངས་སོ། །བར་མ་འདིའི་མ་དག་པ་དེ་སྒྲིབ་པ་ལྷག་མ་ཡོད་པ་དང་། རྗེས་ཐོབ་ལ་དགོངས། དག་པ་དེ་སྒྲིབ་པ་ཇི་ཙམ་སྤངས་ཚར་བའི་ཚེ་དང་མཉམ་བཞག་ལ་དགོངས་
སོ། །དེས་དྲི་མ་ཐམས་ཅད་དག་པའི་དེ་བཞིན་ཉིད་དེ་གློ་བུར་དྲི་བྲལ་གྱི་སངས་རྒྱས་ཡིན་ཏེ། མཚན་བརྗོད་ལས། དེ་བཞིན་ཉིད་དག་དག་པའི་བདག །ཅེས་དང༌། རྒྱུད་བླ་མ་
ལས། སྔ་མ་ཕྱི་མར་ཁྱད་མེད་ཀྱང་། །སྒྲིབ་པ་ཀུན་གྱི་དྲི་མེད་པ། །དེ་བཞིན་ཉིད་ནི་སངས་རྒྱས་འདོད། །ཅེས་སོ། །ཆོས་ཉིད་དེ་བཞིན་ཉིད་ཀྱི་སྙིང་པོ་ཡོངས་སུ་དག་པས་

༄༅། །སངས་རྒྱས་ཚུལ་སོང་ངོ་། ༈ །སྐུ་གསུམ་བསྐྱེད་པའི་རིགས་ཀྱི་སྙིང་པོ་ཡོངས་སུ་རྫོགས་པའི་འཚང་རྒྱ་བའི་ཚུལ་དེ་དག་གང་ཡིན་སྙམ་ན། བླ་མ་
རིན་པོ་ཆེའི་ཞལ་ནས། གཞི་དངོས་པོ་གཤིས་ཀྱི་གནས་ལུགས་མངོན་དུ་གྱུར་པའི་ཚུལ་དང་ཞེས། རང་བཞིན་དུ་གནས་པའི་རིགས་དཀོན་མཆོག་གསུམ་མངོན་དུ་གྱུར་ཚུལ་
དང་། ཆོས་ཐམས་ཅད་གཉིས་སུ་མེད་པའི་བདག་ཉིད་རྟོགས་པར་འགྱུར་རོ། །དེ་ལས་དག་པའི་རྐྱེན་ཤར་གྱི་དབང་གིས་གཉིས་སུ་མེད་པའི་ཡེ་ཤེས་ཀྱི་སྣང་བ་བསྒྲབ་པར་བྱ་བ་
ཡན་ལག་བདུན་ལྡན་གྱི་གནད་འཆར་བར་འགྱུར་རོ། །ཞེས་རྒྱས་འགྱུར་གྱི་རིགས་ཚོགས་གཉིས་སོག་ཚུལ་ལོ། །དང་པོ་ནི། བླ་མ་རིན་པོ་ཆེའི་ཞལ་ནས། སེམས་ཉིད་བར་སྣང་
ཝཱ ལྟ་བུ་ལ། །སྐུ་གསུམ་ཡེ་ཤེས་ལྷུན་གྱིས་གྲུབ། །སངས་རྒྱས་དཀོན་མཆོག་དེ་རུ་རྫོགས། །སེམས་ཉིད་སྤྲོས་བྲལ་འདོད་ཆགས་བྲལ། །དམ་ཆོས་དཀོན་མཆོག་དེ་རུ་རྫོགས།

རང་སེམས་སྐྱེ་མེད་ཕྱིར་མི་ལྡོག །རྣམ་རྟོག་སྣ་ཚོགས་གྲོགས་སུ་ཤར། །དགེ་འདུན་དཀོན་མཆོག་དེ་རུ་རྫོགས། །ཞེས་གསུངས་པ་སྟེ། རང་བཞིན་དུ་གནས་པའི་རིགས་ཟག་
མེད་ཀྱི་ས་བོན་དང་། སྒྲིབ་པ་སྤང་རུང་། སྐྱེ་མཆེད་དྲུག་གི་ཁྱད་པར་དང་གསུམ་པོ་སྟེ། གོ་རིམ་བཞིན་དུ་དཀོན་མཆོག་གསུམ་དུ་རྒྱུ་དུས་སུ་ཚང་། ལམ་དུས་སུ་བསྒྲུབ་པས་
འབྲས་བུའི་དུས་སུ་རྫོགས་པ་ཡིན། རྒྱུད་བླ་མ་ལས། དཀོན་མཆོག་གསུམ་པོ་འདི་ཡི་རིགས། །ཐམས་ཅད་གཟིགས་པ་རྣམས་ཀྱི་ཡུལ། །དེ་ཡང་རྣམ་བཞི་གོ་རིམ་བཞིན།
རྒྱ་བཞི་ཡིས་ནི་བསམ་མི་ཁྱབ། །དག་དང་ཉོན་མོངས་དང་ལྡན་ཕྱིར། །ཀུན་ནས་ཉོན་མོངས་མེད་དག་ཕྱིར། །རྣམ་པར་དབྱེ་བ་མེད་ཆོས་ཕྱིར། །ལྷུན་གྲུབ་རྣམ་པར་མི་རྟོག་
ཕྱིར། །ཞེས་སོ། །ཞེས་རྒྱས་འགྱུར་གྱི་རིགས་ཚོགས་གཉིས་སུ་སོག་ཚུལ་ནི། བླ་མ་རིན་པོ་ཆེའི་ཞལ་ནས། ཅིར་སྣང་གྲོགས་སུ་ཤར་བ་ཡིས། །ཐབས་ཆེན་བསོད་ནམས་

། ཚོགས་ཆེན་རྫོགས། །གཉིས་སུ་མེད་པའི་དོན་རྟོགས་པས། །ཡེ་ཤེས་ཚོགས་ཆེན་དེ་རུ་རྫོགས། །ཞེས་པ་དང་། ལམ་ཉམས་སུ་ལེན་པའི་དུས་༄༅།༡?
བསོད་ནམས་བསགས་ཤིང་། སྨོན་ལམ་སེམས་ཅན་གྱི་དོན་དུ་བཏབ་པ་དང་། སེམས་ཅན་གྱི་དོན་དུ་སེམས་བསྐྱེད་པ་དང༌། བྱམས་སྙིང་རྗེ་བྱང་ཆུབ་ཀྱི་སེམས་སྦྱོང་
ཞིང་། ཚོགས་དཔག་ཏུ་མེད་པ་གསོག་པའི་སྟོབས་དང་། སེམས་ཅན་གྱི་བསོད་ནམས་ཀྱིས་ཇི་ལྟ་བ་མཁྱེན་པའི་ཡེ་ཤེས་ཆོས་ཀྱི་སྐུ་དེ་ཉིད་ལས་མ་གཡོས་བཞིན་དུ། ཇི་སྙེད་པ་
མཁྱེན་པའི་ཡེ་ཤེས་གཟུགས་སྐུ་རྣམ་གཉིས་ཀྱིས་སེམས་ཅན་གྱི་དོན་དཔག་ཏུ་མེད་པར་བྱེད་པ་ཆོས་ཉིད་དོ། །ཞེས་པས་ཐབས་ཤེས་ཟུང་འབྲེལ་དུ་བསླབ་པས༑ ཚོགས་གཉིས་ཟུང་
འབྲེལ་དུ་བསགས་པ་ཡིན། དེི་རྣམས་ཀྱི་དོན་འཕགས་པ་ཡབ་སྲས་ཀྱིས། རིགས་ཀྱི་སྒྲིབ་པ་བཞི། དེ་སྦྱོང་བ་ལ། རིགས་ཀྱི་ཆོས་བཞི། དེ་སྦྱང་བའི་འབྲས་བུ་ལ། ཡོན་ཏན་

གྱི་ཕ་རོལ་ཏུ་ཕྱིན་པ་བཞི་བསྟན་པ་འདི་ཀ་ལེགས་སོ། །སྒྲིབ་པ་བཞི་པོ་ནི། རྒྱུད་བླ་མའི་རྩ་བར། འདོད་ཆེན་མུ་སྟེགས་ཉན་ཐོས་དང་། །རང་འབྱུང་རྣམས་ཀྱི་སྒྲིབ་རྣམས་
བཞི། །ཞེས་པའི་འགྲེལ་པར། དེ་བཞིན་གཤེགས་པའི་ཁམས་མི་རྟོགས་པ་དང་། མངོན་སུམ་དུ་བྱེད་པར་མི་འགྱུར་བའི་སྒྲིབ་པ་འདི་བཞི་ཡང་དག་པར་གནས་སོ། །བཞི་གང་
.neSirv.tulཞེ་ན། ཐེག་པ་ཆེན་པོའི་ཆོས་སྤངས་པ་འདོད་ཆེན་པ་རྣམས་ཀྱི་སྒྲིབ་པ་དང་། ཆོས་རྣམས་ལ་བདག་ཏུ་ལྟ་བ་བཞིན་མུ་སྟེགས་བྱེད་རྣམས་ཀྱི་སྒྲིབ་པ་དང་། འཁོར་བ་ལ་སྡུག་
kilb.lg
r2བསྔལ་བར་སེམས་ཤིང་། སྡུག་བསྔལ་གྱིས་འཇིགས་པ་ཉན་ཐོས་རྣམས་ཀྱི་སྒྲིབ་པ་དང་། སེམས་ཅན་གྱི་དོན་ལ་རྒྱབ་ཀྱིས་ཕྱོགས་ཤིང་སེམས་ཅན་གྱི་དོན་ལ་མི་ལྟོས་པ་ཉིད་རང་
སངས་རྒྱས་ཀྱི་ཐེག་པ་རྣམས་ཀྱི་སྒྲིབ་པ་སྟེ། ཞེས་གསུངས་ཏེ། མདོར་སྔར་བསྟན་པའི་རིགས་ཆད་གཉིས་དང་། ཐེག་དམན་གྱི་རིགས་གཉིས། སངས་རྒྱས་ཀྱི་རིགས་ལ་

༄༅། ། གནས་སྐབས་ཀྱི་སྒྲིབ་པར་བྱུང་བ་ཡིན། དེ་སྦྱོང་བ་ལ་རིགས་ཀྱི་ཆོས་བཞི་ནི། དག་རྒྱུ་ལྷག་པར་མོས་པ་ལ་སོགས་པའི་ཆོས་ནི་རྣམ་པ་བཞི། ཐེག་
མཆོག་ལ་མོས་ས་བོན་ཤེས་རབ་ནི། །སངས་རྒྱས་ཆོས་སྐྱེད་མ་དང་བསམ་གཏན་གྱི། །བདེ་བའི་མངལ་ནས་སྙིང་རྗེའི་མ་མ་ཡིན། །གང་ཡིན་དེ་དག་ཐུབ་པའི་སྐྱེས་ཆེན་
སྲས། །ཞེས་གསུངས་ཏེ། འདོད་ཆེན་པའི་གཉེན་པོར་ཆོས་ལ་མོས་པ་ཡིན་ཏེ། ཆོས་ལ་འཇུག་ཅིང་འཁོར་བ་སྤོང་བའི་ཕྱིར་རོ། །མུ་སྟེགས་ཀྱི་གཉེན་པོར་ལྷག་པའི་ཤེས་རབ་
ལྟ་བ་ངན་པ་སྤོང་བའི་ཕྱིར་རོ། །ཉན་ཐོས་ཀྱི་གཉེན་པོར་མཆོག་གི་བསམ་གཏན་ཏེ། ཡོན་ཏན་ཚད་བཟུང་མེད་པ་སྒྲུབ་པའི་ཕྱིར་རོ། །རང་རྒྱལ་གྱི་གཉེན་པོར་སྙིང་རྗེ་ཆེན་པོ་
སེམས་ཅན་ཐམས་ཅད་མི་གཏོང་བའི་ཕྱིར་རོ། །སྦྱངས་པའི་འབྲས་བུ་བཞི་ནི། མོས་པ་ལ་སོགས་དེ་བཞིན་གཤེགས་པའི་ཁམས་རྣམ་པར་དག་པའི་རྒྱུར་བཤད་པའི་ཆོས་

བཞི་གང་ཡིན་པ་དེ་དག་གི་འབྲས་བུ་ནི། མདོར་བསྡུ་ན། གོ་རིམ་ཇི་ལྟ་བ་བཞིན་དུ་ཕྱིན་ཅི་ལོག་རྣམ་པ་བཞི་ལས་ཟློག་པའི་གཉེན་པོར། དེ་བཞིན་གཤེགས་པའི་སྐུ་ལས་ཡོན་ཏན་
གྱི་ཕ་རོལ་ཏུ་ཕྱིན་པ་རྣམ་པ་བཞིར་བལྟའོ། །དེ་ལ་གང་ཞིག་གཟུགས་ལ་སོགས་པའི་དངོས་པོ་མི་རྟག་པ་ལས་རྟག་གོ་སྙམ་པར་འདུ་ཤེས་པ་དང་། སྡུག་བསྔལ་བ་ལ་བདེ་བའོ།
བདག་མེད་པ་ལ་བདག་གོ། །མི་གཙང་བ་ལ་གཙང་ངོ་སྙམ་པའི་འདུ་ཤེས་པ་འདི་ནི་ཕྱིན་ཅི་ལོག་རྣམ་པ་བཞི་ཞེས་བརྗོད་པས། འདི་ལས་ཟློག་པ་ནི་ཕྱིན་ཅི་མ་ལོག་པ་རྣམ་པ་བཞི་
ཉིད་དུ་རིག་པར་བྱའོ། །རྣམ་པ་བཞི་གང་ཞེ་ན། གཟུགས་ལ་སོགས་པའི་དངོས་པོ་དེ་ཉིད་ལ་མི་རྟག་པའི་འདུ་ཤེས་དང་། སྡུག་བསྔལ་བའི་འདུ་ཤེས་དང་། བདག་མེད་པའི་འདུ་
ཤེས་དང་། མི་གཙང་བའི་འདུ་ཤེས་གང་ཡིན་པ་སྟེ། འདི་ནི་ཕྱིན་ཅི་ལོག་རྣམ་པ་བཞི་ལས་ཟློག་པའོ། །དེ་ལྟར་བྱང་ཆུབ་སེམས་དཔའ་རྣམས་ཀྱི་མོས་པ་དང་། ཤེས་རབ་

།དང་། ཏིང་ངེ་འཛིན་དང༌། སྙིང་རྗེ་ཆེན་པོ་བསྒོམ་པ་རྣམས་ཀྱི་འབྲས་བུ་ནི། གོ་རིམ་ཇི་ལྟ་བ་བཞིན་དུ། དེ་བཞིན་གཤེགས་པའི་ཆོས་ཀྱི་སྐུ་ལ།༄༅།
གཙང་བ་དང་། བདག་དང་། བདེ་བ་དང་། རྟག་པའི་ཡོན་ཏན་གྱི་ཕ་རོལ་ཏུ་ཕྱིན་པ་བཞི་འགྲུབ་བོ། །ཞེས་གསུངས་ཏེ། འཇིག་རྟེན་པའི་ཕྱིན་ཅི་ལོག་མི་རྟག་པ་ལ་རྟག་པར་ལྟ་
བའི་གཉེན་པོར་ཐེག་དམན་གྱི་མི་རྟག་པའི་འདུ་ཤེས་བསྒོམ། སྤང་གཉེན་དེ་གཉིས་ཀ་སྦྱོང་བ་བྱང་ཆུབ་སེམས་དཔའི་སྙིང་རྗེ་ཆེན་པོ་བསྒོམས་པའི་འབྲས་བུ་སངས་རྒྱས་ཀྱི་གཙང་
པའི་ཕ་རོལ་ཏུ་ཕྱིན་པ་འགྲུབ་བོ། །འཇིག་རྟེན་པའི་ཕྱིན་ཅི་ལོག་སྡུག་བསྔལ་བ་ལ་བདེ་བར་ལྟ་བའི་གཉེན་པོར་ཐེག་དམན་པས་སྡུག་བསྔལ་བའི་འདུ་ཤེས་བསྒོམ། སྤང་གཉེན་དེ་
གཉིས་ཀ་སྦྱོང་བ་ལ། ཐེག་ཆེན་པའི་ཏིང་ངེ་འཛིན་བསྒོམ་པས་འབྲས་བུ་སངས་རྒྱས་ཀྱི་བདེ་བ་དམ་པའི་ཕ་རོལ་ཏུ་ཕྱིན་པ་འཐོབ། འཇིག་རྟེན་པའི་ཕྱིན་ཅི་ལོག་བདག་མེད་པ་ལ་

བདག་ཏུ་ལྟ་བའི་གཉེན་པོར། ཐེག་དམན་གྱི་བདག་མེད་པའི་འདུ་ཤེས་བསྒོམ། སྤང་གཉེན་དེ་གཉིས་ཀ་སྦྱོང་བ་ལ། ཐེག་ཆེན་པའི་ཤེས་རབ་བསྒོམ་པའི་འབྲས་བུ་སངས་
བདག་དམ་པའི་ཕ་རོལ་ཏུ་ཕྱིན་པ་འཐོབ། འཇིག་རྟེན་པའི་ཕྱིན་ཅི་ལོག་མི་གཙང་བ་ལ་གཙང་བར་ལྟ་བའི་གཉེན་པོར། ཐེག་དམན་པས་མི་གཙང་བའི་འདུ་ཤེས་བསྒོམ། སྤང་
གཉེན་དེ་གཉིས་ཀ་སྦྱོང་བ་ལ། ཐེག་ཆེན་པའི་མོས་པ་རྒྱ་ཆེན་པོ་བསྒོམ་པས་སངས་རྒྱས་ཀྱི་གཙང་བའི་ཕ་རོལ་ཏུ་ཕྱིན་པ་འཐོབ། ཅེས་བསྟན་པ་ཡིན་ནོ། །འདི་རྣམས་དཔེ་ཅི་དང་
འདྲ་ན། སྨན་པ་རྣམས་ཀྱི་ནད་པའི་ནད་ཞི་བའི་ཕྱིར། ཁ་ཟས་བཀག་ནས་ནད་དེ་ཕན་པ་དང་། ཟས་གློད་པས་ལུས་སྟོབས་རྒྱས་པར་འགྱུར་བ་དང་འདྲའོ། །རིགས་ཀྱི་ཆོས་བཞི་
པོ་འདི་ལས་གཉིས་པ་ནི། ཤེས་རབ་དང་ཡེ་ཤེས་ཀྱི་ཚོགས། གསུམ་པ་དང་བཞི་པ་ཐབས་དང་བསོད་ནམས་ཀྱི་ཚོགས། དང་པོ་གཉིས་ཀ་ཡང་ཡིན་ནོ། །དེ་ལྟར་འདོད་ཆེན་པ་

།དང་། མུ་སྟེགས་པ་དང་། ཉན་ཐོས་པ་དང་། རང་སངས་རྒྱས་ཐམས་ཅད་མཐར་སངས་རྒྱས་སུ་འགྱུར་བའི་སྙིང་པོ་ཅན་དུ་བཞེད་པའི། མཐར་
ཐུག་ཐེག་པ་གཅིག །མྱ་ངན་ལས་འདའ་བ་གཅིག །འབྲས་བུ་གཅིག་ཏུ་དབུ་མ་པ་ཡན་ཆད་བཞེད་དེ། སཾ་བུ་ཊིའི་རྒྱུད་ལས། གང་ཕྱིར་ཆོས་ནི་དུ་མས་ནི། །ཆུ་བོའི་རྒྱུན་ནི་རྒྱ་Bueux
bd
མཚོ་ལྟར། །ཐར་པ་ཉིད་ནི་གཅིག་པུ་ཉིད། །མང་པོ་དམིགས་པར་མི་འགྱུར་རོ། །ཞེས་དང་རྒྱུད་བླ་མར། དེས་ནི་སངས་རྒྱས་མ་ཐོབ་པར། །མྱ་ངན་འདས་པ་མི་ཐོབ་སྟེ། 44
nko
atu,
འོད་དང་འོད་ཟེར་སྤངས་ནས་ནི། །ཉི་མ་ལྟ་བར་མི་ནུས་བཞིན། །ཞེས་དང་། མཚན་ཡང་དག་པར་བརྗོད་པ་ལས། ཐེག་པ་གསུམ་གྱི་ངེས་འབྱུང་ལ། །ཐེག་པ་གཅིག་གི་duris
འབྲས་བུར་གནས། །ཞེས་སོ། །དེས་སྐུ་གསུམ་བསྐྱེད་པའི་རིགས་ཀྱི་སྙིང་པོ་ཡོངས་སུ་རྫོགས་པའི་སངས་རྒྱས་ཚུལ་སོང་། དེ་རྣམས་བདེ་གཤེགས་སྙིང་པོ་རྟོགས་པས་སངས་

རྒྱས་ཚུལ་གྱི་རྣམ་གཞག་ཡིན། དེ་ལ་བདེ་གཤེགས་སྙིང་པོའི་རྣམ་བཞག་འདི། ཐེག་པ་ཆེན་པོའི་ཆོས་ཀྱི་རྐང་ཡིན་པར་ཤེས་པ་ཤིན་ཏུ་གལ་ཆེ། རྣམ་བཞག་མཛད་པ་མང་
ཡང་། འདི་བྱམས་མགོན་ཡབ་སྲས་ཀྱི་གསུང་དང་མཐུན་ཞིང་དཔྱིས་ཕྱིན་པར་བདོག །བླ་མ་རིན་པོ་ཆེའི་བཞེད་པའང་འཕགས་པ་ཡབ་སྲས་ཀྱི་གཞུང་དང་ཐིག་གཅིག་ཏུ་
འདུག །མཁས་པ་ཆེན་པོ་འགའ་ཞིག་གིས་བདེ་གཤེགས་སྙིང་པོ་མི་བཞེད་པའང་འདུག་སྟེ། ཐེག་ཆེན་གྱི་གནད་མ་དགོངས་པ་ཡིན་ནོ། །དེ་ཐམས་ཅད་ཧྲིལ་དྲིལ་བས། སྤྱི་དོན་
དང་པོ་གནས་ལུགས་ཞེས་པ་དེ་གྲུབ་པར་གདའོ།། ༈ །།སྤྱི་དོན་གཉིས་པ་ལམ་གྱི་རྣལ་འབྱོར་ཉམས་སུ་བླངས་པ་ལ། སྟོན་པས་ཇི་ལྟར་བསྟན་པ། ཐེག་པ་སོ་སོའི་འདོད་
པ༑ བསྒྲུབ་བྱ་བསྟན་པ་དམ་པའི་ཆོས་ངོས་བཟུང་བ། ཉམས་སུ་བླང་བྱ་ལམ་གྱི་གདམས་པ་དང་བཞིར་གནས་པ་ལས། དེའི་དང་པོ་ནི། བླ་མ་རིན་པོ་ཆེའི་ཞལ་ནས། འོ་སྐོལ་8

།གྱི་སྟོན་པ་སངས་རྒྱས་བཅོམ་ལྡན་འདས་ཐབས་མཁས་ལ་ཐུགས་རྗེ་ཆེ་བ་དེས། རང་བཞིན་ཆོས་ཀྱི་སྐ་ལས་མ་གཡོས་བཞིན་དུ། སེམས་ཅན་གྱི་༄༅།
སྣང་ངོར་གཟུགས་ཀྱི་སྐུ་གཉིས་སུ་བསྟན་ནས་གདུལ་བྱའི་ཁམས་དང་དབང་པོ་དང་། བག་ལ་ཉལ་དང་འཚམས་པར། དེ་དང་དེའི་དོན་ལ་དགོངས་ཏེ། བཀའ་སྩལ་པ་ནི། དེ་
ཡང་། རྒྱས་པའི་དོན་ལ་དགོངས་པ་དང་། གཉེན་པོའི་དོན་ལ་དགོངས་པ་དང་། བསྡུས་པའི་དོན་ལ་དགོངས་པ་དང་གསུམ་ལས། དང་པོ་རྒྱས་པའི་དོན་ལ་དགོངས་ཏེ་བཀའ་
སྩལ་པའི་དབང་དུ་བྱས་ན། ལངྐར་གཤེགས་པ་ལས། ཇི་སྲིད་འདུ་ཤེས་ཟད་ཀྱི་བར། །ཐེག་པའི་མཐའ་ལ་ཟད་པ་མེད། །ཅེས་གསུངས་པས་སེམས་ཅན་གྱི་དབང་པོ་
དང་། རྣམ་རྟོག་ལ་ཟད་ཅིང་ཐུག་པ་མེད་པས། དེ་དང་འཚམས་པར་ཐེག་པ་ལའང་ཚད་མེད་དེ། ཐ་ན་སྒྲུང་དང་། ལྡེའུ་དང་། མོ་དང་། བོན་དང་རྩིས་ལ་སོགས་པ་རྣམས་་

ཀྱང་གང་ཟག་རིམ་གྱིས་དྲངས་པའི་དོན་དུ་འབྱུང་ན། ཐེག་པ་གཞན་ལྟ་སྨོས་ཀྱང་ཅི་དགོས་ཏེ། རྣམ་སྣང་མངོན་བྱང་ལས། སེམས་ཅན་སྤྱོད་པ་བསམ་མི་ཁྱབ། །སངས་རྒྱས་
རོལ་པ་བསམ་མི་ཁྱབ། །རང་གི་གཞུང་དང་མ་མཐུན་ཡང་། །སྨད་ཅིང་སྤངས་པར་མི་བྱ་སྟེ། །ནམ་ཞིག་གོ་བར་སྨོན་ལམ་ཐོབ། །ཅེས་དང༌། མདོ་སྡེ་རྒྱན་ལས། ཡིད་ཀྱི་
ཉེས་པ་རང་བཞིན་མུག་པ་སྟེ། །མི་རིགས་པ་ཡི་གཟུགས་ལའང་མི་རིགས་ན། །ཐེ་ཚོམ་ཟ་བའི་ཆོས་ལ་སྨོས་ཅི་དགོས། །དེ་ཕྱིར་བཏང་སྙོམས་བཞག་ལ་ཉེས་པ་མེད། །ཅེས་
དང་། རྩ་ལྟུང་བཅུ་བཞི་པ་ལས་ཀྱང་། རང་ངམ་གཞན་གྱི་གྲུབ་པའི་མཐའ། །ཆོས་ལ་སྨོད་པ་དྲུག་པ་ཡིན། །ཞེས་པ་ལ་སོགས་པ་གསུངས་པས། རང་ལྟ་མཆོག་འཛིན་གྱི་
ཉེས་པ་འདི་ཡང་འབྱུང་ཉེ་ལ་ལྕི་བ་ཞིག་ཡིན་པས་གཟབ་དགོས་གསུངས། གཉེན་པོའི་དོན་དུ་དགོངས་པའི་དབང་དུ་བྱས་ན། ཉོན་མོངས་པ་བརྒྱད་ཁྲི་བཞི་སྟོང་གི་གཉེན་པོར་ཆོས་ལྷུ

༄༅། །ཀྱི་སྒོ་མོ་བརྒྱད་ཁྲི་བཞི་སྟོང་བསྟན་པ་ལ། ཉོན་མོངས་པ་དུག་གསུམ་གྱི་གཉེན་པོར། སྡེ་སྣོད་རིན་པོ་ཆེ་གསུམ་བསྟན་ཏེ། འདོད་ཆགས་ལས་གྱུར་
༧
པ་ཉི་ཁྲི་ཆིག་སྟོང་གི་གཉེན་པོར། ལྷག་པ་ཚུལ་ཁྲིམས་ཀྱི་བསླབ་པ་སྟོན་པ་འདུལ་བའི་སྡེ་སྣོད་ཉི་ཁྲི་ཆིག་སྟོང་། ཞེ་སྡང་ལས་གྱུར་པ་ཉི་ཁྲི་ཆིག་སྟོང་གི་གཉེན་པོར། ལྷག་པ་ཏིང་
ངེ་འཛིན་གྱི་བསླབ་པ་སྟོན་པ་མདོ་སྡེའི་སྡེ་སྣོད་ཉི་ཁྲི་ཆིག་སྟོང་། གཏི་མུག་ལས་གྱུར་པ་ཉི་ཁྲི་ཆིག་སྟོང་གི་གཉེན་པོར། ལྷག་པ་ཤེས་རབ་ཀྱི་བསླབ་པ་སྟོན་པ་མངོན་པའི་སྡེ་སྣོད་ཉི་
ཁྲི་ཆིག་སྟོང་། ཉོན་མོངས་པ་དུག་གསུམ་ཆ་མཉམ་པ་ཉི་ཁྲི་ཆིག་སྟོང་གི་གཉེན་པོར། བསླབ་པ་གསུམ་ཆ་མཉམ་པར་སྟོན་པ་ཉི་ཁྲི་ཆིག་སྟོང་གསུངས། ཞེས་ཏེ། དེ་ནི་གསང་
སྔགས་ཡིན་པར་བཞེད། ཡང་ཨ་བྷྱས། གསང་སྔགས་ནི་ཚུལ་ཁྲིམས་སྟོན་པས་འདུལ་བ། སེམས་སྟོན་པས་མདོ་སྡེ། ཤེས་རབ་སྟོན་པས་མངོན་པ་ཡིན་ནོ། །ཞེས་སོ། །
ཀ་

ཡང་ཕྱི་རོལ་པའི་གྲུབ་མཐའ་རྟག་ཆད་གཉིས་སུ་ཡོད་པའི་རྟག་ལྟ་བ་ནི། བདག །རྟག་པ། གཅིག་པུ། རང་དབང་ཅན་ནམ། དུས་གསུམ་འགྱུར་བ་མེད་པ་ཞིག་ཡོད་པར་
འདོད། ཆད་ལྟ་བ་ནི། སྐྱེ་བ་སྔ་ཕྱི་མ་མཐོང་བའི་དོན་གྱིས་ཐམས་ཅད་མེད་པར་འདོད་པ་ལ་དགོངས་ནས། བཅོམ་ལྡན་འདས་ཀྱིས་ཐབས་ལ་མཁས་པའི་མཆོག་ཏུ། ཆད་ལྟ་
རྣམས་དྲངས་པའི་དོན་དུ་ཐམས་ཅད་ཡོད་པར་གསུངས། རྟག་ལྟ་བ་རྣམས་དྲངས་པའི་དོན་དུ་ཐམས་ཅད་སྟོང་པར་གསུངས་པ་ལས། བསྟན་བཅོས་ཆེན་པོ་རྣམས་འཇིག་རྟེན་དུ་མ་
བྱོན་པའི་གོང་དུ་བཀའ་ལ་ལོག་པར་རྟོག་པ་བྱུང་སྟེ། ལ་ལས་ནི་ཤེས་རབ་ཀྱི་ཕྱོགས་དང་དོན་དམ་པ་ལས་བརྩམས་ཏེ་ལས་འབྲས་ཀུན་རྫོབ་ཀྱི་བདེན་པ་ཁྱད་དུ་བསད། ལ་ལས་ནི་
ཐབས་ཀུན་རྫོབ་འབའ་ཞིག་ལ་ཞེན་ཏེ་དོན་དམ་པའི་བདེན་པ་ཤེས་རབ་སྟོང་པ་ཉིད་སྟོན་པའི་གཞུང་རྣམས་ལ་སངས་རྒྱས་ཀྱི་བཀའ་མ་ཡིན་ཆོས་མ་ཡིན་ཞེས་དང་། ལ་ལས་ད་ལྟ་༔

། སྟོང་པ་ཉིད་བསྒོམ་པའི་དུས་མ་ཡིན་ཞེས་རྒྱང་སྲིངས་པ་དུ་མ་བྱུང་བ་ལ། སངས་རྒྱས་དང་བྱང་ཆུབ་སེམས་དཔའི་རྣམ་འཕྲུལ། འཕགས་པ་ཀླུ་སྒྲུབ་༄༅།
དང་། ཕྱོགས་ཀྱི་གླང་པོ་དང་། ཆོས་ཀྱི་གྲགས་པ་དང་། ཐོགས་མེད་དང་། དབྱིག་གཉེན་དང་། ཆོས་ཀྱི་བཤེས་གཉེན་ལ་སོགས་པ་རྣམས་དང་། གཞན་ཡང་བྱང་ཆུབ་
སེམས་དཔའ་དང་། རང་རྒྱལ་དང་། ཉན་ཐོས་དང་། དགྲ་བཅོམ་པ་དང་། རྒྱལ་པོའི་ཆ་ལུགས་ཅན་ལ་སོགས་པ་རྣམས་བྱོན་ཏེ། བཀའི་དགོངས་པ་འགྲེལ་བའི་བསྟན་བཅོས་
ཆེན་པོ་རྣམས་མཛད་ནས། འདི་དག་ནི་ངེས་པའི་དོན་ལ་དགོངས་པའོ། །འདི་དག་ནི་དྲང་བའི་དོན་ལ་དགོངས་པའོ། །འདི་དག་ནི་དོན་དམ་པའི་བདེན་པ་ལའོ། །འདི་དག་ནི་ཀུན་
རྫོབ་ཀྱི་བདེན་པ་ལའོ། །འདི་དག་ནི་ཐབས་ཀྱི་ལྡོག་པ་ནས་སོ། །འདི་དག་ནི་ཤེས་རབ་ཀྱི་ལྡོག་པ་ནས་སོ། །འདི་དག་ནི་དབང་པོ་རབ་ལའོ། །འདི་དག་ནི་དབང་པོ་འབྲིང་
ཀ་

ལའོ། །འདི་དག་ནི་དབང་པོ་ཐ་མ་ལའོ། །དེ་བཞིན་དུ་ཐད་ཀ་ཐད་ཀར་དགོངས་ཏེ་གསུངས་པའོ། །ཞེས་གསལ་བར་མཛད་དོ། །དེ་ཉིད་ཀྱི་ཕྱིར་ན་ལུང་དག་ལས། ཆོས་རྣམས་
ཐམས་ཅད་བཀའ་དང་བསྟན་བཅོས་གཉིས་སུ་འདུས། །ལེགས་པར་གསུངས་དང་དེའི་དགོངས་འགྲེལ་དང༌། །དེ་ཡི་དབང་གིས་ཤཱཀྱའི་བསྟན་པ་འདི། །འཇིག་རྟེན་ཁམས་
jghzey.blu
འདིར་ཡུན་རིང་གནས་པར་འགྱུར། །ཞེས་གསུངས་པ་ཡིན་ནོ། ༈ །གསུམ་པ་བསྡུ་བའི་དོན་ལ་དགོངས་ཏེ་གསུངས་པའི་དབང་དུ་བྱས་ན། ཐེག་པ་ཆུང་ངུ་དང་ཆེན་པོ་གཉིས་;
kos
སོ། །གཉིས་པ་ཐེག་པ་སོ་སོའི་འདོད་ཚུལ་ལ། རྗེ་ཡེར་པ་བ་དང་། འགྲོ་མགོན་ཡབ་སྲས་ཀྱིས། ཐེག་ཆུང་དུའང་ལྷ་མིའི་ཐེག་པ་དང་། ཉན་རང་གི་ཐེག་པ་གཉིས་སུ་ཡོད་པའི་2al2
དང་པོ། འཇིག་རྟེན་པའི་ཡང་དག་ལྟ་བ་ཞེས་པ། ཕ་དང་མར་འཛིན་པ་ལ་སོགས་དང་། ལས་རྒྱུ་འབྲས་ངེས་པ་སྤྱོད་ལ་སོགས་འཇིག་རྟེན་གྱི་ཚུལ་ལུགས་བཟང་པོ་རྣམས། ཉན་

།རང་གི་ཐེག་པ་ལ། བྱེ་བྲག་ཏུ་སྨྲ་བ་དང་། མདོ་སྡེ་པ་གཉིས། དེའི་དང་པོ་ལ་རབ་འབྲིང་གསུམ་དུ་བྱས་ན་ཐ་མ་བདག་ཡོད་མེད་བརྗོད་དུ་མེད་པའི་
གང་ཟག་བྱ་བ་ཞིག་འདོད། འབྲིང་ཉེར་ལེན་གྱི་ཕུང་པོ་ལྔ་རྒྱུན་ལ་གང་ཟག་ཏུ་བཏགས་པ་བྱ་བར་འདོད། རབ་ཀྱིས་གང་ཟག་གི་བདག་གཟུང་འཛིན་དོན་དམ་དུ་མ་གྲུབ། ཆོས་ཀྱི་
བདག་གཟུང་ཡུལ་རེག་ལ་མ་འབྱར་བ་དོན་དམ་དུ་མ་གྲུབ་ཀྱང་། དབང་པོའི་མངོན་སུམ་དུ་སྣང་བར་འདོད། མདོ་སྡེ་པ་ནི། དོན་དམ་བདེན་པ་རྡུལ་ཕྲ་རབ་ཆ་ཤས་མེད་པ།
མངོན་སུམ་དུ་ཡང་མི་མཐོང་ཡང་། ལྐོག་གྱུར་དུ་ཡོད་པར་འདོད། རང་རྒྱལ་ཕྱིའི་ཡུལ་བཟུང་བ་དང་བྲལ་བའི་ནང་གི་འཛིན་པའི་ཤེས་པ་དོན་དམ་དུ་གྲུབ་པར་འདོད། ཐེག་པ་
ཆེན་པོ་ལ་སེམས་ཙམ་པ་དང་། དབུ་མ་པ་གཉིས་སུ་ཡོད་པའི་སེམས་ཙམ་པ་ལའང་རྣམ་བདེན་རྫུན་གཉིས་ལས། དང་པོ་ནི། གཟུང་འཛིན་གཉིས་ཀ་དང་བྲལ་བའི་ཤེས་པ་རང་

གི་རྣམ་པ་དང་བཅས་པར་འདོད། རྣམ་བརྫུན་པ། ཕྱི་རོལ་གྱི་རྣམ་པས་མ་གོས་པའི་རང་རིག་གཅིག་མྱོང་བར་འདོད། དབུ་མ་པ་ལ། སྒྱུ་མ་ལྟ་བུ་དང་། རབ་ཏུ་མི་གནས་པ་
གཉིས། དེའི་དང་པོ་ནི། སྣང་གྲགས་སྒྱུ་མ་ལྟ་བུར་བརྟགས་བཟོད་དཔྱད་བཟོད་དུ་འདོད། རབ་ཏུ་མི་གནས་པ་ལ་གཉིས་ལས། སྟོང་པ་རབ་ཏུ་མི་གནས་པར་འདོད་པ་
ནི། སྤྲོས་པ་ཐམས་ཅད་ཉེ་བར་ཞི་བ་བྱ་བ་ཞིག་ཡོངས་གཅོད་དུ་གྲུབ་པར་འདོད། བཏང་སྙོམས་རབ་ཏུ་མི་གནས་པ་ནི། དགག་བྱ་ཐམས་ཅད་རྣམ་གཅོད་དུ་མ་གྲུབ་པར་འདོད་
གསུངས་པར་གདའ་བས། དེ་དག་ཐམས་ཅད་ལོག་རྟོག་ཆ་རེ་ཁེགས་པའི་ཆ་ནས་ལམ་དུ་མི་འགྲོ་བ་ཞིག་མེད་དེ། རང་རང་གི་ལྟ་བ་ལ་ཞེན་ན། གཉུག་མའི་དོན་ལ་བསྒྲིབས་
ནས། རིམ་པ་བཞིན་རྟིང་མ་རྟིང་མས་སྔོན་མའི་ཞེན་ཡུལ་དེ་སུན་འདོན་པར་བྱེད་པས། གྲུབ་མཐའ་དེ་དག་ལ་མ་ཞེན་པར་འདོད་པ་དེ་རྣམས་བློ་ཡུལ་དུ་གོ་བར་བྱའོ། །རྗེ་ནཱ་རོ་སྒྱུ

།པས། རང་གི་སེམས་ལ་རྨོངས་པའི་ཕྱིར། །ཕྱི་རོལ་མུ་སྟེགས་པ་དག་གིས། །བདག་དང་གཙོ་བོ་ལ་སོགས་ཞེས། །གྲུབ་མཐའ་ལོག་པའི་རྒྱ་
མཚོར་ཞུགས། །རང་གི་སྡེ་པ་ཉན་ཐོས་དང་། །རང་རྒྱལ་སེམས་ཙམ་པ་དག་གིས། །གཟུང་འཛིན་གཉིས་སུ་འདོད་པ་དང་། །གཉིས་མེད་ཡང་དག་ཉིད་དུ་རྟོགས། །གཞན་
ཡང་རྣམ་བདེན་རྣམ་རྫུན་སོགས། །རྟོག་པའི་དྲྭ་བར་ཚུད་པར་འགྱུར། །ཞེས་དེ་དག་གི་རྗེས་སུ་འབྲེང་པས་ཡང་དག་པའི་དོན་མི་རྙེད་དོ། །ཅེས་སོ། ༈ །གསུམ་པ་བསྒྲུབ་
བྱ་བསྟན་པ་དམ་པའི་ཆོས་ངོས་བཟུང་བ་ནི། ཞི་བ་མྱ་ངན་ལས་འདས་པའི་གྲོང་ཁྱེར་དུ་འགྲོ་བའི་ལམ། གང་ཟག་དབང་པོ་རབ་འབྲིང་གི་རིམ་པས། ཉན་ཐོས་དང༌། རང་
སངས་རྒྱས་དང་། ཐེག་པ་ཆེན་པོ་གསུམ་དུ་གསུངས་པ་ལ། ཡུམ་རྒྱས་འབྲིང་ལས། བླ་ན་མེད་པའི་བྱང་ཆུབ་ཀྱི་ཕྱིར། ཉན་རང་གི་རྒྱུ་དང་། ལམ་དང་། འབྲས་བུ་རྣམས་༔

ཀྱང་ཤེས་པར་བྱ་བར་གསུངས་པའང་ངེས་པའི་དོན་དུ་ཐེག་པ་གཅིག་ཁོ་ན་ཡིན་པ། དམ་པའི་ཆོས་པདྨ་དཀར་པོ་ལས། མཐར་ཤཱ་རིའི་བུ་ལ་སོགས་པའི་དབང་དང་ལྡན་པའི་
སློང་སྟོང་ཉིས་བརྒྱ་ལྔ་བཅུ་ལ་སོགས་པའི་སློབ་པ་དང་། མི་སློབ་པའི་དགེ་སློང་དང་། དགེ་སློང་མ་ཕལ་ཆེར་བླ་ན་མེད་པའི་བྱང་ཆུབ་ཏུ་ལུང་བསྟན་པས་ཀྱང་ཤེས་ལ། འཕགས་
པ་ཀླུ་སྒྲུབ་ཀྱིས། ཆོས་ཀྱི་དབྱིངས་ལ་དབྱེར་མེད་ཕྱིར། །གཙོ་བོ་ཐེག་དབྱེར་མ་མཆིས་ཀྱང་། །ཁྱེད་ཀྱིས་ཐེག་པ་གསུམ་བསྟན་པ། །སེམས་ཅན་གཞུག་པའི་ཆེད་དུ་ལགས།
ཞེས་གསུངས་པ་ལ་སོགས་ལུང་མང་དུ་བཞུགས་པས་དེ་ལྟར་ཐེག་པ་གཅིག་ཏུ་ཤེས་པས། ཆོས་ཐམས་ཅད་མི་འགལ་བར་ཁོང་དུ་ཆུད་དེ། རང་གི་ལམ་ལ་ཐེ་ཚོམ་མི་ཟ། བདུད་
ཀྱིས་བསླུར་མི་ཚུགས། ཐེག་པ་གཞན་དང་གང་ཟག་གཞན་ལ་བརྙས་པ་མི་སྐྱེའོ། །དེ་ལ་དགོངས་ནས་མཁས་གྲུབ་ཐམས་ཅད་ཀྱིས། གྲུབ་མཐའ་ཐམས་ཅད་ལ་བྱང་ཆུབ་ཀྱི་

། སེམས་སྦྱོང་བ་ཁོ་ན་གཙོ་བོར་གསུངས་པ་ཡིན་ལ། དེ་ལྟར་གཅིག་པའི་དོན་འདུལ་བ་བཀའ་ལུང་སོ་སོར་ཐར་པའི་མདོ་ལས། སྡིག་པ་ཅི་ཡང་མི་བྱ་
སྟེ། །དགེ་བ་ཕུན་སུམ་ཚོགས་པར་སྤྱད། །རང་གི་སེམས་ནི་ཡོངས་སུ་འདུལ། །འདི་ནི་སངས་རྒྱས་བསྟན་པ་ཡིན། །ཞེས་པ་སྟེ། ངེས་པར་འབྱུང་བའི་ཚུལ་ཁྲིམས་དང་ཐུན་
མོང་གི་བསླབ་པ་གསུམ་སྟོན། ཐེག་པ་ཆེན་པོའི་མདོ་མྱ་ངན་ལས་འདས་པ་ཆེན་པོ་ལས་ཀྱང་། ཚིག་ཤོ་ལོ་ཀ་འདི་ཇི་ལྟ་བ་བཞིན་དུ་འབྱུང་སྟེ། དེས་ལྷག་བསམ་དག་པའི་སྡོམ་པ་
དང་། ཁྱད་པར་གྱི་བསླབ་པ་གསུམ་སྟོན། གསང་སྔགས་ཀྱི་རྒྱུད་སྡེ་མཆོག་ངེས་བརྗོད་བླ་མ་ལས་ཀྱང་། སྡིག་པ་ཅི་ཡང་མི་བྱ་སྟེ། །དགེ་བ་ཕུན་སུམ་ཚོགས་པར་སྤྱད།
ཀ་རང་གི་སེམས་ནི་ཡོངས་སུ་འདུལ། །འདི་ནི་དུས་གསུམ་སངས་རྒྱས་ཀྱིས། །འདུལ་བ་བསྡུས་པའི་སྙིང་པོ་ཡིན། །ཞེས་གསུངས་སོ། །སྔགས་སུ་འཛག་མེད་ཀྱི་སྡོམ་པ་

དང་། ཁྱད་པར་བླ་ན་མེད་པའི་བསླབ་པ་གསུམ་སྟོན་ལ། དེ་དག་རྣམས་ཀྱང་འོག་མ་གོང་མར་འདུ་བས། མཐར་དབང་བཞི་པའི་དོན་ཕྱག་རྒྱ་ཆེན་པོ་སྤྲོས་མེད་ལྷན་ཅིག་སྐྱེས་
པའི་དོན་ཡེ་ཤེས་མངོན་དུ་བྱེད་པར་འགྱུར་བ་ལ་འདུ་བ་ཞིག་ཡིན། ཡང་བསྟན་པའི་ངོས་འཛིན་འདུལ་བ་འོད་ལྡན་ལས། བསླབ་པ་གསུམ་ནི་རབ་སྟོན་ཅིང༌། །ཕྱག་རྒྱ་གསུམ་
དང་ཡང་དག་ལྡན། །ཐོག་མ་བར་དང་མཐར་དགེ་བ། །སངས་རྒྱས་གསུང་དུ་མཁས་པས་རྟོགས། །ཞེས་པའི་དོན། བསྒྲུབ་བྱ་བསླབ་པ་གསུམ། ལྟ་བ་བཀའ་རྟགས་ཀྱི་ཕྱག་
རྒྱ་གསུམ་སྟོན་ལ། ངོ་བོ་ཐོག་མཐའ་བར་གསུམ་དུ་དགེ་བར་བཤད་དོ། །ཐོག་མཐའ་བར་གསུམ་དུ་དགེ་བ་ལ་སློབ་དཔོན་ཐ་དད་ཀྱི་བཞེད་པས་ལུགས་དུ་མ་མཛད་ཅིང་། དེ་སློབ་
དཔོན་ཐོགས་མེད་ཀྱིས་ཐོས་བསམ་སྒོམ་གསུམ་དང་སྦྱར་ཡང་། དཀོན་མཆོག་རྗེས་སུ་དྲན་པའི་མདོ་ལས་ཀྱང་། དམ་པའི་ཆོས་ནི་ཐོག་མར་དགེ་བ། བར་དུ་དགེ་བ། ཐ་མར་

།དགེ་བ། དོན་བཟང་པོ། ཚིག་འབྲུ་བཟང་པོ། མ་འདྲེས་པ། ཡོངས་སུ་རྫོགས་པ། ཡོངས་སུ་དག་པ། ཡོངས་སུ་སྦྱང་བའོ། །ཞེས་པ་ལ་སློབ་༄༅།
དཔོན་དབྱིག་གཉེན་གྱིས། རྣམ་བཤད་རིག་པར། ཐོག་མ་དང་། བར་དང་། ཐ་མར་ཚུལ་ཁྲིམས་དང་། ཏིང་ངེ་འཛིན་དང་། ཤེས་རབ་ཀྱི་ཕུང་པོ་ཡོངས་སུ་ཉམས་པ་མེད་
པས་དགེ་བའོ། །དོན་བཟང་པོ་ནི། བརྗོད་བྱའི་དོན་ཕུན་སུམ་ཚོགས་པའོ། །ཚིག་བཟང་པོ་ནི་གོ་བར་བྱེད་པའི་རྗོད་བྱེད་ཕུན་སུམ་ཚོགས་པའོ། །མ་འདྲེས་པ་ནི་ཐེག་པ་གཞན་དང་
ཐུན་མོང་མ་ཡིན་པའོ། །ཡོངས་སུ་རྫོགས་པ་ནི་ཉོན་མོངས་པ་ཐམས་ཅད་ཀྱི་གཉེན་པོའོ། །ཡོངས་སུ་དག་པ་ནི། རང་གི་ཉོན་མོངས་པ་རྣམ་པར་གྲོལ་བས་ངོ་བོ་ཉིད་ཀྱི་རྣམ་པར་
གྲོལ་བའོ། །ཡོངས་སུ་བྱང་བ་ནི། ཉོན་མོངས་པ་བག་ལ་ཉལ་དང་བཅས་པ་སྤངས་པས་རྒྱུད་རྣམ་པར་གྲོལ་བའོ། །ཞེས་གསུངས་པ་དེ་ལྟ་བུའི་སངས་རྒྱས་ཀྱི་བསྟན་པ་དམ་པའི་

ཆོས་ནི། ཐེག་པ་ཐུན་མོང་བ་ལྟར་ན། འཕགས་པའི་བདེན་པ་སྟོན་པས་མདོ་སྡེ་ལ་འཇུག །ཉོན་མོངས་པ་འདུལ་བས་འདུལ་བ་ལ་འཇུག །རྟེན་འབྲེལ་གྱི་ཆོས་ཉིད་དང་མ་འགལ་
བ་ཞིག་ཡིན་པར་བཞེད། ཐེག་ཆེན་པ་ལྟར་ན། རྒྱུད་བླ་མར་བཤད་པ་བཞིན་ནམ། མདོ་སྡེ་རྒྱན་ལས། དད་དང་དགའ་དང་བློ་རྣམས་ཀྱི། །རྒྱུ་ཕྱིར་ཆོས་འདི་དགེ་བ་ཡིན།
དོན་རྣམས་གཉིས་ལྡན་བཟུང་སླང་དང༌། །ཡོན་ཏན་བཞི་ལྡན་ཚངས་སྤྱོད་དོན། །གཞན་དང་ཐུན་མོང་མ་ཡིན་ལྡང་པ་དང་། །ཁམས་སུ་ཉོན་མོངས་རྣམ་སྤོངས་རྫོགས་བྱེད་དང༌།
ངོ་བོ་ཉིད་དག་དྲི་མ་དག་པ་སྟེ། །ཚངས་སྤྱོད་ཡོན་ཏན་བཞི་ལྡན་ཡིན་པར་འདོད། །ཅེས་སོ། །ཐེག་པ་ཆེན་པོ་ཁྱད་པར་བའི་ལུགས་ཀྱིས། གུར་ལས། སྟོང་ཉིད་སྙིང་རྗེ་དབྱེར་
མེད་པ། །གང་ལ་སེམས་ནི་རབ་སྒོམ་བྱེད། །དེ་ཉིད་སངས་རྒྱས་ཆོས་དང་ནི། །དགེ་འདུན་གྱི་ཡང་བསྟན་པའོ། །ཞེས་གསུངས་པས། སངས་རྒྱས་ཀྱི་བསྟན་པ་ནི། སྟོང་བྷཱུ

།ཉིད་སྙིང་རྗེའི་སྙིང་པོ་ཅན་འདི་ཡིན་པར་གསུངས་སོ། །དེ་ལྟ་བུའི་བསྟན་པ་དེ་ཚིག་དོན་འབྲེལ་བར་འབྱུང་བས། མདོ་སྡེ་རྒྱན་ལས། ཇི་ལྟར་
བསྣམས་ན་རབ་བཀུ་ལ། །མྱང་ན་ཞིམ་པའི་སྨན་བཞིན་དུ། །ཆོས་ཀྱང་དེ་བཞིན་གཉིས་སུ་གནས། །དོན་དང་ཡི་གེར་ཤེས་པར་བྱ། །ཞེས་གསུངས་སོ། །གཞན་ལས་ཀྱང་
ཚིག་དོན་ལ་གནས་པའམ། སྒྲ་དོན་ནམ་ཚིག་དོན་དུ་བརྗོད་དོ། །མཛོད་ལས། སྟོན་པའི་དམ་ཆོས་རྣམ་གཉིས་ཏེ། །ལུང་དང་རྟོགས་པའི་བདག་ཉིད་དོ། །ཞེས་གསུངས་
པས། རྟོགས་པའི་ཆོས་ནི་འདོད་ཆགས་དང་བྲལ་བ་སྟེ། རྒྱུད་བླ་མར། གང་ཞིག་གང་གིས་ཆགས་བྲལ་བ། །བདེན་གཉིས་མཚན་ཉིད་ཅན་དེ་ཆོས། །ཆགས་བྲལ་ཉིད་ནི་
འགོག་པ་དང་། །ལམ་གྱི་བདེན་པ་དག་གིས་བསྡུས། །ཞེས་སོ། །ལུང་གི་ཆོས་ནི། རྟོགས་པའི་ཆོས་ལ་འཇུག་པའི་རྗོད་བྱེད་དེ། ཐོས་པ་ལས་བྱུང་བའི་བག་ཆགས་
༣

དང་། ཆོས་ཀྱི་དབྱིངས་ཀྱི་རྒྱུ་མཐུན་པ་ལས་བྱུང་བའི་མངོན་བརྗོད་དོ། །ཞེས་སོ། །སྤྱིར་ཆོས་ཉམས་སུ་ལེན་པའི་དགོས་པ་རང་ཡང་། སློབ་དཔོན་དབྱིག་གཉེན་གྱིས། ཉོན་
མོངས་དགྲ་རྣམས་མ་ལུས་འཛོམས་པ་དང་། །ངན་འགྲོའི་སྲིད་ལས་སྐྱོབ་པ་གང་ཡིན་པ། །ཆོས་སྐྱོབ་ཡོན་ཏན་ལྡན་ཕྱིར་བསྟན་བཅོས་ཏེ། །གཉིས་པོ་འདི་དག་གཞན་གྱི་ལུགས་
ལ་མེད། །ཅེས་གསུངས་པ་ནི་བཀའ་དང་བསྟན་བཅོས་ཐམས་ཅད་ཀྱི་དགོངས་པ་ཡིན་པས། མདོར་ན་ཆོས་ནི་སངས་རྒྱས་ཀྱིས་གསུངས། སྡུད་པ་པོས་བསྡུས། མཁས་པ་
རྣམས་ཀྱིས་བཀྲལ། ལོ་པཎ་གྱིས་བསྒྱར། གྲུབ་ཐོབ་རྣམས་ཀྱིས་ཉམས་སུ་བླངས། བརྒྱུད་པ་རྣམ་དག་ལས་འོངས། བླ་མའི་མན་ངག་གིས་བརྒྱན་པ་ཞིག་ཉམས་སུ་ལེན་པར་
བྱེད་པ་ཡིན་ནོ་གསུངས་པར་གདའ། ༈ བཞི་པ་ཉམས་སུ་བླང་བྱ་ལམ་གྱི་གདམས་ངག་ལ། ལམ་མཆོག་དམན་གྱི་ཉམས་ལེན་དང་། དེ་ཚུལ་གསུམ་གྱིས་ཉམས་སུ་བླངས་པ་སྒྱུ

། གཉིས་ཡོད་པ་ལས། དང་པོ་ལ། ཐུན་མོང་བ་དང་ཁྱད་པར་བ་གཉིས་ཡོད་པ་ལས། དེ་ཡང་གང་ཟག་གི་བློའི་རིམ་པ་དང་བསྟུན་ནས། ཇོ་བོ་ཆེན་
པོ་ཨ་ཏི་ཤས། ཆུང་ངུ་འབྲིང་དང་མཆོག་གྱུར་པའི། །སྐྱེས་བུ་གསུམ་དུ་ཤེས་བྱ་སྟེ། །གང་ཞིག་ཐབས་ནི་གང་དག་གིས། །འཁོར་བའི་བདེ་བ་ཙམ་དག་ལ། །རང་ཉིད་དོན་དུ་
གཉེར་བྱེད་པ། །སྐྱེས་བུ་དེ་ནི་ཐ་མར་བཤད། །སྲིད་པའི་བདེ་ལ་རྒྱབ་ཕྱོགས་ཤིང་། །སྡིག་པའི་ལས་ལས་བཟློག་བདག་ཉིད། །གང་ཞིག་རང་ཞི་ཙམ་དོན་གཉེར། །སྐྱེས་བུ་དེ་
ནི་འབྲིང་ཞེས་བྱ། །རང་རྒྱུད་གཏོགས་པའི་སྡུག་བསྔལ་གྱིས། །གང་ཞིག་གཞན་གྱི་སྡུག་བསྔལ་ཀུན། །ཡང་དག་ཟད་པར་ཀུན་ནས་འདོད། །སྐྱེས་བུ་དེ་ནི་མཆོག་ཡིན་ནོ།
ཞེས་གསུངས་པའི་བློ་རབ་འབྲིང་གསུམ་པོ་དེས་གདམས་པ་རིམ་པ་ལྟར་ཉམས་སུ་ལེན། ཉམས་སུ་བླངས་པའི་དགོས་པ། དྭགས་པོ་རིན་པོ་ཆེའི་ཞལ་ནས། ཆོས་གང་ཆོས་དེ་

ལམ་དུ་འགྲོ་བ། ལམ་གྱི་འཁྲུལ་པའི་དྲི་མ་སེལ་ལ། འཁྲུལ་པ་ཉིད་ཀྱང་ཡེ་ཤེས་སུ་འཆར་ན། མན་ངག་གནད་དུ་ཕོག་པ་དེ་ཡིན། ཞེས་གསུངས་པས། དང་པོ་ཐུན་མོང་བའི་
ལམ་དེ་སྐྱེས་བུ་ཆུང་འབྲིང་གཉིས་ཀྱིས་ཉམས་སུ་བླངས་པས། ཆུང་ངུ་ལ་ཆོས་ཆོས་སུ་འགྲོ་བ། འབྲིང་ལ་ཆོས་ལམ་དུ་འགྲོ་བ་བྱ་བ་འབྱུང་། སྐྱེས་བུ་མཆོག་གིས་ཁྱད་པར་བའི་
ལམ་ཉམས་སུ་བླངས་པས། ལམ་གྱི་འཁྲུལ་པ་སེལ་བ་དང་། དེའི་ནང་ནས་ཀྱང་བློ་མཆོག་ཏུ་གྱུར་པ་ཞིག་གིས་ཁྱད་པར་བླ་མེད་ཀྱི་ལམ་ཉམས་སུ་བླངས་པས། འཁྲུལ་པ་ཡེ་
ཤེས་སུ་འཆར་བ་བྱ་བ་འབྱུང་བས་དེ་ལྟར་གང་ཞིག་གི་བློའི་རིམ་པ་ལ། ཆོས་ཀྱང་ཐེག་པའི་རིམ་པས་བསྟན་དགོས་པ་ནི། སྐས་ཀྱི་སྡང་བུ་འོག་མ་ནས་རིམ་པ་བཞིན་འཛེགས་
དགོས་པ་དང་། བུ་ཆུང་དར་ལ་བབ་པའི་ཁ་ཟས་ཀྱི་དཔེ་གསུམ། དེ་བཞིན་དུ་དེ་ཐམས་ཅད་ཀྱི། དང་པོ་ཆོས་ཀྱི་རྩ་བ་དད་པ་ཡིན་པའི་ཕྱིར། དེ་ལ་དད་པ་དགོས་པའི་རྒྱུ་✖

།མཚན། དེ་བསྐྱེད་པའི་ཐབས་སུ་དལ་འབྱོར་རྙེད་པར་དཀའ་བ་བསམ་པ། འདུས་བྱས་མི་རྟག་པས་འཆི་བ་བསྒོམས་པ། ལས་འབྲས་བསམ་པས་
མི་བསླུ་བར་སྟོན་པ། འཁོར་བའི་ཉེས་དམིགས་ལ་བློ་ངེས་པར་བྱང་བ། དགེ་སྡིག་གི་རྒྱུ་ལ་བླང་དོར་བྱ་བ་དང་དྲུག་ཏུ་ཡོད་པ་ལས། དང་པོ་ནི། བླ་མ་རིན་པོ་ཆེའི་ཞལ་
ནས། དད་པ་མེད་པའི་ཆོས་པ་མི་བཏུབ། དད་པ་གཏིང་ནས་སྐྱེས་པ་ཞིག་ལ་གཞི་ལེན་འཚལ། དེ་ཡང་འཕགས་པ་ཆོས་བཅུ་པའི་མདོ་ལས། དད་པ་མེད་པའི་མི་རྣམས་ལ།
དཀར་པོའི་ཆོས་རྣམས་མི་སྐྱེ་སྟེ། །ས་བོན་མེ་ཡིས་ཚིག་པ་ལ། །མྱུ་གུ་སྔོན་པོ་ཇི་བཞིན་ནོ། །ཞེས་པ་དང་། དཀོན་མཆོག་སྒྲོན་མ་ལས། དད་པ་གཏེར་དང་ནོར་དང་རྐང་པའི་
མཆོག །ལག་པ་བཞིན་དུ་དགེ་སྡུད་རྩ་བ་ཡིན། །དད་པས་གཏོང་ལ་ཡོངས་སུ་དགའ་བར་བྱེད། །དད་པས་རྒྱལ་བའི་ཆོས་ལ་རབ་དགའ་བྱེད། །དད་པས་ཡེ་ཤེས་ཡོན་ཏན་ཁྱད་

པར་བྱེད། །སངས་རྒྱས་གོ་འཕང་གཏེར་ཞིང་ཐོབ་པར་བྱེད། །ཅེས་སོ། །སློབ་དཔོན་ཞི་བ་ལྷས། སྡག་བསྔལ་མཐར་ཕྱིན་འདོད་པ་དང་། །བདེ་བའི་མཐར་འགྲོ་འདོད་པ་
ཡིས། །དད་པའི་རྩ་བ་བརྟན་བྱ་ཞིང་། །བྱང་ཆུབ་ལམ་ཡང་བློ་བརྟན་བྱ། །ཞེས་གསུངས་པས། དད་པ་ནི་ཤིན་ཏུ་གལ་ཆེ། དད་པ་རབ་ལ་ཆོས་པ་རབ། དད་པ་འབྲིང་ལ་ཆོས་
ཙྪི
ཝེzཔ་འབྲིང་། དད་པ་ཐ་མ་ལ་ཆོས་པ་ཐ་མ་ཡོང་བ་ཡིན། དད་པ་གཏན་ནས་མེད་པ་ཅིག །དང་པོ་ཆོས་སྒོར་མི་འཇུག །ཞུགས་ལོ་བྱས་ཀྱང་ཞེ་ཕུགས་སུ་ཚེ་འདི་བཅུག་པས། སྐྲ་.
〔a
བཅད་གོས་བསྒྱར་གྱི་ཆོས། མིང་དང་གཟུགས་བརྙན་གྱི་ཆོས། དྲེགས་པ་ཁྱུར་རྒྱབ་ཀྱི་ཆོས་ཞིག་ལས་མི་ཡོང་བར་གདའ། ངན་སོང་གསུམ་ལ་སོགས་པ་ཐམས་ཅད་ཀྱང་དང་པོ་)
དད་པ་མེད་པའི་སྐྱོན་ཡིན། མཐོ་རིས་དང་ཐར་པའི་བདེ་ལེགས་ཐམས་ཅད་ཀྱང་དང་པོ་དད་པ་ཆེ་ཆུང་གི་ཁྱད་པར་ལས་གྲུབ་པ་ཡིན། དད་པ་གཏན་ནས་མེད་པ་ལ་བདེ་བའི་གོ་8

༡. ༄༅། ། སྐབས་དཀའ། དད་པ་ནོན་ཙམ་ཅིག་ལས་མེད་ཀྱང་། དེ་གསོ་རུ་རུང་བས་གསོ་བ་གལ་ཆེ་སྟེ། དེ་ཡང་དབང་པོ་མཐོ་དམན་མེད། ཆེ་ཆུང་
མེད། མཁས་མི་མཁས་མེད་པ་ཐམས་ཅད་ཀྱིས་དད་པ་མ་གསོས་ན། དགེ་བའི་བཤེས་གཉེན་མཁས་པ་ཆེན་པོ་དང་། སྒོམ་ཆེན་བཟང་པོར་གསོལ་བ། ཚེ་སྟོད་སྒྲུབ་པ་ལ་
བསྐྱལ་ནས། ཚེ་སྨད་བདུད་ཀྱིས་ཁྱེར་བ་དང་། གཞན་ཡང་ཆོས་པ་བཟང་དུ་རེ། གཞན་གྱིས་ཀྱང་ཆོས་པར་མཐོང་། རང་ཡང་རློམ་པ་རྣམས་ཀྱང་། ཁྲམ་དང༌། ཟོལ་
དང་། གཡོ་སྒྱུ་དང་། ཁ་བསག་ལ་སོགས་དང་གཏིང་འདྲེས་སེ་བ། དད་པ་སེམས་ལ་སྐྱེར་མ་ཉན་པར། ཁ་སྤྱང་དུ་སོང་བ་མང་པོ་སྲིད་ཀྱིན་གདའ་བ། དེ་དད་པ་མ་གསོས་
པའི་སྐྱོན་ཡིན་མོད། དེ་བས་ན་དགེ་བའི་བཤེས་གཉེན་མཁས་པ་ཆེན་པོ་རྣམས་ཀྱི་གསུང་སྒྲོས། དད་པའི་དད་པ། འདོད་པའི་དད་པ། ཡིད་ཆེས་པའི་དད་པ་ལ་སོགས་པ་ཐམས་

ཅད་ཀྱང་། ནང་ན་ཕན་སེམས་མེད་པར་བཤད་པ་ཅི་མཁས། ཚིག་གི་འབྲུ་ཅི་ནོན་དུ་བྱས། ཉན་པོ་རྣམས་ཀྱིས་ཀྱང་རྫོགས་པའི་བྱང་ཆུབ་ཅི་ཐོབ་དང་། དད་པ་ཅི་སྐྱེའི་འདུ་ཤེས་
མི་བྱེད་པར། ཚིག་གི་བཤད་པ་ཅི་ལོབ་ལ་སོང་ནས། དད་པ་གཏིང་ནས་མེད་པར་ཚིག་རྣམས་ཁ་ལ་ཡམ་མེ་བྱས་ནས་ཡོང་བ་དེ་བློ་དྲེད་པའི་ཞད་དུ་གདའ་བ། དེ་ཙམ་ན་ཆོས་
ཆོས་སུ་མ་སོང་བ་ལགས་མོད་གསུངས། སློབ་དཔོན་རིན་ཆེན་འབྱུང་གནས་ཞི་བའི་ཞལ་ནས། དད་པ་མེད་ན་གཙོ་བོའི་དགྲ། །ལྷག་དད་ཤིན་ཏུ་གོལ་བའི་གནས། །གང་འདིར་
ཀུན་མཁྱེན་ཚད་མས་འགྲུབ། །གུས་པས་ཀུན་མཁྱེན་འགྱུར་བ་མེད། །ཅེས་གསུངས་པའི་དོན་ཡང་དེ་ཡིན་པས། འགའ་ཞིག་དད་པ་མེད་པར་རབ་ཏུ་བྱུང་བ་ཙུག །ཚུལ་ཁྲིམས་
མི་བསྲུང་བར་ཐོས་པ་བྱེད་པ་ཙུག།ཐོས་པ་མ་བྱས་པར་བསམ་བློ་དང་སྒོམ་བསྒྲུབ་བྱེད་པ་ཙུག །གདམས་ངག་མེད་པར་རི་ཁྲོད་འགྲིམས་པ་ཙུག །ཉམས་མྱོང་མེད་པར་སྤྱོད་པ་༔

།བྱེད་པ་ཙུག །རང་འདོད་མ་ཟད་ཡོན་ཏན་མ་རྫོགས་པར་གཞན་དོན་རྩོམ་པ་ཙུག་བྱེད་པར་གདའ་སྟེ། དེ་ཐམས་ཅད་ལ་ལྷག་དད་ཟེར་བ་ཡིན། ཚེ་༄༅།
འདིའི་སྙན་གྲགས་ཕུགས་སུ་བཅུག་ནས་འདུག་པ་ཡིན་ནོ། །དེ་བས་ན་དང་པོར་རང་ལ་དད་པ་ཅིག་ཨེ་འདུག་ལྟོས་ལ། ཅུང་ཟད་ཅིག་འདུག་ན་དེ་གསོ་བ་ཤིན་ཏུ་གལ་ཆེ་བ་ཡིན་
པས། དད་པ་སྐྱེ་བའི་རྒྱུ་རང་ཉིད་སྡུག་བསྔལ་གྱིས་འཇིགས་པ་ཅིག་ལ་སྐྱེ་བ་ཡིན། སྡུག་བསྔལ་མེད་ན་ངེས་འབྱུང་མེད་བྱ་བ་ཡིན་པས། འཁོར་བའི་སྡུག་བསྔལ་གྱིས་ཧག་ལ་
གཟད། ངན་སོང་གསུམ་གྱི་སྐྱག་ནག་ལོག །འཆི་བ་སྙིང་ལ་ཟུག་སྟེ་ནམ་འཆི་ཆ་མེད་པ་ཞིག་རྒྱུད་ལ་སྐྱེས་ཙ་ན། དེ་དུས་དད་པ་སྐྱེས་པ་བྱ་བ་ཡིན། དམ་པ་རིན་པོ་ཆེ་ལ་དད་པ་
སྐྱེ་བའི་དུས་ནམ་ལགས་ཞུས་པས། བྲེད་ནག་གསན་ཙ་ན་ཡིན་ནོ། །དེ་བས་ན་འོ་སྐོལ་རང་རྣམས། ཚིག་ལ་སོགས་པའི་ལེགས་སུ་རེ་དེ་ཤོལ་ལ། བསམ་བློ་ཞིག་མལ་འདི་

ལྟར་དུ་བགྱིས་འཚལ། དུས་ད་ལྟ་འོ་སྐོལ་ལ་ལོངས་སྤྱོད་དབང་ཐང་དང་། བསོད་ནམས་ལ་སོགས་པ་གཞན་ལ་རག་མི་ལུས་པར་གདའ་སྟེ། དུས་གཏན་དུ་འདི་ཁོ་ན་ཙུག་མི་
མཆི། ད་རེས་མི་ལུས་གཙང་མ་ཐོབ། དབང་པོ་སྒོ་ལྔ་ལ་སྐྱོན་མ་ཞུགས། ལུས་ཀྱི་གུས་འདུད། ངག་གི་སྨྲ་བརྗོད། ཡིད་ཀྱི་བསམ་མནོ་བསྲུང་སྡོམ་ལ་སོགས་སྐྱོན་མེད་པར་
ཤེས་པའི་དུས་འདིར། ནམ་གཞག་གཏན་གྱི་ལམ་སྣ་ཞིག་མ་ཟིན་ན། ཕྱིས་ནི་དཀའ་མོར་མཆི། ལུས་ཀྱི་མཚན་ཉིད་ནི་མི་རྟག་པ། འཇིགས་བྲལ། འདུས་བྱས་བསླུ་བའི་ཆོས་
ཅན་ཡིན་ནོ། །དེ་བཞིན་དུ་གོ་ནས་འཁོར་བ་དང་ངན་སོང་གི་སྡུག་བསྔལ་ཐོས་ཙམ་བློ་མི་བདེ་ཀ་རེ་འགྲོ་དགོས་པ་ཡིན། དེ་ལ་དམ་པའི་ཆོས་མིན་གང་གིས་ཀྱང་མི་ཕན་པར་གོ་བ་
ཞིག་ཡོང་བ་ཡིན། དེ་བྱུང་ན་དད་པའི་སྣ་མོ་ཆོས་ལ་ཟིན་པ་བྱ་བ་ཞིག་འབྱུང་བ་ཡིན། ཡང་བླ་མ་རིན་པོ་ཆེའི་ཞལ་ནས། རིམ་གྱིས་པ་ཡི་གང་ཟག་གིས། །དང་པོར་དལ་འབྱོར་༔

།རྙེད་དཀའ་བསམ། །ངན་འགྲོའི་འཇིགས་ལས་སྐྱོ་བ་སྐྱེས། །དལ་འབྱོར་མི་རྟག་བསམ་བྱས་ལ། །མྱུར་དུ་གསུམ་ལ་སྐྱབས་སུ་འགྲོ། །དེ་རྗེས་
བསྙེན་གནས་ཡན་ལག་བརྒྱད། །དེ་རྗེས་གཏན་ཁྲིམས་རྣམ་ལྔ་བླངས། །ཞེས་གསུངས་པས། དོན་དང་པོ། ༈ དལ་འབྱོར་རྙེད་པར་དཀའ་བ་ལ་སོགས་པའི་ཆོས་བཞི་པོ་རེ་རེ་
ལའང་རྒྱུ་མཚན་རྣམ་པར་བཞག་པ་དང་། སྐབས་དོན་རྒྱུད་ལ་སྦྱར་བ། དེའི་དགོས་པ་དང་གསུམ་དུ་ཡོད་པ་ལས། དལ་འབྱོར་རྙེད་པར་དཀའ་བའི་རྒྱུ་མཚན་ནམ། རྣམ་པར་
བཞག་པ་འདི་ལྟར་ཡིན་ཏེ། སྤྱིར་ཁམས་གསུམ་འཁོར་བའི་རྒྱ་མཚོ་འདི་ན། སེམས་ཅན་གྱི་ཁམས་བསམ་གྱིས་མི་ཁྱབ། གཞལ་དུ་མེད། བགྲང་དུ་མེད་པས་ན། དཔེ་ནམ་
→ མཁའ་ལ་སྒྲུན་པ་ལས་མ་བཏུབ་པས་ན། ནམ་མཁའི་མཐའ་དང་མཉམ་པའི་སེམས་ཅན་ཐམས་ཅད་ཅེས་ཟེར་བའི་རྒྱུ་མཚན་ཡང་དེ་ཡིན། དེ་ལ་སེམས་ཅན་ལ་སྡེ་ཚན་དུ་ཕྱེ་ན།  ྨ

མཐོ་རིས་དང་ངན་སོང་གཉིས་སུ་ཡོད་པ་ལས། དེ་གཉིས་གང་ལགས་ཞེ་ན། ཉི་མའི་སྙིང་པོས་ཞུས་པའི་མདོ་ལས། དཔེར་ན་སྐྱེས་བུ་སྟོབས་དང་ལྡན་པ་ཞིག་གིས་ཡུངས་ཀར་
གྱིས་བཀང་བའི་སྒྲོ་བ་ཞིག་ཐུར་དུ་ཁ་སྦུབ་སྟེ་དྲག་ཏུ་སྤྲག་པ་ལས། ཤུལ་དེར་རྡོག་མ་ཉུང་ཟད་ཀྱང་ཆགས་པར་དཀའ་ན་མང་པོ་ལྟ་ཅི་སྨོས་ཏེ། དེ་བཞིན་དུ་ངན་འགྲོ་དང་མཐོ་རིས་
ཀྱི་ཁྱད་པར་དག་ཀྱང་ཤེས་པར་བྱའོ། །ཞེས་དང་། དེའི་ནང་ནས་ཀྱང་། མིའི་འགྲོ་བ་ཐོབ་པ་ནི། ཤིན་ཏུ་རྙེད་པར་དཀའ་སྟེ། ཡང་དག་པར་ལྡན་པའི་མདོ་ལུང་ལས་སློབ་དཔོན་.2hzy.xilira.g.zb
ཞི་བ་ལྷས། འདི་སྐད་དུ། རྒྱ་མཚོ་ཆེར་གཡེང་གཉའ་ཤིང་གི། །བུ་གར་རུ་སྦལ་མགྲིན་ཆུད་ལྟར། །མི་ཉིད་ཤིན་ཏུ་རྙེད་དཀའ་གསུངས། །ཞེས་པ་དེའི་དོན་ནི། རྒྱ་མཚོ་ཆེན་
པོ་ཞིག་གི་མཚོ་གཏིང་ན་རུ་སྦལ་ཞར་བ་མིག་གཅིག་པ་གཅིག་ཡོད་ལ། མཚོ་དེའི་ནང་གི་སྟེང་ན་གཉའ་ཤིང་བུ་ག་གཅིག་པ་ཞིག་ཡོད་དེ། ཤར་གྱི་རླུང་གིས་ནུབ་ཏུ་འཕྱོ། ནུབ་ཀྱི་སྒྱུ

།རླུང་གིས་ཤར་དུ་འཕྱོ། དེ་བཞིན་དུ་ལྷོ་དང་བྱང་དང་། མཚམས་ཐམས་ཅད་དུ་ཡང་འཕྱོ་ཞིང་གནས་པ་ལས། མཚོའི་གཏིང་གི་རུས་སྦལ་དེ་ལོ་བརྒྱ་༄༅།
བརྒྱ་ན་མཚོའི་སྟེང་དུ་ལན་རེ་འབྱུང་བ་ལ། དེའི་མགྲིན་པ་གཉའ་ཤིང་གི་བུ་ག་དེར་ཆུད་དམ་མི་ཆུད་ན། ཆུད་པ་སྲིད་པ་ཙམ་ཡིན་གྱི། རུས་སྦལ་ཞར་བ་དེ་ཡང་ནས་ཡང་དུ་
མཚོའི་སྟེང་དུ་མི་རྒྱུ་ཞིང་། གཉའ་ཤིང་བུ་ག་གཅིག་པ་ཕྱོགས་གཅིག་ཏུ་མི་གནས་པ་ལ་སོགས་པའི་རྒྱུ་མཚན་དུ་མས་རྟེན་འབྲེལ་འགྲིག་པ་དེ་ཤིན་ཏུ་དཀའ་བས། དེ་བཞིན་དུ་འགྲོ་
བ་གཞན་གྱི་ལས་དང་ལུང་བགྲང་བ་ལས་འདས་པའི་ཕྱིར། མི་ལུས་ཐོབ་པ་ནི་ཤིན་ཏུ་དཀའོ་ཞེས་གསུངས། དེ་ཙམ་དུ་དཀའ་བ་རང་ཡང་ཅང་ཡིན་ནམ། མི་འདི་ཇི་སྙེད་ཅིག་
འདུག་པ་སྙམ་ན། རྗེ་བཙུན་ཆེན་པོ་མལ་ཡེར་པ་བའི་ཞལ་ནས། དལ་འབྱོར་དཀའ་འམ་མི་དཀའ་བ། །མི་ཡི་དངོས་པོ་ཐམས་ཅད་དང༌། །སྔོ་ཕུང་གཅིག་གི་སྲོག་ཆགས་

དཔྱོད། །ཅེས་གསུངས་ལ། སྔོ་ཕུང་གཅིག་གི་སྲོག་ཆགས་ཀྱང་དེ་ཙམ་དུ་མང་ན། དུད་འགྲོ་ཁ་འཐོར་བ་གཞན་དང་། བྱིངས་ན་གནས་པ་དང་། དམྱལ་བ་དང་། ཡི་དྭགས་
ལ་སོགས་པ་ངན་སོང་བསམ་ལས་འདས་ཤིང་། མཐོ་རིས་ཀྱང་བརྗོད་ལས་འདས་པར་གསུངས། དེའི་ནང་ནས་ཀྱང་མིའི་ལུས་འདི་ཆེས་ཉུང་ཞིང་། མིའི་ལུས་ཡིན་པ་ཙམ་གྱིས་
མི་ཆོག་སྟེ། མཐའ་འཁོབ་དང་ཀླ་ཀློ་དང་། ལྟ་བ་ལོག་པ་དང་། གླེན་ལྐུག་ལ་སོགས་པར་སྐྱེས་ན། མིའི་ལུས་ཡིན་ཀྱང་ཐར་པ་དམ་པ་ཐོབ་པའི་རྟེན་དུ་རུང་བ་མ་ཡིན་ཏེ། མི་
ལུས་ཡིན་པ་ཙམ་གྱི་ཕྱིར། མི་ལུས་ཙམ་པོ་བ་ཞེས་བྱ་སྟེ། མིའི་ཆར་གཏོགས་པའི་འགྲོ་བ་འདི་བཞི་དང་། ངན་སོང་གསུམ། ལྷ་ཚེ་རིང་པོ་དང་བཅས་པ་རྣམས་ལ་ཐར་པའི་
སྐབས་མེད་པས། འཕགས་པ་ཀླུ་སྒྲུབ་ཀྱིས། དམྱལ་བ་ཡི་དྭགས་དུད་འགྲོ་དང་། །ཀླ་ཀློ་ཚེ་རིང་ལྷ་དང་ནི། །ལོག་ལྟ་སངས་རྒྱས་ཀྱིས་སྟོངས་པ། །ལྐུགས་པ་འདི་དག་མི་

༄ ༅། །ཁོམ་བརྒྱད། །ཅེས་མི་ཁོམ་པའི་གནས་བརྒྱད་དུ་གྲགས། མི་ཁོམ་པ་ལས་ལོག་པ་དལ་བ་ཡིན་པས། དེ་བརྒྱད་སྤངས་ལ་དལ་བ་བརྒྱད། ཅེས་
ཟེར་བ་ཡིན། དལ་བ་རང་གིས་ཀྱང་མི་ཆོག་མཐུན་རྐྱེན་ཚང་དགོས་པས། དེ་ཡང་བསམ་གྱིས་མི་ཁྱབ་པ་བསྟན་པའི་མདོ་ལས། མིར་གྱུར་ཡུལ་དབུས་སྐྱེས་པ་དང་། །དབང་པོ་
ཚང་ཞིང་གནས་ལ་དད། །དེ་ནི་ལས་མཐའ་མ་ལོག་པ། །དེ་ལྔ་རང་གི་འབྱོར་བ་ཡིན། །ཞེས་མི་ལུས་ཐོབ་ཡུལ་དབུས་ཞེས་པ་ཆོས་དར་བའི་སར་སྐྱེས་པ། དབང་པོ་ཚང་བ། གནས་
སངས་རྒྱས་ཀྱི་བསྟན་པ་ལ་དད་པ། མཚམས་མེད་བྱེད་པ་ལ་སོགས་པ་ལས་ཀྱི་མཐའ་མ་ལོག་པ་སྟེ། རང་རྒྱུད་ཀྱི་བསྡུས་པ་ལྔ་དང་། སངས་རྒྱས་རྣམས་བྱོན་དེས་ཆོས་
༴ གསུངས། །བསྟན་གནས་བསྟན་རྗེས་འཇུག་པ་དང་། །གཞན་ཕྱིར་རྟག་ཏུ་སྙིང་བརྩེ་བ། །འདི་ལྔ་གཞན་གྱི་འབྱོར་བ་ཡིན། །ཞེས་སངས་རྒྱས་འཇིག་རྟེན་དུ་བྱོན་པ། དེས་ཆོས་

གསུངས་པ། དེའི་བསྟན་པ་གནས་པ། བསྟན་པའི་རྗེས་སུ་འཇུག་པའི་གང་ཟག་ཡོད་པ། རྗེས་སུ་ཞུགས་པ་སོ་སོ་སྙིང་བརྩེ་བའི་ཡུལ་གཞན་ཡོད་པ་སྟེ། འདི་ལྔ་གཞན་གྱིས་
བསྡུས་པས་གཞན་འབྱོར་ལྔ། དེ་ལྟར་དལ་བ་བརྒྱད་དང་འབྱོར་བ་བཅུ་ཚང་བ་གཅིག་ལ་དལ་འབྱོར་གྱི་ཆོས་བཅོ་བརྒྱད་ཟེར་བ་ཡིན། དེ་ལྟ་བུ་ནི་ཤིན་ཏུ་ནས་ཀྱང་དཀའ་བ་ཞིག་
ཡིན་པ་ལ། འོ་སྐོལ་རྣམས་ད་རེས་མི་ལུས་རིན་པོ་ཆེ་ཐོབ། སངས་རྒྱས་ཀྱི་བསྟན་པ་དར་བའི་ས་ཕྱོགས་སུ་སྐྱེས། དབང་པོ་སྒོ་ལྔ་ལ་སྐྱོན་མ་ཞུགས། བླ་མ་དགེ་བའི་བཤེས་
གཉེན་ལ་སོགས། རྟེན་འབྲེལ་ཕུན་སུམ་ཚོགས་པ་ཐམས་ཅད་ཚང་། དལ་འབྱོར་གྱི་ཆོས་བཅོ་བརྒྱད་ཡོངས་སུ་ཚང་བ་འགལ་རྐྱེན་གྱི་དབང་དུ་མི་འགྲོ་བར་ཆོས་བྱ་རུ་ཡོད་པ་འདི་
ཤིན་ཏུ་འཚེངས་པ་ཡིན་ནོ། །རེས་དགའ། རེས་ལེགས། རེས་ཡིན་སྙམ་པ་མཛོད། འདི་ལྟ་བུའི་དལ་འབྱོར་ཐོབ་པ་འདི་ཅི་ལས་བྱུང་ན། རང་རེ་རྣམས་སྒོ་དྲག་པའམ། ཕོ་

༄༅། །གྲུང་ནས་རྙེད་པ་ཡང་མ་ཡིན། ཁ་རྗེ་ཆེ་བའམ་སྟེས་ལེགས་ནས་བྱུང་བ་ཡང་མ་ཡིན། ཕྱྭ་དང་དབང་ཕྱུག་ལ་སོགས་པ་གཞན་གྱིས་བྱས་པ་ཡང་མ་
ཡིན་ཏེ། འོ་ན་གང་ལས་བྱུང་སྙམ་ན། གཞོན་ནུ་གསེར་མདོག་གི་རྟོགས་པ་བརྗོད་པ་ལས། འཇིག་རྟེན་འདི་འམ་ཕ་རོལ་ཏུ། །བདེ་བ་ཅི་ཡང་རུང་བ་དང་། །མྱ་ངན་འདས་པ་
ཐོབ་པ་ནི། །བསོད་ནམས་བསགས་པའི་འབྲས་བུ་ཡིན། །ཞེས་སྐྱེ་བ་སྔ་མ་ཡང་སྔ་རྣམས་སུ་ཚུལ་ཁྲིམས་བསྲུང་ཞིང་བསོད་ནམས་བསགས་པའི་མཐུ་ལས་གྲུབ་པ་ཡིན་པར་
གསུངས། དེ་ཡང་མི་ལུས་ཐོབ་པའི་དགོས་པ་རང་གང་ཡིན་སྙམ་ན། འགའ་ཞིག་འཇིག་རྟེན་གྱི་སྟོབས་དང་། དབང་ཕྱུག་དང་། སྙན་གྲགས་ལ་སོགས་པ་ཆེ་ཐབས། བཟང་
→ ཐབས། གཞན་ཡང་དགྲ་འདུལ་བ། གཉེན་སྐྱོང་བ། ནོར་གསོག་པ་ལ་སོགས་ལ་མི་ལུས་དོན་ཅན་དུ་བྱེད་པ་དག་ཡོད་དེ། དེ་རྣམས་ནི་མི་ལུས་དལ་འབྱོར་གྱི་དགོས་པ་མ་

ཡིན། འཇིག་རྟེན་གྱི་ལྷ་ཀླུ་མཐུ་བོ་ཆེ་བཙན་དང་དུད་འགྲོའི་མཆོག་རྣམས་ལའང་། མི་བས་ཤིན་ཏུ་ལྷག་པར་ཡོད། དལ་འབྱོར་ཐོབ་པའི་དགོས་པ་ནི་སྤྱིར་མིའི་འགྲོ་བ་ཁོ་ན་ལ་
ཡོད་ཀྱི། སྟོབས་ཆེ། སྟོབས་མྱུར་སྐྱོ་ཤས་ཀྱང་ཅུང་ཟད་ཡོད་ལ། ཡིད་ལས་སུ་རུང་དུ་རུང་བས་ན། སངས་རྒྱས་བཅོམ་ལྡན་འདས་རྣམས་ཀྱང་མིའི་འགྲོ་བ་ཁོ་ན་ལ་བརྟེན་ནས་
བྱོན་པ་ཡིན། འཕགས་པ་དགྲ་བཅོམ་རང་རྒྱལ་དང་། གྲུབ་པ་བརྙེས་པའི་སྐྱེས་བུ་དམ་པ་ཐམས་ཅད་ཀྱང་མིའི་ལུས་ཁོ་ན་ལ་བརྟེན་ནས་བྱོན་པ་ཡིན། ཁྱད་པར་དུ་འོ་སྐོལ་འཛམ་
བུ་གླིང་པ་འདི། ལས་ཀྱི་ས་པ་བྱ་བ་ཡིན་པས། མཐོ་རིས་དང་ངན་སོང་ཐམས་ཅད་ཀྱི་འདམ་ཀ་ད་ལྟ་རང་རེ་ལ་ཡོད་དོ་གསུངས་སོ། ༈ །སྐབས་དོན་རྒྱུད་ལ་སྦྱར་བ་ནི། དོན་
དེ་རྣམས་ལ་ལེགས་པར་བསམ་པར་བྱ་སྟེ། དཀའ་ཞིང་དཀོན་ལ་དོན་ཆེ་བའི་མི་ལུས་འདི་ལྟ་བུ་ཐོབ་པ་ཤིན་ཏུ་འཚེངས་པར་འདུག་སྙམ་དུ་དགའ་བ་སྒོམ་ཞིང་། དཀོན་པ་དེ་ཁོ་ནའི་

༄༅། །རྒྱུ་མཚན་དེས་ན། ཕྱིས་ནི་ཐོབ་པར་ཤིན་ཏུ་དཀའ་བར་འདུག་པས། རྙེད་དཀའ་དལ་འབྱོར་མི་ལུས་རིན་པོ་ཆེའི་རིང་ལ། ནམ་གཞག་གཏན་གྱི་ལམ་
སྣ་ཞིག་མ་ཟིན་ན། དེ་ནས་ཅི་འགྱུར་ཆ་མེད་དོ། །སློབ་དཔོན་ཆེན་པོ་ཞི་བ་ལྷས། དལ་འབྱོར་འདི་ནི་རྙེད་པར་ཤིན་ཏུ་དཀའ། །སྐྱེས་བུའི་དོན་གྲུབ་ཐོབ་པར་གྱུར་པ་ལ། །གལ་ཏེ་
འདི་ལ་ཕན་པ་མ་བསྒྲབས་ན། །ཕྱིས་ནི་ཡང་དག་འབྱོར་བར་ག་ལ་འགྱུར། །ཞེས་གསུངས་པ་ལ་སོགས་པ་ལུང་མང་པོ་བཞུགས་པ་ཡིན་ནོ། །དོན་དེ་རྣམས་དྲན་པར་བྱས་ལ་ཐུན་
དུ་བཅད་ཅིང་བསྒོམ་པར་བྱ་སྟེ། དེ་ཡང་སྦྱོར་དངོས་རྗེས་གསུམ་གྱི་སྒོ་ནས་ཡིད་རྣམ་གཡེང་གི་རྗེས་སུ་མི་འབྲང་བར། རྩེ་གཅིག་ཏུ་བསམ་གཏན་དུ་བྱ་ཞིང་། གནད་ནས་བཟུང་
ལ་བསྒོམ་པར་བྱ་སྟེ། དེ་ཡང་སྦྱོར་དངོས་རྗེས་ཐུན་གྱི་བར་ཐམས་ཅད་ལའང་བསམ་པ་འདི་ཉིད་ངང་མ་ཤོར་བར་བྱའོ། །དེའི་དགོས་པ་ནི་ཇི་ཞིག་ལྟར་ངན་སོང་གསུམ་ལས་བློ་༔

ལོག་ནས། དལ་འབྱོར་རྙེད་པར་དཀའ་བ་གོ་ཞིང་རྙེད་ནས་ཆུད་གཟན་དུ་མི་རུང་བས་ཅི་ནས་ཀྱང་ཆོས་ལ་འཇུག་པར་བྱའོ་སྙམ་པ་ཞིག་སྐྱེ་བར་འགྱུར་རོ། །འདུས་བྱས་ཐམས་ཅད་
མི་རྟག་པར་སྟོན་པའི་རྒྱ་མཚན་རྣམ་པར་བཞག་པ་ནི། བཅོམ་ལྡན་འདས་ཀྱིས་མདོ་ལས། རྗེས་ཐམས་ཅད་ཀྱི་ནང་ནས་བ་གླང་གི་རྗེས་མཆོག་ཡིན་ལ། འདུ་ཤེས་ཐམས་ཅད་ཀྱི་
ནང་ནས་མི་རྟག་པ་བསྒོམ་པ་འདི་མཆོག་ཡིན་ནོ། །ཞེས་གསུངས་པས་འདི་ལྟར་ཤེས་པར་བྱ་སྟེ། བྱང་ཆུབ་སེམས་དཔའི་སྡེ་སྣོད་ལས། དེ་ལྟར་ཤིང་གི་ཡལ་ག་ཡི། །ལོ་མ་མེ་
ཏོག་འབྲས་བུ་རྣམས། །ཐམས་ཅད་ལྷུང་བའི་ཆོས་ཅན་ཏེ། །མི་ཡི་སྲོག་ཀྱང་དེ་བཞིན་ནོ། །ཞེས་དཀའ་ཞིང་དཀོན་པའི་ས་ནས་རྙེད་པའི་དལ་འབྱོར་འདི་ཡང་མི་རྟག་
ཅིང་། འདུས་བྱས་ཐམས་ཅད་ཀྱི་མཚན་ཉིད་འཇིག་པར་འགྱུར་བས་ན། མྱ་ངན་ལས་འདས་པའི་མདོ་ལས། ཀྱེ་མ་འདུས་བྱས་རྣམས་མི་རྟག །སྐྱེས་ཤིང་འཇིག་པའི་ཆོས་ཅན་

།ཏེ། །སྐྱེས་ནས་འཇིག་པར་འགྱུར་བས་ན། །དེ་བས་མྱུར་དུ་ཞི་ན་བདེ། །ཞེས་པ་དང་། མི་རྟག་པའི་དཔེ་རང་ཡང་རྡོ་རྗེ་གཅོད་པ་ལས། སྐར་མ་
རབ་རིབ་མར་མེ་དང་། །སྒྱུ་མ་ཟིལ་པ་ཆུ་བུར་དང༌། །རྨི་ལམ་གློག་དང་སྤྲིན་ལྟ་བུར། །འདུས་བྱས་ཆོས་རྣམས་དེ་དང་འདྲ། །ཞེས་གསུངས་སོ། །མདོར་ན་འདུས་བྱས་མཐའ་
བཞི་ལས་མ་འདས་ཏེ། འདུལ་བ་ལུང་ལས། བསགས་པ་རྣམས་ནི་མཐར་འཛད་ཅིང་། །མཐོན་པོའི་མཐའ་ནི་ལྷུང་བར་འགྱུར། །འདུས་པའི་མཐའ་ནི་འབྲལ་བ་སྟེ། །གསོན་
པའི་མཐའ་ནི་འཆི་བ་ཡིན། །ཞེས་གསུངས་སོ། །སློབ་དཔོན་རྟ་དབྱངས་ཀྱིས། ས་འམ་འོན་ཏེ་མཐོ་རིས་ན། །སྐྱེས་ནས་གང་ཞིག་མ་ཤི་བ། །གལ་ཏེ་ཁྱོད་ཀྱིས་མཐོང་
༉ བའམ། །ཡང་ན་ཐོས་སམ་ཐེ་ཚོམ་ཟ། །ཞེས་གསུངས་སོ། །དེར་མ་ཟད་དེ། མཆོག་གི་སྤྲུལ་པའི་སྐུ་སངས་རྒྱས་བཅོམ་ལྡན་འདས་རྣམས་ཀྱང་མྱ་ངན་ལས་འདའ་བའི་ཚུལ་༴

བསྟན། འཕགས་པ་དགྲ་བཅོམ་པ་རྣམས་སམ་གྲུབ་པ་བརྙེས་པའི་སྐྱེས་བུ་དམ་པ་རྣམས་ཀྱང་གཤེགས་ནས་མི་བཞུགས་ཏེ། མྱ་ངན་བསལ་བ་ལས། མཚན་དང་དཔེ་བྱད་ཀྱིས་
བརྒྱན་པའི། །རྡོ་རྗེའི་སྐྲ་ཡང་མི་རྟག་ན། །ཆུ་ཤིང་སྙིང་པོ་མེད་འདྲ་བའི། །ལུས་ཅན་རྣམས་ནི་སྨོས་ཅི་དགོས། །ཞེས་གསུངས་ན། འོ་སྐོལ་ཅིའི་ཕྱིར་མི་འཆི། བློ་གྲོས་མི་
ཟད་པའི་ཞལ་ནས། ཉིན་མཚན་སྡོད་པ་ཡོང་མེད་པར། །ཚེ་འདི་རྟག་ཏུ་གོད་འགྱུར་ཞིང་། །སྣོན་པ་གུད་ནས་ཡོང་མེད་ན། །བདག་ལྟ་འཆི་བར་ཅིས་མི་འགྱུར། །ཞེས་
གསུངས་སོ། །གླིང་བཞི་གཞན་གྱི་མིའི་ཚེ་ལ་ཚད་ཡོད་པར་གདའ་སྟེ། འོ་སྐོལ་འཛམ་བུ་གླིང་པའི་མིའི་ཚེ་ལ་ཚད་མེད་པས། ནམ་འཆི་ཆ་མེད་དེ་ཆེད་དུ་བརྗོད་པའི་ཚོམས་
ལས། ཁ་ཅིག་མ་ཡི་མངལ་དུ་འཆི། །དེ་བཞིན་ཁ་ཅིག་སྐྱེས་པའི་མཐར། །དེ་བཞིན་ཁ་གཅིག་ཡོངས་རྒྱུག་ན། །ལ་ལ་རྒན་དང་ལ་ལ་གཞོན། །ལ་ལ་དར་ལ་བབ་ནས་ནི།

༄༅། །རིམ་གྱིས་རབ་ཏུ་འཆི་འགྱུར་ན། །དེ་ལ་མི་འདི་གཞོན་ཞེས་ནས། །གསོན་པའི་གདེང་དྲོད་སུ་ཞིག་འཆའ། །ཞེས་དང༌།སློབ་དཔོན་ཀླུ་སྒྲུབ་
ཀྱིས། ཚེ་འདི་ཡུན་ཐུང་ཤེས་བྱའི་རྣམ་པ་མང་། །ཚེ་ཡི་ཚད་ཀྱང་ཇི་ཙམ་མི་ཤེས་པས། །ཞེས་དང་། འཆི་བའི་རྐྱེན་ཅིས་བྱེད་མི་ཤེས་པས་ཀྱང་ནམ་འཆི་ཆ་མེད་དེ། ལྷའི་བུ་བློ་
གྲོས་རབ་བརྟན་གྱིས་ཞུས་པའི་མདོ་ལས་ཀྱང་། ལུས་འདི་འཚོ་བར་བྱེད་པ་ཡི། །ཟས་ཀྱིས་བརྣངས་ནས་འཆི་བ་དང་། །འཚོ་བའི་ཕྱིར་ནི་ལོངས་སྤྱོད་བསྒྲབ། །མ་ངེས་འཆི་
རྐྱེན་འགྱུར་བའང་ཡོད། །ཅེས་པས་འཚོ་བའི་ལོངས་སྤྱོད་བསྒྲུབ་པའི་འཕྲོ་ལ་འཆི་བ་ཞིག་རང་ཡང་མང་བར་གདའ་བ། གཞན་ལུས་འཚོ་བ་ཡོ་བྱད་ཁོ་ན་ཡིན་ཏེ། གོས་བགོ་ཉེས་
→ པ་དང་། སྨན་དང་། ཟས་སྐོམ་བཟའ་བཏུང་ཉེས་པས་སུབས་པ་དང་། མ་ཞུ་བ་དང་། བརྣངས་པ་ལ་སོགས་པས་འཆི་བའི་རྐྱེན་བྱེད་པ་མང་པོ་ཡོད་པས་ན། འཆི་བའི་རྐྱེན་དུ་

མ་གྱུར་གང་ཡང་མེད་བྱ་བར་གདའ། འོ་ན་མི་འཆི་བར་བྱ་བའི་ཐབས་སམ། འཆི་བའི་ཚེ་ན་ཕན་པར་འགྱུར་བ་ནི་གང་ཞེ་ན། ཚེ་ཅུང་ཟད་བསྲིངས་པའི་ཐབས་ཙམ་ཡོད་
མོད། གཏན་ནས་མི་འཆི་བ་ནི་འདུས་བྱས་ཀྱི་ཆོས་ལ་མི་སྲིད་དོ། །ཤི་བའི་འོག་ཏུ་ཆོས་ཁོ་ན་མ་གཏོགས་པ། གཞན་གྱིས་སྟོངས་པར་མི་འགྱུར་བས། ཚེ་འདི་ལ་ཆགས་པར་མི་
རིགས་ཏེ། འཕགས་པ་དེས་པས་ཞུས་པའི་མདོ་ལས། གྲོགས་པོ། གང་དག་ཚེ་འདི་ལ་ཆེས་ཆེར་འཛིན་པ་ནི་བྱིས་པའི་ཆོས་ཅན་ཡིན་གྱིས། མཁས་པ་རྣམས་ནི་ཚེ་ཕྱི་མ་ཆེས་
ཆེར་འཛིན་ཏོ། །ཞེས་པ་དང་། རྒྱལ་པོ་ལ་གདམས་པའི་མདོ་ལས། རྒྱལ་པོ་ཆེན་པོ་རྒས་པས་ནི་དར་བ་འཇོམས་ཤིང་འོང་། ན་བས་ནི་ནད་མེད་པ་འཇོམས་ཤིང་འོང་། འཆི་
བས་ནི་སྲོག་འཇོམས་ཤིང་འོང་། རྒུད་པས་ནི་ཕུན་སུམ་ཚོགས་པ་འཇོམས་ཤིང་འོང་། དེ་དག་ལ་ནི་མགྱོགས་པས་བྲོས་པའམ། སྟོབས་ཀྱིས་ཟློག་པའམ། ནོར་གྱིས་བསླུ་

7 ༄༅། །བའམ། རྫས་དང་སྨན་གྱིས་ཞི་བར་ནུས་པ་མ་ཡིན་ནོ། །ཞེས་པ་དང་། ཀྱཻ་རྒྱལ་པོ་ཆེན་པོ། འཇིག་རྟེན་འདི་ནི་འདོར། འཇིག་རྟེན་ཕ་རོལ་ཏུ་ནི་
འགྲོ། སྐྱས་ཆེན་པོ་ནི་འདེགས། མུན་པ་ནག་པོར་ནི་ཞུགས། གཡང་ས་ཆེན་པོར་ནི་ལྷུང༌། དགོན་པ་ཆེན་པོར་ནི་འགྲོ། ཆུ་བོ་ཆེན་པོས་ནི་ཁྱེར། ལས་ཀྱི་རླུང་གིས་ནི་
བདས། ས་ཚུགས་མེད་པའི་ཕྱོགས་སུ་ནི་འགྲོ་བ་ན། མགོན་གཞན་མེད། སྐྱབས་གཞན་མེད། དཔུང་གཉེན་གཞན་མེད་དེ། རྒྱལ་པོ་ཆེན་པོ་དེའི་ཚེ། དེའི་དུས་ན་ཆོས་དེ་ནི་
ཁྱེད་ཀྱི་གླིང་དང་། གནས་དང་། མགོན་དང་། སྐྱབས་དང་། དཔུང་གཉེན་དང་། སྟོན་པར་ཡང་འགྱུར་རོ། །ཞེས་བྱ་བ་དང་། ཡང་། དུས་ཀྱིས་བསྙེན་པས་རྒྱལ་པོ་འགྲོ་
འགྱུར་ན། །ལོངས་སྤྱོད་མཛའ་དང་གཉེན་བཤེས་རྗེས་མི་འབྲངས། །ཞེས་གསུངས་སོ། །ཕ་རོལ་ཏུ་ཕྱིན་པ་ལྔ་བསྟན་པའི་མདོ་ལས། བུ་དང་ཆུང་མ་རྒྱལ་སྲིད་ཡུལ་འཁོར་

ཡང་། །དེ་དག་འཆི་བའི་གྲོགས་སུ་འགྱུར་བ་མེད། །སྦྱིན་དུལ་ཀུན་སྡོམ་ཚུལ་ཁྲིམས་ཕུང་པོ་ནི། །དེ་དག་ཕ་རོལ་འགྲོ་བའི་གྲོགས་ཡིན་ནོ། །ཞེས་གསུངས་སོ། །བྲམ་ཟེ་ཆེན་
པོས། དེ་རིང་དེ་རིང་དེ་བཞིན་སང་དང་སང༌། །སྐྱེས་བུའི་དོན་རྣམས་ཕུན་སུམ་ཚོགས་འདོད་ན། །ཀྱེ་ཧོ་བཞིན་བཟང་སྙིམ་པ་ཆུ་ཡིས་བཀང་བ་ལྟར། །ཟག་པ་བཞིན་དུ་ཟད་པ་
མ་ཚོར་རོ། །ཞེས་དང་། དེ་བས་ཀྱང་སློབ་དཔོན་ཀླུ་སྒྲུབ་ཀྱི་ཞལ་ནས། ཚེ་འདི་གནོད་མང་རླུང་གིས་བཏབ་པའམ། །ཆུ་ཡི་ཆུ་བུར་བས་ཀྱང་མི་རྟག་ན། །དབུགས་དབྱུང་
དབུགས་རྔུབ་གཉིད་ཀྱིས་ལོག་པ་ལས། །སད་ཁོམ་གང་ལགས་དེ་ནི་ངོ་མཚར་ཆེ། །ཞེས་གསུངས་སོ། །ཕུགས་འཆི་བར་ཤེས་ཀྱང༌། འཕྲལ་ལ་འཆི་བ་ཡོང་བ་འདི་མི་དྲན་
པར་གདའ་བ། མཚན་བཟང་གི་མདོ་ལས། སང་ཙམ་འཆི་འམ་སུས་ཤེས་ཀྱིས། །དེ་རིང་ཉིད་དུ་བསྟུན་ཏེ་བྱ། །ཞེས་དང་། དེ་བས་ཀྱང་ཉེ་བར། སློབ་དཔོན་ཞི་བ་ལྷས།

།རིང་ཁོ་ན་མི་འཆི་ཞེས། །བདེ་བར་འདུག་པ་རིགས་མ་ཡིན། །ཞེས་གསུངས་སོ། །སློབ་དཔོན་ཙཎྜ་གོ་མིས། གང་ཞིག་ཐོབ་ནས་སྐྱེ་བའི་རྒྱ་མཚོ་༄༅།
མཐར་འབྱིན་ཅིང་། །བྱང་ཆུབ་མཆོག་གི་ས་བོན་དགེ་བའང་འདེབས་བྱེད་པ། །ཡིད་བཞིན་ནོར་བུ་བས་ཀྱང་ཡོན་ཏན་ཆེས་ལྷག་པའི། །གང་ཞིག་དེ་ནི་སུ་ཞིག་སྙིང་པོ་མེད་པར་
བྱེད། །ཅེས་པ་ལ་སོགས་པ་མང་དུ་གསུངས་པས། དལ་འབྱོར་འདིའི་རིང་ལ་ལམ་སྣ་ཞིག་ཟིན་དགོས་པ་ཡིན། དེ་ཡང་མདོ་ལས། གྲོགས་པོ་དག་མིར་སྐྱེ་བ་ནི་དཀོན། དལ་
བ་ཕུན་སུམ་ཚོགས་པ་ནི་ཉུང༌། འཁོར་བ་ལས་ཐར་པ་ནི་དཀའ། དེ་ལྟ་ཡིན་གྱིས་དལ་བ་འདི་ཆུད་གསོན་པར་མ་བྱེད་ཅིག །མི་ཁོམ་པར་འགྱུར་ཞིང་གསོར་མི་རུང་བར་འགྱུར་ཏ་
ཞེས་གསུངས་པས། ཆོས་མ་བྱས་པར་ཤི་ན། ཕྱིས་ནི་མཐོ་རིས་ཐོབ་པར་ཤིན་ཏུ་དཀའ་ན། དེ་ཡང་སང་དང་ཚེ་ཕྱི་མ་སྔོན་ལ་གང་ཡོང་ཆ་མི་འདུག་པས་བག་དང་ལྡན་པས་

འདི་ཉིད་འབའ་ཞིག་བསམ་པར་བྱའོ། །ལྷའི་བུ་བློ་གྲོས་རབ་བརྟན་གྱིས་ཞུས་པའི་མདོ་ལས།སངས་རྒྱས་འབྱུང་བར་རབ་དཀའ་དང་། །ཁོམས་པ་དམ་པ་རྙེད་ནས་ནི།།གང་
དག་བག་མེད་མི་རྟོག་པ། །དེ་དག་སྡུག་བསྔལ་མི་ཟད་འགྱུར། །ཞེས་དང་། ཀྱེ་མ་གང་ཞིག་འཇིག་རྟེན་འདུས་བྱས་མི་རྟག་ཅེས། །ཡིད་ལ་མི་སེམས་བག་མེད་སྤྱོད་ཅིང་གཡེང་
འགྱུར་བ། །མི་དེ་ངེས་པར་སྨྱོ་ཞིང་རང་ཉིད་བརླག་པར་འགྱུར། །བློ་གྲོས་ལྡན་རྣམས་ཅི་ཕྱིར་མི་རྟག་བསྒོམ་མི་བྱེད། །ཅེས་པ་ལ་སོགས་མང་དུ་གསུངས་པས། བླ་མ་རིན་པོ་
ཆེས་གསུང་། གཉེན་པོ་ཡིག་ཆུང་དང་། སྐྱོ་ཤས་བློ་བརྡེག་ལ་སོགས་པ་རྣམས་ན། ཚེ་འདིའི་ཞེན་པ་ཟློག་པའི་གནད་ཤིན་ཏུ་ཆེ་བ་མང་དུ་བཞུགས། གཞན་ཡང་སྐྱེས་བུ་དམ་པ་
རྣམས་ཀྱི་གསུང་སྐྱོ་ཤས་ཅན་ངོ་མཚར་ཆེ་བ་མང་པོ་བཞུགས་པ་རྣམས་དྲི་མཉན་བསམ་པར་བྱ་ཞིང་མདོར་ན་བླ་མ་རིན་པོ་ཆེའི་ཞལ་ནས། ད་ལྟ་དང་ཇི་ལྟར་བྱས་ཀྱང་ཆོག་པ་ཙུག་སྒྱུ

ལྷ་༄༅། །འདུག་སྟེ། དགོས་པའི་ཚུལ་ཁྲིམས་དང་། ཏིང་ངེ་འཛིན་དང་། ཤེས་རབ་ལ་སོགས་པ་མེད་པར། མི་དགོས་པའི་ཉོན་མོངས་པ། རྣམ་པར་རྟོག་
པ༑ འཇིག་རྟེན་ཆོས་བརྒྱད་དང་། ཚེ་འདི་ལ་ཀྱུག་ཀྱུག །འདོད་ཆགས་ཞེ་སྡང་རམ་རམ། མཐོ་དམན་ཅུང་ཟད་ཙམ་གྱི་ཕྱིར་ཡང༌། སེམས་འཁྲུགས་ཤིང་ཧུར་ཧུར་འདུག་པ་
ôuse.jNlad
•དེས་ཅང་ཡོང་ངམ་སོམས་དང་། མིང་ཆོས་པའི་གཟུགས་སེར་གཟུགས་སུ་བྱས་ནས། ཚེ་ཕྱི་མ་བློས་གཏོང་ཕོད་པ། ཨ་ཙ་མ་ན་སྤྱང་རབ་འདུག་པ་ལ། ཚེ་འདིའི་སྡུག་བསྔལ་uaáŞ
qRu
བག་ཙམ་ཡང་མི་ཐེག་པ་འདུག་པ། གཏན་སྡུག་རིན་གྱིས་ཉོ་བ་འདི་སྙིང་རུལ་བ་མིན་ནམ་སོམས་དང་། སོམས་དང་གསུངས། དེ་ལྟར་བསམ་ཙ་ན། འཇིག་རྟེན་འདིའི་མདུན་ČhuriE
མ་ལེགས་ཉེས། གཏམ་སྙན་མི་སྙན། བསོད་ནམས་ཆེ་ཆུང་། ཡོ་བྱད་ལྟོགས་ཕྱུག །རྒས་ཁར་སྐྱིད་སྡུག །མི་སེམས་ཟིན་མ་ཟིན་ལ་སོགས་པ། ལེགས་རུང་། ཉེས་

རུང་འཕྱ་རུང་། སྨོན་རུང་། བསོད་ནམས་དང་དབང་ཐང་ཆེ་རུང་ཆུང་རུང་། ལྟོགས་རུང་། ཕྱུག་རུང་། སྐྱིད་རུང༌། སྡུག་རུང༌། མི་སེམས་ཟིན་རུང་མ་ཟིན་
རུང༌། ཐམས་ཅད་ཆེ་བཞག་ཆུང་བཞག་ནས་འཆི་བ་ཡིན་མོད། སྟོང་ཕྱད་ཀྱིས་འགྲོ་དགོས་པ་ངེས་ན། ཆོས་མིན་པ་གང་གིས་ཀྱང་མི་སྟོངས་པར་འདུག་པ་ལ། དེ་སྔ་ཕན་ཆད་
ཡེངས་མ་ལམ་ལ་ལུས་པ་ཇུག་བྱེད་བྱེད་ན། ད་འཕྱིས་པ་ཝ་དམར་པོ་སྙམ་པ་ཞིག་ཡོངས་ཏེ། དེ་ཙ་ན་འཕྱིས་པ་ཡིན་པས། ད་ལྟ་འཆི་བ་མི་རྟག་པ་བསམ་པ་ཤིན་ཏུ་གལ་.izat
.z2
ཆེ། ཞེས་གསུངས་པས། དོན་དེ་རྣམས་ལ་ངེས་པར་ཞིབ་ཏུ་བསམ་མོ་གསུངས་སོ། ༈ །སྐབས་དོན་རྒྱུད་ལ་སྦྱར་བ་ནི། སྦྱོར་དངོས་རྗེས་གསུམ་གྱི་སྒོ་ནས་ཐུན་དུ་བཅད་ནས་
ཀྱང་འདི་བཞིན་དུ་བསྒོམ་པ་ཞུ་དང་། ཁ་ནང་དུ་ལྡོག་ལ། རང་གི་བློ་ཐོག་ཏུ་ལྷན་གྱིས་ཕབ་ལ། ག་རེ། ད་ནི་བདག་འཇིག་རྟེན་འདིར་ཡུན་རིང་པོ་མི་སྡོད། ངེས་པ་ཁོ་ནར་འཆི་g

༄༅། །བ་ཡིན། ལུང་དེ་རྣམས་ན་ཇི་སྐད་བཞུགས་པ་བཞིན་དུ། རྡོ་རྗེའི་སྐུ་བརྙེས་པའི་སངས་རྒྱས་བཅོམ་ལྡན་འདས་རྣམས་དང་། བྱང་ཆུབ་སེམས་དཔའ་
དབང་བསྒྱར་བའི་གྲུབ་ཐོབ་ཐམས་ཅད་ཀྱང་འདས་ཏེ་མི་བཞུགས། རང་གི་ཕ་ཉེ་འབྲེལ། ཡུལ་མི་ཁྱིམ་མཚེས། ན་མཉམ་དགྲ་གཉེན་ཐམས་ཅད་ཀྱང་མ་ལུས་པར་ཐེ་རེ་རེ་ཤི་
ནས་འདུག །ཨའི་ང་ད་རུང་བར་དུ་ཐུབ་པ་རང་སྟང་རེ་བཟང་། ད་ནི་འཆི། འཆི་བ་བྱ་བ་དེ་ནི་ཡོང་ནི་ངེས། སང་འོང་ངམ། གནངས་འོང་ངམ། ནམ་ཡོང་ཆ་མེད་དེ། སྤྲོ་
ཡང་སྡོད་དབང་ནི་མེད། ནམ་ཞིག་མལ་གྱིས་ཐ་མ་ནི་ཉལ། ཟས་ཀྱི་ཐ་མ་ནི་ཟ། གཏམ་གྱི་ཐ་མ་ནི་སྨྲ། དབུགས་སྔ་ཕྱི་མི་སླེབ་པར་བརྩེགས། སག་སག་ངར་ངར། མིག་སྐྱ་
ལོག་ལོག །ཤེས་པ་ཚུབ་རིལ་རིལ། ལྐུགས་ཐོམ་ཐོམ། ནག་ཐིབ་ཐིབ་བྱས་ནས་འཇིག་རྟེན་འདིའི་སྣང་བ་ནི་ནུབ། བར་དོའི་སྣང་བ་ནི་ཟིང་ལོང་ལོང་། འཇིག་རྟེན་ཕ་རོལ་ཏུ་ནི་ཆུ

འགྲོ། ཚེ་འདིའི་ཕུན་སུམ་ཚོགས་པ་ཅི་ཡོད་ཀྱང་ནི་ཤུལ་དུ་ལུས། རང་གཅིག་པུར་གར་འགྲོ་ཆ་མེད་པའི་ཡུལ་གཅིག་ཏུ་འགྲོ་དགོས་ན། འཁྲུལ་པའི་རྣམ་པར་ཤེས་པ་
འདི། བར་དོར་ལས་ཀྱི་གཤེད་པོས་འཚེ་ཞིང་། འཇིགས་སྐྲག་གི་སྡུག་བསྔལ་ཆེན་པོ་ཉམས་སུ་མྱོང་ནས། ད་ལྟ་ལས་ངན་བསགས་པའི་བག་ཆགས་ཀྱིས། རང་དབང་མེད་
པར་རིགས་དྲུག་གི་གནས་གང་ཡིན་དུ་ཚངས་ཀྱིས་འགྲོ་བ་ཡིན་ན། ད་ལྟ་རང་གི་ཆོས་བྱས་པའི་གདེང་དུམ་གཅིག་མེད་ན། དུས་དེར་མགོན་དང་སྐྱབས་དང་། དཔུང་གཉེན་
གཞན་ནི་མེད། ཨ་ཁ་ཁ། དེ་ཙ་ན་དམྱལ་བར་སྐྱེས་ན་ཇུག་བྱེད། ཡི་དྭགས་དང་དུད་འགྲོར་སྐྱེས་ཀྱང་དེར་ཐལ་ཟིན། རང་གིས་བདག་ཏུ་བཟུང་། གཅེས་སྤྲས་སུ་བྱས་པའི་
ལུས་འདི་ནི་ཤུལ་དུ་ལས་ནས་ཐག་པས་དཀྱིག །དུག་པོས་གཏུམས། ཡང་ན་མེ་ལ་བསྲེགས་ནས་ཐལ་བ་སྤར་བ་གང་དུ་གཏོང་ངམ། ཡང་ན་ས་ལ་སྦས་ནས་འབུ་དོང་གང་བྱེད་སྒྱུ

།དམ། ཡང་ན་རི་ལ་སྐྱེལ་ལམ། ཆུ་ལ་བསྐྱར་རམ། གྲིར་འཆིའ མ། ཡང་ན་སྡད་མཁན་མེད་པར་ཕྲིས་སེ། དབྱར་ནི་རོ་རུལ། དགུན་ནི་རོ་
འཁྱགས། དེ་འདྲ་གཅིག་ལས་འགྲོ་ས་མེད། རིག་པ་ནི་ག་རུ་འགྲོ། ལུས་ཇི་འདྲ་ཞིག་ལེན། ཚོར་བ་ཇི་འདྲ་ཞིག་ཉམས་སུ་མྱོང་། རང་ལ་མེད་གླགས་མེད་པའི་ཉེ་འབྲེལ་
རྣམས་ནི་ཇུག་འགྲོ། ནོར་རྣམས་ནི་སུ་ཡིས་བྱེད། གནས་འདི་རུ་ནི་སུ་ཞིག་སྡོད། ཁོ་ནི་ཤི་ལོ་ཟེར་ཙ་ན། ཆོ་ངེ་ལྡིར་བ་གཅིག་ནམ་འོང་མི་ཤེས་ཏེ། འོང་ནི་འོང་། དེ་བྱུང་བའི་
དུས་ཙ་ན་འགྱོད་དམ་མི་འགྱོད། ཚོར་རམ་མི་ཚོར། འཇིགས་སམ་མི་འཇིགས་ལྟོས་ཤིག །མི་འགྱོད། མི་འཚེར། མི་འཇིགས་པ་ལ་ནི། དགེ་སྦྱོར་སྙིང་གོང་ནོན་པ། སྡོམ་
གསུམ་ཉེས་ལྟུང་མེད་པ། ལུས་ངག་ཡིད་གསུམ་མི་དགེ་བས་མ་གོས་པ། ཚེ་ཕྱི་མའི་འགྲོ་ས་ཚགས་སུ་ཚུད་པ་ཞིག་དགོས་ན། མི་འཇིགས་པའི་གདེང་དང་བློ་བདེ་བར་ཡོད་དམ་༔

མེད། དེ་སྔར་ཡང་སྐྱེས་ནས་རང་ཇི་ཙམ་ཞིག་སོང་། དེའི་བར་ལ་དགེ་མི་དགེ་ཅི་ཞིག་བསགས། ཆོས་ལ་ཞུགས་པ་ཞིག་ཡིན་ན། ཆོས་ལ་ཞུགས་ནས་ཇི་ཙམ་སོང་། ཆོས་
རང་ཇུག་བྱས། ཆོས་ནས་བཤད་པ་དང་། བདག་རང་གི་སྤྱོད་པ་གཉིས་ཆོས་དང་མཐུན་པ་རང་ཇི་ཙམ་ཞིག་འདུག །ཆོས་མིན་གྱི་བསམ་སྦྱོར་ཇི་ཙམ་ཞིག་འདུག་བསམ་དགོས་པ་
ཡིན། གཞན་ལ་ཤགས་སུ་འདེབས་ནི་མི་དགོས། རང་གི་རང་ལ་བརྫུན་མ་གཏོང༌། ཁྲམ་མ་བྱེད་པར་ལེགས་པར་སོམས་མཛོད་དང་། འཆི་བའི་དུས་སུ་ནོར་གྱིས་སྟོངས་པར་
ཨེ་འདུག །གཉེན་བཤེས་དང་། འཁོར་གཡོག་དང་། ད་ལྟའི་གཏམ་སྙན་དང་། མངའ་ཐང་དང་། བསོད་ནམས་ལ་སོགས་པ་རྣམས་ཀྱིས་སྟོངས་པར་འདུག་གམ་མི་
འདུག །དེ་རྣམས་རང་གི་རྗེས་སུ་འབྲང་ངམ། རང་དེ་རྣམས་ཀྱི་ཐོག་ཏུ་ཟློག་གམ། ལུས་ཚུལ་འཆོས། ངག་ཁ་གསག །ཡིད་གཡོ་སྒྱུ། ཆོས་སྐད་བཟང་ངོ་། ཆོས་ཚིག་ཏུ་

༄༅། །ཤེས་པ། བློ་ཡུལ་དུ་གོ་བ། གཟུགས་བརྙན་གྱི་ཆོས་འདི་རྣམས་ཀྱིས་དེ་དུས་སུ་སྟོངས་པར་འདུག་གམ་མི་འདུག་ལེགས་པར་སོམས་ཤིག །དེ་ལྟ་
བུ་རྣམས་ཀྱི་ཕན་པར་འདུག་ན་ནི་དེས་ཆོག་སྟེ། མི་འདུག་ན་ནི་འཕྲལ་དུ་སྔག་ལ་སྙིང་པོ་མེད་པ་འདི་རྣམས་ཀྱིས་དགོས་པ་མེད། ཅི་བྱེད་ནོར་གྱིས་དགོས་པ་མེད། གཉེན་གྱིས་
དགོས་པ་མེད། ཡུལ་གྱིས་དགོས་པ་མེད། སྙན་གྲགས་བསོད་ནམས་ཀྱིས་དགོས་པ་མེད། ཅིས་ཀྱང་དགོས་པ་མེད། ཅིས་ཀྱང་ཅི་བྱེད་ན་ཨང་། ཚེ་གཞུག་ཟན་ལྷག་ཙམ་པ་
འདི་ལ། ཆོས་མིན་པ་ཡང་ཡེང་བྱེད་དུ་སུ་ཁོམས། ཨའི་སོམས་ཤིག །ཨ་ཁ་ད་རུང་ཁ་པག་གེ། མིག་ཅེ་རེ། ཚེ་འདི་བློ་ཕུགས་སུ་བཅུག་ནས། ཕུན་སུམ་ཚོགས་པ་ལྟར་
ཀ་སྣང་བ་འདི་ལ་སྨོན་ཅིང་འདུག་སྟེ། འཁོར་ལོས་སྒྱུར་བའི་རྒྱལ་སྲིད་ཐོབ་ཀྱང་། ཡུད་ཙམ་ཞིག་ཡིན་མོད། ཆོས་མེད་ན་སླར་ངན་འགྲོར་གཏོང་བ་ཡིན། ཚེ་འདིའི་ནོར་ཕྱུག་པ། སྨྱ

ཁ་དྲག་པ། ཀུན་གྱིས་བསྟོད་པ། འཁོར་འདབས་རྒྱས་པ། མངའ་ཐང་ཆེ་བ་དེ་ཐམས་ཅད་གཉིད་ཐུམ་ཞིག་གི་རྨི་ལམ་ཙམ་ཞིག་ཡིན། ད་ལྟར་དེ་རྣམས་དང་ཆ་མཐུན་དུ་
འཛོམས་པར་འདུག་ཀྱང་། དེ་ལ་ངོམ་པ་དང་ཚིམ་པ་མི་འདུག་པ་ཕུན་སུམ་ཚོགས་པ་ཐམས་ཅད་ནི་སྡུག་བསྔལ་གྱི་རྒྱུ་རུ་འདུག །མ་ཚོགས་པ་ཐམས་ཅད་ནི་སྡུག་བསྔལ་གྱི་འབྲས་
rgfrey.ecluzin
བུར་འདུག་པ། འཁོར་བ་འདི་ལས་མ་ཐར་ན་ཅིས་ཀྱང་དགོས་པ་མི་འདུག །ངེས་པར་འཆི་བར་འདུག །དོ་ནུབ་འཆི། སང་ནུབ་འཆི། ཅིས་ཀྱང་འཆི། རྩིས་ཀྱང་ཅི་བྱེད་སྙམ་
lar.a2
པ་རྩེ་གཅིག་ཏུ་བསམ་གཏན་དུ་བྱ། གནད་ནས་བཟུང་། ཐུན་བར་ཐམས་ཅད་དུའང་དེའི་ངང་མ་ཤོར་བར་བྱ། དེའི་དགོས་པ། ཚེ་འདི་ལས་བློ་ཟློག་སྟེ། ཚེ་མི་རྟག་ཅིང་ལོང་
མེད་པར་གོ་བ་འབྱུང་། སློབ་དཔོན་དབྱིག་གཉེན་གྱིས། སྐྱེ་བ་ཤེས་པས་འཇིག་པ་ཤེས། །འཇིག་པ་ཤེས་པས་མི་རྟག་ཤེས། །མི་རྟག་ཉིད་ལ་འཇུག་ཤེས་ན། །དེ་ཡིས་ཆོས་༔

༄༅། །རྣམས་ཤེས་པར་འགྱུར། །ཞེས་པའི་དོན་ཡིན་ནོ། ༈ །ལས་རྒྱུ་ལ་འབྲས་བུ་མི་བསླ་བར་སྟོན་པའི་རྒྱུ་མཚན་ནམ་རྣམ་བཞག་འདི་ལྟར་གདའ་བ།
དེ་ཡང་རང་རེ་ལ་སྦྱར་ནས་བསམ་དགོས་པས། འདི་ནས་ཤི་བའི་འོག་ཏུ་ཅང་མེད་ཅི་མེད་ཀྱི་སྟོང་པ་རུ་འགྲོའམ། རང་རེ་ཇི་ལྟར་འདོད་པ་བཞིན། བསགས་བསགས་བསྒྲུབ་
༧ བ༴ ་གཅིག་གི་སྟེང་དུ་འགྲོ་རུང་ཡོད་དམ་ཞེ་ན། དེ་ཡང་ཤི་ནས་ཅང་མེད་ཅི་མེད་ཀྱི་སྟོང་པར་མི་འགྲོ་བར་ཡང་སྲིད་ཀྱི་སྐྱེ་བ་བརྒྱུད་ནས་ལེན་དགོས་པ་ཡིན། དེ་ཡང་སྐྱེ་བ་བཟང་
བསྒྲུབ་བ
ངན་ཇི་འདྲ་བ་ཞིག་ལེན། ད་ལྟ་རང་རེས་བསགས་པའི་ལས་ལ་རག་ལས། ལས་ལ་དཀར་ནག་གམ། དགེ་མི་དགེ་ལུང་མ་བསྟན་དང་གསུམ་ལ་འབྲས་བུ་ཡང་བདེ་སྡུག་བཏང་
སྙོམས་གསུམ་དུ་འགྱུར་བས། དེ་ཡང་འདུལ་བ་ལུང་ལས། ལས་གཅིག་ཏུ་དཀར་བ་རྣམས་ཀྱི་རྣམ་པར་སྨིན་པ་ནི་གཅིག་ཏུ་དཀར་ལ། གཅིག་ཏུ་གནག་པ་རྣམས་ཀྱི་རྣམ་པར་་ྒུ

སྨིན་པ་ཡང་གཅིག་ཏུ་གནག་ཅིང་། འདྲེས་མ་རྣམས་ཀྱི་རྣམ་པར་སྨིན་པ་ཡང་འདྲེས་མར་འགྱུར་བས། དེ་ཡང་ཕྱི་རོལ་སའི་ཁམས་ལ་སྨིན་པར་མི་འགྱུར། དེ་བཞིན་དུ་ཆུའི་
ཁམས་དང་། མེའི་ཁམས་དང་། རླུང་གི་ཁམས་ལ་སྨིན་པར་མི་འགྱུར་བར། རང་གི་ལས་བྱས་ཤིང་བསགས་པ་རྣམས་ནི་ཟིན་པའི་ཕུང་པོ་དང་འདྲ་བར་རང་གི་མདུན་ན་ཉེ་བར་
གནས་ཏེ། ལས་རྣམས་བསྐལ་པ་བརྒྱར་ཡང་ནི། །ཆུད་མི་ཟ་བར་ཚོགས་དང་དུས། །བསྙེན་ནས་ལུས་ཅན་རྣམས་ལ་ནི། །འབྲས་བུ་ཆེན་པོར་འགྱུར་བ་ཉིད། །ཅེས་གསུངས་
སོ། །དེ་ལྟར་དགེ་སྡིག་གི་འབྲས་བུ་བར་མ་དོར་ཆུད་མི་ཟ་ཞིང་། འཆོས་པར་མི་འགྱུར་བས། ངེས་པར་འབྱིན་པ་ནི། བད་སའི་རྒྱལ་པོ་འཆར་བྱེད་ཀྱིས་ཞུས་པའི་མདོ་
ལས། ཅི་འདྲའི་ལས་ནི་བྱེད་པ་ལྟར། །དེ་འདྲའི་འབྲས་བུ་ཐོབ་འགྱུར་ཏེ། །རྒྱལ་པོ་ཡི་ནི་ཆད་པ་ལྟར། །སྡུག་བསྔལ་འཆིང་བ་མྱོང་བར་འགྱུར། །ཞེས་གསུངས། དེང་སང་སྣྲུ

༄༅། །ཟས་དང་ལོངས་སྤྱོད་ཀྱི་ཆེད་དུ། གཞན་གྱི་སྲོག་འཕྲོག་པ་དང༌། ནོར་འཕྲོག་པ་ལ་སོགས་པ་གཤེད་མ་བ་གཞན་བསྐོས་ཏེ་བྱེད་དུ་བཅུག་
ནས། ལོངས་སྤྱོད་སྙན་གྲགས་རང་གིས་བྱེད་ཅིང༌། རྣམ་སྨིན་གཞན་གྱིས་ཁུར་བ་ཞིག་འདོད་པར་འདུག་སྟེ། ལས་འཆོལ་བར་མི་འགྱུར་བས། ཁོ་ལའང་རྣམ་སྨིན་དུ་
འབྱུང་། འབྲས་བུ་རང་གིས་བྱས་སམ། བྱེད་དུ་བཅུག་གམ། གཞན་བྱེད་པ་ལ་རྗེས་སུ་ཡི་རང་བ་ལ་གསུམ་གསུམ་དུ་འགྱུར་ཏེ། དཔལ་སྦྱིན་གྱིས་ཞུས་པའི་མདོ་ལས། རང་
གིས་ལས་བྱས་རང་ལ་རྣམ་པར་སྨིན། །རང་གི་ལས་ཀྱིས་ཁྱོད་ནི་འདིར་འོངས་ཀྱིས། །ཇི་ལྟར་མི་གང་སྔོན་ཆད་འདོད་བྱས་པ། །སྡུག་བསྔལ་དེ་ཉིད་ཀྱིས་ནི་མྱོང་བར་གྱིས།
ཞེས་གསུངས། ལས་དགེ་བ་དང་མི་དགེ་བ་ཤིན་ཏུ་ཆུང་ངུ་ཕྲ་མོས་ཀྱང་། འབྲས་བུ་ཆེན་པོ་འབྱིན་པར་བྱེད་དེ། བྱང་ཆུབ་སེམས་དཔའི་སྡེ་སྣོད་ལས། ལས་གང་རྣམ་སྨིན་ཆུང་ལྷུ

ངུ་རྒྱུ་དག་ལས། །འབྲས་བུ་དག་ནི་ཚད་མེད་འབྱིན་པ་ལས། །ཚད་མེད་གང་དག་ཆུང་ངུའི་རྒྱུར་གྱུར་པ། །དེ་དག་དེ་བཞིན་བདེ་གཤེགས་ཀྱིས་མཁྱེན་ནོ། །ཞེས་གསུངས་
སོ། །དཔེར་ན་མེ་སྟག་ཕྲ་མོ་ལས་ཤིང་གི་ཚོགས་བསྣན་ན་མེ་ཆེན་པོས་གྲོང་ཁྱེར་བསྲེག་པར་འགྱུར་བའམ། ཡང་ཤིང་ཐོག་གི་ཚི་གུ་ལ་སོགས་པ་ཤིན་ཏུ་ཕྲ་མོ་སའི་གསེབ་ཏུ་སོང་
ན༑ ཆུ་ལུད་ཀྱིས་བསྐྱེད་དེ། སྡོང་པོ་དང་། ཡལ་འདབ་དང་། ལོ་འབྲས་དཔག་ཏུ་མེད་པ་འཕེལ་བ་བཞིན་ནོ། །ཁྱིམ་བདག་དཔལ་སྦས་ཀྱིས་ཞུས་པའི་མདོ་ལས་ཀྱང་། ལུས་
ཅན་དག་གི་ལས་རྣམས་ནི། །བསྐལ་པ་བརྒྱར་ཡང་ཆུད་མི་ཟ། །ཚོགས་ཤིང་དུས་ལ་བབ་པ་ན། །འབྲས་བུ་ཉིད་དུ་སྨིན་པར་འགྱུར། །ཞེས་གསུངས་སོ། །བྲམ་ཟེ་ཆེན་པོ་ས་ར་
ཧའི་ཞལ་ནས། འགྲོ་རྣམས་ལས་ཀྱིས་སོ་སོར་འཆིང་འགྱུར་ཏེ། །ལས་ལས་གྲོལ་ན་ཡིད་ནི་ཐར་པ་ཡིན། །ཞེས་དང་། སློབ་དཔོན་ཀླུ་སྒྲུབ་ཀྱིས། གང་ཞིག་གསེར་སྣོད་རིན་༔

།ཆེན་སྤྲས་པ་རུ། །མི་གཙང་ངན་སྐྱུག་འཕྱག་པ་དེ་བས་ནི། །གང་ཞིག་མི་རུ་སྐྱེས་ནས་སྡིག་པ་དག །བགྱིད་པ་དེ་ནི་ཆེས་རབ་བླུན་པ་ལགས།༄༅
ཞེས་གསུངས་སོ། །དེ་ཡང་དགེ་མི་དགེའི་ས་མཚམས་ནི་འདི་ལྟར་དུ་རིག་པར་བྱ་སྟེ། འཕགས་པ་ཀླུ་སྒྲུབ་ཀྱིས། འདོད་ཆགས་ཞེ་སྡང་གཏི་མུག་གསུམ། །དེས་བསྐྱེད་ལས་ནི་
མི་དགེ་བ། །མ་ཆགས་མི་སྡང་གཏི་མུག་མེད། །དེ་ལས་བྱུང་བ་དགེ་བའོ། །ཞེས་གསུངས་སོ། །བླ་མ་རིན་པོ་ཆེའི་ཞལ་ནས། དེ་ཡང་བསླབ་པ་བླངས་པ་དང་མ་བླངས་པ་
ཐམས་ཅད་ལ་ངོ་བོ་ཉིད་ཀྱིས་སྡིག་པ་མི་དགེ་བར་འགྱུར་བ་གང་ཡིན་པ་དེ་ནི། རང་བཞིན་གྱི་ཁ་ན་མ་ཐོ་བ་ཞེས་བྱ་ལ། བསླབ་པ་བླངས་པ་རྣམས་ལ་ནི་ཉེས་པར་འགྱུར་ལ། མ་
བླངས་པ་ལ་ཉེས་པར་མི་འགྱུར་བ་ནི་བཅས་པའི་ཁ་ན་མ་ཐོ་བ་ཞེས་བྱའོ། །བཅས་པ་དེ་ལ་གནང་བཀག་གི་གོ་སྐབས་བཤད་པ་ཡོད་དེ་གཞན་དུ་ཤེས་པར་བྱའོ། །རང་བཞིན་གྱིས་

མི་དགེ་བར་འགྱུར་བ་རྣམས་ལ་གནང་བའི་སྐབས་མེད་དེ། སློབ་དཔོན་རྟ་དབྱངས་ཀྱི་ཞལ་ནས། མི་དགེ་ལས་ཀྱི་ལམ་བཅུ་ནི། །རང་བཞིན་ཁ་ན་མ་ཐོ་བས། །བདེ་བ་དོན་དུ་
གཉེར་བ་ཡིས། །བཅུ་པོ་འདི་རྣམས་རྣམ་པར་སྤངས། །ཞེས་གསུངས་པས། ལུས་ཀྱིས་སྲོག་གཅོད་པ། མ་བྱིན་པར་ལེན་པ། འདོད་པས་ལོག་པར་གཡེམ་པ་དང་
གསུམ། ངག་གི་ནི། བརྫུན། ཕྲ་མ། ཚིག་རྩུབ། ངག་འཁྱལ་དང་བཞི། ཡིད་ཀྱི་ནི། བརྣབ་སེམས། གནོད་སེམས། ལོག་པར་ལྟ་བ་དང་གསུམ་སྟེ། མི་དགེ་བ་བཅུ་
པོ་དེ་དག་ཡིན་ལ། དེའི་དབྱེ་བ། ཁྱད་པར། འབྲས་བུ་ལ་སོགས་པ་རྒྱས་པར་གཞན་དུ་ཤེས་ཤིང་། ཁྱད་པར་དུ་ལྕི་བ་ཡང་། ལུས་ཀྱི་སྲོག་གཅོད་པའི་ནང་ནས། བྱང་ཆུབ་ཏུ་
སེམས་བསྐྱེད་པ་དང་། མ་བྱིན་པར་ལེན་པའི་ནང་ནས་དཀོན་མཆོག་གི་དཀོར་ཕྲོག་པ་དང་། འདོད་ལོག་གི་ནང་ནས་མ་ཡང་ཡིན་ལ། དགྲ་བཅོམ་མ་ཡང་ཡིན་པ་ལ་སུན་འབྱིན་ལྷུ

། པ་སྡིག་ཆེའོ། །ངག་གི་བརྫུན་གྱི་ནང་ནས། བླ་མ་དང་མཁན་སློབ་བསླུ་བ་དང་། ཕྲ་མའི་ནང་ནས། དགེ་འདུན་གྱི་དབྱེན་བྱེད་པ་དང་། ཚིག་རྩུབ་༄༅།
ཀྱི་ནང་ནས། ཡུལ་ཁྱད་པར་ཅན་ལ་ངན་དུ་སྨྲ་བ་དང་། ངག་འཁྱལ་གྱི་ནང་ནས་བསམ་གཏན་པ་ཐུགས་དཀྲུགས་པ་སྡིག་ཆེའོ། །ཡིད་ཀྱི་བརྣབ་སེམས་ཀྱི་ནང་ནས་དཀོན་མཆོག་
གི་ནོར་ལ་སེམས་པ་དང་། གནོད་སེམས་ཀྱི་ནང་ནས་མཚམས་མེད་ལས་ཤོམས་པ་དང་། ལོག་ལྟའི་ནང་ནས་ལས་རྒྱུ་འབྲས་ལ་སྐུར་པ་འདེབས་པ་ཁོ་ན་སྡིག་ཆེ་བར་
གསུངས། དེའི་རྣམ་པར་སྨིན་པའི་འབྲས་བུ་ནི། ཚེར་རྫོགས་པ་ངན་སོང་གསུམ་ཡིན་པས། སྲོག་གཅོད་པ། ཕྲ་མ། ཚིག་རྩུབ། གནོད་སེམས་དང་བཞིའི་འབྲས་བུ་དམྱལ་
༣ བ༑ མ་བྱིན་པར་ལེན་པ་དང་། འདོད་ལོག་དང་། བརྣབ་སེམས་དང་གསུམ་གྱི་འབྲས་བུ་ཡི་དྭགས། བརྫུན་དང་། ངག་འཁྱལ་དང་། ལོག་ལྟ་གསུམ་གྱི་འབྲས་བུ་དུད་འགྲོ་༔

ཡིན་པར་གསུངས། བྱེ་བྲག་ཏུ་མི་དགེ་བ་བཅུ་པོ་རེ་རེ་ལ་ཡང་། ཡུལ་གྱི་ལྕི་ཡང་གྲངས་ཀྱི་ལྕི་ཡང་ཡོད་པ་ལས། མི་དགེ་བ་བཅུ་ཉོན་མོངས་པའི་ལྕི་ཡང་། ཡུལ་ཁྱད་པར་ཅན་
ལ་སྤྱད་པས་དམྱལ་བ། ཕལ་པ་ལ་སྤྱད་པས་ཡི་དྭགས། འགྲོ་བ་དམན་པ་དུད་འགྲོ་ལ་སོགས་པ་ལ་སྤྱད་པས་དུད་འགྲོར་སྐྱེ་བར་བཤད། ཡང་ཉོན་མོངས་པ་དུག་གསུམ་གྱི་ནང་
ནས། མི་དགེ་བ་བཅུ་ལ། གཉིས་འདོད་ཆགས་ཀྱིས་ཀུན་ནས་བླངས་ནས་སྤྱད་ན་ཡི་དྭགས། གཅིག་ཞེ་སྡང་གིས་ཀུན་ནས་བླངས་ནས་སྤྱད་ན་དམྱལ་བ། གསུམ་གཏི་མུག་གི་
ཀུན་ནས་བླངས་ན་དུད་འགྲོར་སྐྱེ་བར་བཤད། བཅུ་པོ་གང་ཡང་ལན་གྲངས་མང་པོ་དཔག་ཏུ་མེད་པ་སྤྱད་པས་དམྱལ་བ། མང་པོས་ཡི་དྭགས། ཉུང་ངུས་དུད་འགྲོར་སྐྱེ་བར་*
བཤད། རྣམ་སྨིན་གྱི་འབྲས་བུ་ངན་སོང་གསུམ་ལས་ཐར་བར་དཀའ་སྟེ། བརྒྱ་ལ་ཐར་སྲིད་ཀྱང་། རྒྱུ་མཐུན་གྱི་འབྲས་བུ་དེ་ལྟར། བྱེད་པ་རྒྱུ་མཐུན་དུ་སྲོག་གཅོད་པ་ལ་དགའ། རྨུ

།སྲོག་གཅོད་སྙིང་འདོད། སྲོག་གཅོད་ལ་གཞོལ། དེ་ལས་ཟློག་པར་དཀའ་སྟེ། གཞན་དགུ་པོ་ལའང་དེ་བཞིན་དུ་ཤེས་པར་བྱའོ། །མྱོང་བ་རྒྱུ་༄༅།
མཐུན་ནི། སྲོག་གཅོད་པས་ནི་ཚེ་ཐུང་ཞིང་། །རྐུ་བ་ཡིས་ནི་ལོངས་སྤྱོད་ཕོངས། །བྱི་བོ་བྱེད་པས་དགྲ་དང་བཅས། །བརྫུན་དུ་སྨྲ་བས་སྐུར་པ་མང་། །ཕྲ་མ་ཡིས་ནི་བཤེས་དང་
བྲལ། །རྩུབ་པ་ཡིས་ནི་མི་སྙན་ཐོས། །མ་འབྲེལ་བ་ཡིས་ཚིག་མི་བཙུན། །བརྣབ་སེམས་ཡིད་ལ་རེ་བ་འཇོམས། །གནོད་སེམས་འཇིགས་པས་འཇོམས་པར་བཤད། །ལོག་
པར་ལྟ་བས་ལྟ་ངན་ཉིད། །ཅེས་སོ། །དབང་གི་འབྲས་བུ་སྲོག་གཅོད་པས་ཡུལ་བཀྲ་མི་ཤིས་ཤིང་གཟི་མདངས་ཆུང་བར་སྐྱེ། མ་བྱིན་པར་ལེན་པས་ཡུལ་སད་སེར་ཅན་དུ།
འདོད་ལོག་གིས་ཡུལ་ཚ་གདུང་ཅན་དུ། བརྫུན་གྱིས་ཁ་ཟས་མི་ཞིམ་པའི་ཡུལ་དུ། ཕྲ་མས་བ་ཚྭ་ཅན་དང༌། སྐམ་ས་ཅན་དང་། ཚིག་རྩུབ་ཀྱིས་ངམ་གྲོགས་གཡང་ས་ཅན་༔

དུ། ངག་འཁྱལ་གྱིས་དབྱར་དགུན་གོ་ལོག་པའི་ཡུལ་དུ། བརྣབ་སེམས་ཀྱིས་འབྲས་བུ་ཉུང་བའི་ཡུལ་དུ། གནོད་སེམས་ཀྱིས་འབྲས་བུ་ཁ་བའི་ཡུལ་དུ། ལོག་ལྟས་འབྲས་བུ་མི་
སྨིན་པའི་ཡུལ་དུ་སྐྱེ་བར་གསུངས་པས། མི་ཐ་མལ་པ་རྣམས་ཀྱིས་ཀྱང་མི་དགེ་བ་བཅུ་པོ་འདི་ཐམས་ཅད་ནས་ཐམས་ཅད་དུ་བསྲུང་བར་བྱའོ། །དེའི་གཉེན་པོ་དགེ་བ་བཅུ་
ནི། སྲོག་གཅོད་པ་སྤངས་པའི་སྟེང་དུ་གཞན་གྱི་སྲོག་སྐྱབ་པར་བྱ་བ་དང་། མ་བྱིན་ལེན་པ་སྤངས་པའི་སྟེང་དུ་མ་ཆགས་པའི་སྦྱིན་པ་གཏོང་བ་དང༌། འདོད་ལོག་སྤངས་ནས་
ཚངས་པར་སྤྱོད་པ་ལ་གནས་པ་དང་། བརྫུན་སྤངས་ནས་བདེན་པར་སྨྲ་བ་དང་། ཕྲ་མ་སྤངས་ནས་དྲང་པོའི་ཚིག་གིས་གཞན་མི་མཐུན་པ་བསྡམ་པ་དང་། ཚིག་རྩུབ་སྤངས་ནས་
ངག་ཞི་བ་དང་། དེས་པས་གསོང་པོར་སྨྲ་བ་དང་། ངག་འཁྱལ་སྤངས་ནས་དོན་དང་ལྡན་པའི་ཚིག་ཏུ་སྨྲ་བ་དང་། བརྣབས་སེམས་སྤངས་ནས་ཆོག་ཤེས་པར་བྱ་བ་དང༌། ✖

།གནོད་སེམས་སྤངས་ནས་གཞན་ལ་ཕན་པ་བསྒྲུབ་པ་དང་། ལོག་ལྟ་སྤངས་ནས་རྟག་ཏུ་དཀོན་མཆོག་གསུམ་ལ་སྐྱབས་སུ་འགྲོ་ཞིང་། ལས་རྒྱུ་༄༅།
འབྲས་ལ་ཡིད་ཆེས་བསྐྱེད་པར་བྱའོ། །གྲུབ་མཐའ་ལ་ཞུགས་པ་རྣམས་ཀྱིས་ནི། རང་གི་མཁན་སློབ་ཀྱི་སྤྱན་སྔར་ཁས་བླངས་པ་བཞིན་དུ་སྤང་བར་བྱ་བ་དང་། བསླབ་པར་བྱ་བ་
རྣམས་ལ་ནན་ཏན་དུ་བྱ་དགོས་པ་ཡིན། དེའི་རྒྱུ་མཚན་བཅས་འགལ་གྱི་ཉེས་པ་དང་། དགེ་སྡིག་རྒྱུ་འབྲས་མི་བསླུ་བ་གོང་དུ་ཇི་སྐད་གསུངས་པ་ལྟར་གོ་དགོས་པས། སློབ་དཔོན་
ཞི་བ་ལྷས། མི་དགེ་བ་ལས་སྡུག་བསྔལ་འབྱུང་། །འདི་ལས་ཇི་ལྟར་ངེས་ཐར་ཞེས། །ཉིན་མཚན་རྟག་ཏུ་བདག་གིས་ནི། །འདི་ཉིད་འབའ་ཞིག་བསམ་པར་རིགས། །ཞེས་
གསུངས་པ་ཡིན། མདོར་ན་དགེ་མི་དགེ་ལུང་མ་བསྟན་གྱི་ལས་བསགས་པས། འབྲས་བུ་བདེ་སྡུག་བཏང་སྙོམས་གསུམ་དུ་སྨིན་པར་ངེས། འཆོལ་བར་ཡང་མི་འགྱུར། དེ་

ཡང་ཡར་དང་མར་གྱི་ཟང་ཐལ་མཚམས་མེད་ལྟ་བུ། ཞིང་། བསམ་པ། དངོས་པོ་གསུམ་ཐམས་ཅད་ཕུལ་དུ་བྱུང་བ་ཞིག་གིས་ནི་ཚེ་འདི་ཉིད་ལ་སྨིན་པར་འགྱུར། དེ་བས་ཅུང་
ཟད་ཡང་བ་རྣམས་ནི་ཚེ་ཕྱི་མ། དེ་བས་ཡང་བ་རྣམས་ནི་ཡང་ཕྱི་གཞེས་ཕྱི་ལ་སོགས་པར་སྨིན་པར་འགྱུར་བས་ན། མཐོང་ཆོས་མྱོང་འགྱུར། སྐྱེས་གནས་མྱོང་འགྱུར། ལན་
གྲངས་གཞན་ལ་མྱོང་འགྱུར་བྱ་བ་དང་གསུམ་དུ་གསུངས་པ་དང་། གཞན་ཡང་དྲན་པ་ཉེར་གཞག་ལ་སོགས་པའི་མདོ་སྡེ་དང་། མདོའི་དོན་བསྡུས་པའི་བསྟན་བཅོས་རྣམས་ནས་
གསུངས་པ་ལས་ཤེས་པར་བྱའོ། །སྤྱིར་ཡང་འདུས་བྱས་ཐམས་ཅད་རྟག་པ་ཐེར་ཟུག་མི་འགྱུར་བའི་ཆོས་ཅན་མ་ཡིན་ཏེ། རྐྱེན་གྱིས་ཅིར་ཡང་བསྒྱར་དུ་བཏུབ་པས་ན། དགེ་སྡིག་
རང་བཞིན་དུ་མ་གྲུབ་སྟེ། བསགས་ཤིང་བསྣན་ན་ནི་འཕེལ་ལ། བཤགས་ཤིང་སྦྱངས་ན་ནི་འདག་པར་བཅོམ་ལྡན་འདས་ཉིད་ཀྱིས་གསུངས་པ་ཡིན་པས་ལུང་དེ་རྣམས་ལ་ལེགས་༔

༄༅། །པར་བསམ་མནོས་གཞིག་པ་ཉིད་དུ་གྱུར་ན། འོ་སྐོལ་རྣམས་འཁོར་བ་སྡུག་བསྔལ་གྱི་རྒྱ་མཚོ་འདི་སྤོང་ཞིང་། བླ་ན་མེད་པའི་བྱང་ཆུབ་ཐོབ་པ་ཞིག་
བྱེད་འདོད་པ་ཡིན་མོད། དེ་ལ་སྡིག་པ་མི་དགེ་བ་ཕྲ་མོ་ཆ་དང་བཅས་པ་སྤང་དགོས་པར་གདའ་བ། དགེ་བ་ཕྲ་མོ་ཆ་དང་བཅས་པ་བསྒྲུབ་དགོས་པར་གདའ་བ། མི་དགེ་བ་ལ་
གཉེན་པོ་དགེ་བ་ཆེ་བ་བསྐྱེད་དགོས་པར་འདུག་གོ། །དམ་པ་རྒྱ་གར་གྱི་ཞལ་ནས་ཀྱང༌། ཉོན་མོངས་སྐྱེས་དུས་གཉེན་པོས་མ་སླེབ་ན། །ཆོས་ཀྱི་དགོས་པ་སྟོར་རོ་དིང་རི་བ། །
གསུངས་སོ། །སློབ་དཔོན་ཞི་བ་ལྷས། འདི་འདྲའི་དལ་བ་ཐོབ་གྱུར་ནས། །འདི་ལ་དགེ་གོམས་མ་སྤྱད་ན། །འདི་ལས་བསླུས་པ་གཞན་མེད་དེ། །འདི་ལས་རྨོངས་པའང་
གཞན་མེད་དོ། །ཞེས་ཀྱང་གསུངས། མི་ལུས་ཐོབ་ནས་དགེ་བ་མི་སྤྱོད་པར། མི་དགེ་བ་བསྒྲུབ་པ་མི་ལུས་ཐོབ་པའི་དགོས་པ་སྟོར། དེ་ཡང་མ་ཐོས་མ་གོ་བ་ལ་ཚད་མེད་༔

དེ། འདི་ལྟར་བདེ་བར་གཤེགས་པ་དང་། མཁས་གྲུབ་རྣམས་ཀྱི་གསུངས་རྣམས་ཐོས་བཞིན། གོ་བཞིན། ཤེས་བཞིན། མིག་རིག་གེ་དལ་བར་སྡོད་པ་སུ་ཁོམ། སུས་ཕོད་
པ༑ མི་དགེ་བ་སྲོག་གཅོད་པ་ལ་སོགས་པ་རགས་པ་མངོན་སུམ་དུ་བྱས་སུ་མ་ཚོར་ཡང་། ལས་དང་མི་དགེ་སེམས་ཀྱི་རྣམ་རྟོག་ཁོ་ནས་བྱེད་པས། དེ་རིང་གི་ཉི་མ་གཅིག་པུ་
ལའང་ཉོན་མོངས་པ་དུག་གསུམ་གྱིས་བསྐྱེད་པའི་རྟོག་པ་ཇི་ཙམ་ཞིག་སྐྱེ་བར་འདུག་སོམས་དང་། སོམས་དང་། དེ་ལ་གཉེན་པོས་སླེབ་དགོས་པ་ཡིན་མོད། མི་དགེ་བ་སྤངས་
པ་ཁོ་ན་དགེ་བ་བསྒྲུབ་པ་ཡིན། དེ་བས་ན་གྲུབ་མཐའ་ལ་མ་ཞུགས་པའི་སྐྱེ་བོ་ཕལ་པ་རྣམས་ཀྱིས་ཀྱང་། ལུས་ངག་ཡིད་གསུམ་གྱི་སྒོ་ནས་མི་དགེ་བཅུ་སྤངས། དེ་ལས་ལོག་པ་
དགེ་བ་བཅུ་བསྒྲུབ་པར་བྱེད་པ་ཡིན་མོད། མདོར་ན་ཧྲིལ་གྱིས་དྲིལ་ན། འོ་སྐོལ་རྣམས་རྙེད་དཀའ་བའི་མི་ལུས་ནི་ཐོབ། འཆི་བར་ནི་ཐག་ཆོད། དེ་ལ་མདོ་དོན་རེ་དགོས་པ་ཡིན་༔

༄༅། ། གསུངས། གསུང་འདི་རྣམས་ལ་གནད་ཆེན་པོ་ཡོད་པ་ཡིན་པས་ལེགས་པར་བསམ་པར་བྱའོ། ༈ །སྐབས་དོན་རྒྱུད་ལ་སྦྱར་བ་ནི། དེ་ཡང་ཐུན་དུ་
བཅད་ཀྱིན་ཡང་ཡང་སྦྱོར་དངོས་རྗེས་གསུམ་གྱི་སྒོ་ནས། རང་རང་གིས་བསགས་པའི་སྡིག་པ་མ་ལུས་པ་ལ་འགྱོད་པ་བྱ་ཞིང་། གཞན་གྱི་དགེ་བ་ལ་རྗེས་སུ་ཡི་རང་བ་བྱ། རང་
གིས་སྔར་བྱས་ཀྱི་དགེ་བ་ལ་དགའ་བ་བསྒོམ། ཕྱིན་ཆད་ཀྱང་སྒོ་གསུམ་ཚོགས་པ་གཅིག་པའི་སྒོ་ནས་དགེ་བ་ཕྲ་ཞིང་ཕྲ་བ་ནས་བསྒྲུབ། འདི་རྣམས་ཀྱི་དོན་ལ་རྩེ་གཅིག་ཏུ་བསམ་
ཞིང་གནད་དུ་བཏང་ངོ་། །དེའི་དགོས་པ། བདག་རྒྱུད་ལ་དགེ་སྡིག་གཉིས་ལས། འབྲས་བུ་མཐོ་རིས་དང་ངན་སོང་དུ་སྨིན་པར་ཤེས་ནས། མི་དགེ་བ་མཐའ་དག་ལས་བློ་
བཟློག་ཅིང་ད་ལྟ་ཉིད་ནས་དགེ་བ་སྤྱད་དོན་དུ་བརྩོན་པར་འགྱུར་རོ། ༈ །ལྔ་པ་འཁོར་བ་དང་ངན་སོང་གི་ཉེས་དམིགས་ལ་བློ་ངེས་པར་བྱ་བའི་རྒྱུ་མཚན་ནམ་རྣམ་པར་གཞག་པ་

རྒྱུ་ཉོན་མོངས་པ་དུག་གསུམ་ལས། ཞེ་སྡང་གིས་དམྱལ་བ། འདོད་ཆགས་ཀྱིས་ཡི་དྭགས། གཏི་མུག་གིས་དུད་འགྲོ་སྟེ་ངན་སོང་གསུམ་དང་། མཐོ་རིས་གསུམ་ནི་དགེ་
བ་ལས་གྲུབ་པར་བཤད་དེ། དེ་ཡང་ཉོན་མོངས་པ་ཡིན་པའི་ཕྱིར། འདོད་ཆགས་དང་འདྲེས་པའི་དགེ་བས་ལྷ། ཞེ་སྡང་དང་འདྲེས་པས་ལྷ་མ་ཡིན། གཏི་མུག་དང་འདྲེས་པས་
མིར་འགྱུར་ལ། རིགས་དྲུག་པོ་དེ་རྣམས་གཅིག་ནས་ནི་ཡང་གཅིག་ཏུ་སྐྱེ་བས་འཁོར་བ་ཞེས་བྱའོ། །རྒྱ་ཆེ་རོལ་པ་ལས། སྲེད་སྲིད་མ་རིག་དབང་གིས་སྐྱེ་བོ་རྣམས། །མི་དང་
ལྷ་གནས་ངན་སོང་རྣམ་གསུམ་པོ། །མི་ཁོམས་འགྲོ་བ་རྣམས་སུ་མི་མཁས་འཁོར། །དཔེར་ན་རྫ་མཁན་འཕང་ལོ་བཞིན་དུ་འཁོར། །ཞེས་ཇི་སྲིད་དུ་ངར་འཛིན་པ་དང་། མཚན་
མར་འཛིན་པ་ཡོད་པ་དེ་སྲིད་དུ། དངོས་པོ་ལ་མངོན་པར་ཞེན་པ་སྐྱེ་ལ། དེ་ལ་བརྟེན་ནས་ཚུལ་བཞིན་མ་ཡིན་པ་ཡིད་ལ་བྱེད་པ་སྐྱེ་སྟེ། དེ་དག་ནི་ཉོན་མོངས་པའི་ཀུན་ནས་ཉོན་

།མོངས་པ་སྟེ། མ་རིག་པ་ཡིན་ལ། དེ་ལ་བརྟེན་ཏེ་ལས་ཀྱི་ཀུན་ནས་ཉོན་མོངས་པ་སྐྱེ་ཞིང་། དེ་ལས་སྐྱེ་བའི་ཉོན་མོངས་པ་སྐྱེ་སྟེ། རྟེན་འབྲེལ་བཅུ་
གཉིས་ཉོན་མོངས་པ་གསུམ་གྱིས་བསྡུས་པའི་འཁོར་བར་འཁྱམས་ཞེས་བྱའོ། །འཁོར་བ་དེ་དག་ལ་སྐྱོན་དང་ཉེས་པ་ཇི་ལྟ་བུ་ཞེ་ན། འདོད་པའི་ཁམས་ན་སྐྱོན་དང་བཅས་པ་སྟེ། །
དེ་བཞིན་གཟུགས་ཀྱི་ཁམས་ཀྱང་སྐྱོན་དང་བཅས། །དེ་བཞིན་གཟུགས་མེད་ཁམས་ཀྱང་སྐྱོན་དང་བཅས། །ཞེས་དང་། འཁོར་བའི་ཉེས་པ་ནི་བདུན་ཏེ། ངེས་པ་མེད་པ། ངོམ་
མི་ཤེས་པ། ཡང་དང་ཡང་དུ་ཉིང་མཚམས་སྦྱོར་བ། ཡང་དང་ཡང་དུ་ལུས་འདོར་བ། མཐོ་དམན་དུ་གྱུར་པ། གཅིག་པུ་གྲོགས་མེད་པར་འགྲོ་བ། རིགས་དྲུག་སོ་སོའི་ཉེས་
པ་དང་བདུན་ལས། སོ་སོའི་ཉེས་པ་ནི། སེམས་ཅན་དམྱལ་བ་དམྱལ་མེས་ཉམས། །ཡི་དྭགས་བཀྲེས་ཤིང་སྐོམ་པས་ཉམས། །དུད་འགྲོ་གཅིག་ལ་གཅིག་ཟས་ཉམས། །མི་

དག་ཡོངས་སུ་འཚོ་བས་ཉམས། །ལྷ་དག་བག་མེད་པ་ཡིས་ཉམས། །འཁོར་བ་ཁབ་ཀྱི་རྩེ་ཙམ་ལ། །བདེ་བ་ནམ་ཡང་ཡོད་མ་ཡིན། །ཞེས་གསུངས་པས་ན། དམྱལ་བ་ལ་
དམྱལ་ཁམས་བཅོ་བརྒྱད་དེ། སྟེང་ནས་མར་ལ་རིམ་པ་བཞིན་དུ། ཆུ་བུར་ཅན། ཆུ་བུར་བརྡོལ་བ། ཨ་ཆུ་ཟེར་བ། ཀྱི་ཧུད་ཟེར་བ། སོ་ཐམ་ཐམ་པ། ཨུཏྤལ་ལྟར་གས་པ།
པདྨ་ལྟར་གས་པ། པདྨ་ལྟར་ཆེར་གས་པ་སྟེ་གྲང་བའི་དམྱལ་བ་བརྒྱད། ཡང་སོས། ཐིག་ནག །བསྡུས་འཇོམས། ངུ་འབོད། ངུ་འབོད་ཆེན་པོ། ཚ་བ། རབ་ཏུ་ཚ་བ།
མནར་མེད་པ་སྟེ་ཚ་བའི་དམྱལ་བ་བརྒྱད་དེ་བཅུ་དྲུག །དེའི་ཕྱོགས་བཞི་ན་སྤུ་གྲིའི་ལམ། རོ་མྱགས་ཀྱི་འདམ། ཐལ་ཚན་གྱི་ཆུ་བོ་རབ་མེད། ཤལ་མ་རིའི་སྡོང་པོ་ལ་སོགས་པ་
ཉེ་འཁོར། གཞན་ཡང་སྡུག་བསྔལ་རྣམ་པ་སྣ་ཚོགས་ཉམས་སུ་མྱོང་བ་རྣམས་ལ་ཉི་ཚེ་བ་ཞེས་བྱ་སྟེ། དམྱལ་ཁམས་བཅོ་བརྒྱད་དོ། །དེ་རྣམས་ཀྱི་སྡུག་བསྔལ་དཔག་ཏུ་མེད་✖

༄༅། །དེ། མིང་དེ་དག་རང་གིས་ཀྱང་རྟོགས་པར་འགྱུར་ལ། སློབ་དཔོན་འཕགས་པ་ཀླུ་སྒྲུབ་ཀྱིས། དམྱལ་བ་གཟུགས་སུ་བྲིས་པ་མཐོང་བ་དང་། །ཐོས་
དང་དྲན་དང་ཀླག་པ་ཙམ་གྱིས་ཀྱང༌། །འཇིགས་པ་སྐྱེ་བར་འགྱུར་ན་མི་བཟད་པའི། །རྣམ་སྨིན་ཉམས་སུ་མྱོང་ན་སྨོས་ཅི་དགོས། །ཞེས་གསུངས་སོ། །ཡི་དྭགས་ལ་
ཡང་། ཕྱིའི་སྒྲིབ་པ་ཅན་ནི། ཟས་སྐོམ་གྱི་སྒྲ་ཙམ་ཡང་མི་ཐོས་པའོ། །ནང་གི་སྒྲིབ་པ་ཅན་ནི། ཟས་ཅུང་ཟད་རྙེད་ཀྱང་ཁ་ཁབ་མིག་ལྟར་ཕྲ་བས་མི་ཚུད། ཚུད་ཀྱང་མགྲིན་པ་རྟ་
རྔ་ལྟར་ཕྲ་བས་མི་ཤོང༌། ཤོང་ཡང་ལྟོ་བ་ཡུལ་ལྗོངས་ཙམ་པ་མི་ཁེངས། ཁེངས་ནས་མི་ཐེག་པས་སྡུག་བསྔལ། ཟས་སྐོམ་ཡང་གཤིན་རྗེ་མཚོན་ཆ་ཐོགས་པས་བསྲུངས་ནས་མི་
ཐོབ། ཟས་ཉིད་ཀྱི་སྒྲིབ་པ་ཅན་ནི། ཟས་སྐོམ་ཟོས་ཤིང་འཐུངས་པ་རྣམས་ལྕགས་ཀྱི་ཐུ་ལུམ་མེ་འབར་བ་དང་། ཁྲོ་ཆུ་ཁོལ་མར་གྱུར་ནས་ནང་ཕྲོལ་དང་བཅས་ནས་ཟང་ཐལ་དུ་

འབྱིན་པའོ། །ཁ་འཐོར་བ་ནི་མིའི་ཡུལ་ན་གནས་པའི་དུར་ཁྲོད་ཀྱི་ཤ་ཟ་ཞེས་པའི་ཡི་དྭགས་ཀྱི་རིགས་རྣམས་སོ། །ཡི་དྭགས་ན་ཡང་འདོད་པས་འཕོངས་པ་ཡི། །བསྐྱེད་པའི་སྡག་
བསྔལ་རྒྱན་ཆགས་མི་འཆོས་པ། །བཀྲེས་སྐོམ་གྲང་དྲོ་ངལ་ལ་སོགས་པ་ཡིས། །བསྐྱེད་པ་ཤིན་ཏུ་མི་ཟད་བསྟེན་འཚལ་ལོ། །ཞེས་གསུངས་སོ། །དུད་འགྲོ་ལའང་གཉིས་
ལས། བྱིང་ན་གནས་པ་ཞེས་བྱ་བ་རྒྱ་མཚོ་ཆེན་པོ་ན་ཁང་པ་དང་ར་བས་བསྲུང་བ་མེད་ཀྱང་། ཆང་འགག་གི་སྦང་མ་བཞིན་དུ་ཡོད་པས། དེ་དག་གླེན་ཞིང་གཏི་མུག་པ་སྟེ། ཕན་
ཚུན་གཅིག་ལ་གཅིག་ཟ་བ་དང་། རུལ་བ་དང་། མྱགས་པ་ལ་སོགས་སྡུག་བསྔལ་དཔག་ཏུ་མེད། ཁ་འཐོར་བ་འདི་རྣམས་ལ་ཡང་། གཞན་གྱི་ཞར་དང་ཞོར་ལ་འཆི་བ་་
དང་། ཤ་ཁྲག་དང་། པགས་པ་དང་། རུས་པའི་ཆེད་དུའང་གཅོད་དང་འབྲོས་འདོད་བཤའ་བཤུ། གཞན་ཡང་མིའི་བཀོལ་བ་རྣམས་ལའང་མི་ཐེག་པར་བསྐུར། མི་ནུས་ཀྱང་

སྙ ༄༅། །བསྐུལ། ཞོ་བཞོ་བ་དང་ལས་བྱས་པའི་མཐར་རྒས་ཐུག་པ་ལ་བསད་ནས་ཟ་བ་ལ་སོགས་བཟོད་པར་དཀའ་བ་མང་པོ་ཡོད་པས། དུད་འགྲོའི་སྐྱེ་
གནས་ལ་ཡང་གསོད་པ་དང་། །བཅིངས་དང་བརྡེག་དང་སྡུག་བསྔལ་སྣ་ཚོགས་པ། །གཅིག་ལ་གཅིག་ཟ་སྡུག་བསྔལ་མི་བཟད་པ། །ཁ་གཅིག་མུ་ཏིག་བལ་དང་རུས་པ་ཁྲག །
ཤ་དང་པགས་པའི་ཆེད་དུ་འཆི་བར་འགྱུར། །ཞེས་གསུངས་སོ། །མཐོ་རིས་ཐོབ་ཀྱང་སྡུག་བསྔལ་ལས་མ་འདས་ཏེ། འོ་སྐོལ་མི་ལ་ནི་སྐྱེ་རྒ་ན་འཆིའི་སྡུག་བསྔལ་ཆེན་པོ་
བཞི། གཉེན་བྱམས་པ་དང་བྲལ་བའམ་བྲལ་གྱིས་དོགས་པ། སྡང་དགྲ་བོ་དང་ཕྲད་པའམ་ཕྲད་ཀྱིས་དོགས་པ། མེད་ན་བཙལ་གྱིས་མི་རྙེད། ཡོད་ན་འཚོ་སྐྱོང་མི་ཐུབ་པ་ལ་
གྲྭ སོགས་ཏེ། མདོར་ན་མི་སེམས་འདི་རིགས་ལ་སྒྲུབ་དཀའ་བ་ཞིག་འདུག་པས། ནམ་ཡང་བདེ་བའི་གོ་སྐབས་མེད་མི་ཤིན་ཏུ་ཉམ་ཐག་པ་རྣམས་ལ་ནི་ངན་སོང་གསུམ་གྱི་སྡུག་

བསྔལ་ཆ་མཐུན་དུ་ཡོད་པ་ཡིན། དེས་པ་འདོད་པས་ཕོངས་དང་འཆི་བ་དང་། །ན་དང་རྒ་སོགས་སྡུག་བསྔལ་དུ་མ་ཡི། །འབྱུང་གནས་འཁོར་བ་ལ་ནི་སྐྱོ་མཛོད་ལ། །འདི་ཡི་
ཉེས་པ་དག་ཀྱང་ཤེས་པར་མཛོད། །ཅེས་གསུངས་སོ། །ལྷ་མ་ཡིན་རང་བཞིན་གྱིས་ཞེ་སྡང་དང་ལྡན་པས། གཞན་གྱི་དཔལ་ལ་ཕྲག་དོག་ཅིང་ཕན་ཚུན་གྱི་ནང་གང་དུའང་རྩོད་
པས་སྡུག་བསྔལ་ཏེ། ལྷ་མིན་དག་ནའང་རང་བཞིན་གྱིས་ལྷ་ཡི། །དཔལ་ལ་སྡང་ཞིང་ཡིད་ཀྱི་སྡུག་བསྔལ་ཆེ། །ཤིན་ཏུ་བློ་དང་ལྡན་ཡང་འགྲོ་བ་ཡི། །སྒྲིབ་པས་བདེན་པ་མཐོང་
བ་མ་མཆིས་སོ། །ཞེས་གསུངས་སོ། །ལྷ་རྣམས་སྔར་བསོད་ནམས་བསགས་པའི་འབྲས་བུས་བདེ་ཞིང་སྐྱིད་པ་ལྟར་སྣང་ཡང་། སྔར་བསགས་རྣམས་སྤྱད་ནས་ཟད་
པས། འཆི་འཕོ་བའི་ལྟས་ངན་པ་མཐོང་བ་དང་། མངོན་པར་ཤེས་པས་ཁམས་འོག་མར་ལྟུང་བ་ཤེས་པ་སྟེ། ལྟས་ངན་པ་ནི། ལུས་ཀྱི་ཁ་དོག་མི་སྡུག་འགྱུར་བ་དང༌། །སྟན་༔

།ལ་མི་དགའ་མེ་ཏོག་ཕྲེང་རྙིང་དང་། །གོས་ལ་དྲི་མ་ཆགས་དང་ལུས་ལས་ནི། །སྔོན་ཆད་མེད་པའི་རྔུལ་འབྱུང་ཞེས་བགྱི་བ། །མཐོ་རིས་འཆི་འཕོ་
སྦྲོན་བགྱིད་སྔ་ལྟས་ལྔ། ། ལྷ་ཡུལ་གནས་པའི་ལྷ་རྣམས་ལ་འབྱུང་ངོ༌། །ཞེས་པ་དང་། ལྷ་མ་ཡིན་དང་འཐབ་པ་ལས་གཡུལ་ཉེས་པ་ལ་སོགས་པ་སྡུག་བསྔལ་དཔག་ཏུ་མེད་
དེ། རབ་སྣང་གི་མདོ་ལས། ལྷ་མ་ཡིན་གྱི་གཡུལ་ཉེས་ཤིང་། །འཆི་ལྟས་མཐོང་བར་གྱུར་པ་ན། །དམྱལ་བ་ཡང་སོས་སྡུག་བསྔལ་གྱི། །བཅུ་དྲུག་ཆར་ཡང་མི་ཕོད་དོ།
ཞེས་གསུངས་པ་ཡིན། ༈ སྐབས་དོན་རྒྱུད་ལ་སྦྱར་བ་ནི། ད་ལྟར་བདེ་ཞིང་སྐྱིད་པ་ལྟར་སྣང་བ་ཐམས་ཅད་ཀྱང་འགྱུར་བའྀ་སྡུག་བསྔལ་དུ་འདུག །ངན་སོང་གསུམ་ནི་སྡུག་
ཀ་བསྔལ་གྱིས་སྡུག་བསྔལ་བར་འདུག །ཁམས་གོང་མ་རྣམས་བཏང་སྙོམས་ཏེ། དེ་ཡང་རིགས་དྲུག་ཐམས་ཅད་ལ་འདུ་བྱེད་ཀྱི་སྡུག་བསྔལ་སྤྱི་ཁྱབ་ཏུ་ཡོད། བདེ་སྐྱིད་ལ་ལོངས་

ད་པ་ཐམས་ཅད་ནི་དགེ་བའི་འབྲས་བུ་ཕྱུང་ནས། སྡུག་བསྔལ་གྱི་རྒྱུ་ལ་སྤྱོད་པར་འདུག །ཕོངས་ཤིང་སྡུག་བསྔལ་བ་ཐམས་ཅད་ནི་སྡུག་བསྔལ་གྱི་འབྲས་བུ་ལ་སྤྱོད་པར་འདུག་
པས། གང་ལྟར་བྱས་ཀྱང་སྡུག་བསྔལ་གྱི་ཡོ་ལང་། གང་དུ་གནས་ཀྱང་སྡུག་བསྔལ་གྱི་གནས་མལ། སུ་དང་འགྲོགས་ཀྱང་སྡུག་བསྔལ་གྱི་གྲོགས་པོ། མང་ཞིང་འབྱོར་ཡ
སྡུག་བསྔལ་གྱི་སྣོན་མ་རུ་འདུག་པས། དེ་ལྟར་ཡང་དང་ཡང་དུ་སྡུག་བསྔལ་བཞིན་པར་སྲིད་པ་ཉིང་མཚམས་སྦྱོར་ཞིང་། གཅིག་ནས་གཅིག་ཏུ་འཁོར་བས་ན་སྐྱེ་ཤིའི་བརྒྱུད་ལ་
ཕུང་པོའི་འདོར་ལེན། སྡུག་བསྔལ་གྱི་ཉིང་མཚམས་མུ་མཐའ་མེད་པར་གསུངས་པས། དེ་རྣམས་ལ་ལེགས་པར་བསམ་ན། ད་ལྟ་ལུས་ལ་མེ་བཙའ་ཅུང་ཟད་ཅིག་བསྲེག་པ་ཙ
མམ། སྔ་དྲོ་རེ་ཙམ་ཡང་ལྟོགས་སྐོམ་གྱི་སྡུག་བསྔལ་དང་། ལས་ཁུར་གྱི་ངལ་དུབ་ལ་སོགས་པ་ཅུང་ཟད་ཙམ་ཡང་མི་བཟོད་པར། ངན་སོང་གསུམ་གྱི་སྡུག་བསྔལ་དེ་ཙམ་པ་

༄༅། །འཁུར་རམ། ནུས་སམ། བཟོད་དམ། སོམས་དང་ཞེས་གསུངས་སོ། ༈ །དགོས་པ་ནི། དེ་ལྟར་བསམ་པས་དེ་དག་ལ་མི་བཟོད་པར་འཇིགས་
ཤིང་སྐྲག་པ་ཞིག་གི་བློ་ཐུན་མོང་མ་ཡིན་པར་གཏིང་ནས་སྐྱེ་བས། ལམ་གོང་མ་ལ་ཞུགས་པ་རྣམས་ལ་དགེ་སྦྱོར་གྱི་བསྐུལ་མར་འགྱུར། ལས་དང་པོ་པས་འཁོར་བའི་སྡུག་བསྔལ་
གྱི་རྒྱུ་སྤོངས། བདེ་བའི་རྒྱུ་བསྒྲབ། དེ་ལ་སྐྱོབ་པའི་སྐྱབས་ཚོལ་བའི་བསམ་པ་ཞིག་སྐྱེ་དགོས་པ་ཡིན། དེ་སྐྱེས་ན་དུས་དེར་དད་པ་སྐྱེས་པ་ཞེས་བྱ་བ་གཤའ་མ་དེ་བྱུང་བ་ཡིན་
ཏེ། ལས་དང་འབྲས་བུ་རིག་ཅིང་། ངེས་པས་ཡིད་ཆེས་པའི་དད་པ། མཐོ་རིས་དང་བདེ་བ་ཐོབ་པར་འདུན་པས། དེ་ལ་འདོད་པའི་དད་པ། འཇིགས་པའི་སྐྱབས་དཀོན་མཆོག་
ལ་དད་པའི་དད་པ་སྟེ། མགོན་པོ་བྱམས་པས། འདུན་དང་ཞེ་སྡང་འཇིགས་པ་དང་། །རྨོངས་པས་གང་ཞིག་ཆོས་མི་འདའ། །དེ་ནི་དད་པ་ཅན་ཞེས་བྱ། །ངེས་པར་ལེགས་པའི་

སྣོད་མཆོག་ཡིན། །ཞེས་གསུངས་སོ། །འཕགས་པ་ཀླུ་སྒྲུབ་ཀྱིས། གལ་ཏེ་མཐོ་རིས་ཐར་པ་མངོན་བཞེད་ན། །ཡང་དག་ལྟ་བ་གོམས་པ་རྟག་ཏུ་མཛོད། །གང་ཟག་ལོག་པ༴
ལྟ་བས་ལེགས་སྤྱད་ཀྱང་། །ཐམས་ཅད་རྣམ་པར་སྨིན་པ་མི་ཟད་ལྡན། །ཞེས་གསུངས་པས། ལས་དང་འབྲས་བུ་དང་དཀོན་མཆོག་གསུམ་ལ་ཡིད་ཆེས་པ་གང་ཡིན་པ་དེ་ནི་
འཇིག་རྟེན་པའི་ཡང་དག་པའི་ལྟ་བ་ཞེས་བྱ་སྟེ། དེ་ལ་བརྟེན་ནས་མི་དགེ་བ་སྤོང་ཞིང་། ཐར་པ་ཆ་མཐུན་དང་། བསོད་ནམས་ཆ་མཐུན་གྱི་དགེ་བ་བསྒྲུབས་ནས་སྐྱེས་བུ་ཆུང་ངུའི་
དུས་འདིར་རིམ་གྱིས་ངེས་པར་ལེགས་པའི་དོན་གྱི་ཕྱིར། མངོན་པར་མཐོ་བ་བསྒྲབ་པའི་སླད་དུ་དེ་ཡང་། ངན་སོང་ལས་སྐྱོབ་པའི་སྐྱབས་དཀོན་མཆོག་གསུམ་ཁོ་ན་ཡིན་པས་ན།
དགེ་བའི་བཤེས་གཉེན་མཚན་ཉིད་དང་ལྡན་པ་ལས། སྐྱབས་སུ་འགྲོ་བ་ཐུན་མོང་བ་བླངས་ཏེ། ཕན་ཡོན་བརྒྱད་བློ་ཡུལ་དུ་ངེས་པར་བྱས་ནས། བསླབ་བྱ་བཅུ་གཅིག་ལ་བསླབ་

༄༅། །པར་བྱའོ། །འཕགས་པ་ཀླུ་སྒྲུབ་ཀྱིས། དང་པོ་མངོན་པར་མཐོ་ཐོབ་ནས། །ཕྱིས་ནི་ངེས་པར་ལེགས་པ་ཡིན། །ཞེས་པ། ངེས་ལེགས་ཀྱི་གཞི་
མངོན་མཐོའི་རྒྱུར། སྐྱེས་བུ་ཆུང་ངུའི་དུས་འདིར་བསྟན་པ་ལྟར་འཆི་བ་མི་རྟག་པ་ལ་སོགས་བསྒོམས་ནས། སྡོམ་པ་ཡན་ལག་བརྒྱད་པའི་བསྙེན་གནས་དང་། དགེ་གཉེན་གྱི་
སྡོམ་པ་རྩ་བ་བཞི་ཆང་དང་བཅས་པ་སྤངས་པ་སློབ་དཔོན་ལས་ཡང་དག་པར་བླངས་ཏེ། བསླབ་བྱ་ཇི་ལྟར་བཤད་པ་བཞིན་དུ་བསྲུངས་ཤིང་། ཚུལ་ཁྲིམས་ཀྱི་ལེགས་སྨོན་ཙམ་ལ་
བརྟེན་ནས་ཀྱང་ཕྱི་མར་མངོན་མཐོ་ལྷ་མིའི་གོ་འཕང་ཐོབ་ཅིང་། ངེས་པར་ལེགས་པའི་རྟེན་བྱེད་པར་འགྱུར་རོ། ༈ །དྲུག་པ་དགེ་སྡིག་གི་བླང་དོར་བྱ་བ་ནི། ལས་སུ་དཀོན་
མཆོག་མཆོད་ཅིང་སྡིག་པ་སྦྱང་བར་བྱ་སྟེ། དེ་ཡང་འཇིག་རྟེན་དག་ན་བདེ་ཞིང་སྐྱིད་པ། ས་སྙིང་འཁོར་ལོ་བཅུ་པ་ལས་དེ་ཡང་དཀོན་མཆོག་མཆོད་ལས་བྱུང་བས། རྟག་ཏུ་དཀོན་མཆོག་

མཆོད་ལ་བརྩོན་པར་བྱ། །ཞེས་གསུངས་པས། ལུས་ལོངས་སྤྱོད་ཐམས་ཅད་དཀོན་མཆོག་གསུམ་མཆོད་པ་ལ་བརྩོན་པ་ལ་སོགས་དགེ་བའི་ཕྱོགས་མཐའ་དག་ལ་འབད་པར་
བྱའོ། །སྡིག་པ་བཤགས་པ་ནི། ལམ་ལ་ཞུགས་པ་ཐམས་ཅད་ལ་གལ་ཆེ་བས། མཉམ་མེད་རྒྱལ་བ་ཡང་དགོན་པས། དེ་ཡང་སྡིག་པ་འདི་ལ། མྱོང་བས་འཛད་པ། སྦྱངས་
པས་འཛད་པ། བཤགས་པས་འཛད་པ། རང་བཞིན་རྟོགས་པས་འཛད་པ་དང་བཞིར་འདུས་པ་ལས། དང་པོ་མྱོང་བས་འཛད་པ་ནི། ཀུན་གཞི་ལ་མི་དགེ་བ་ཡོད་པ་དེ་ལུས་
སེམས་ཀྱི་ཐོག་ཏུ་རིགས་དྲུག་རང་རང་གི་སྡུག་བསྔལ་ཇི་སྙེད་པ་མྱོང་བའམ། ལུས་ལ་ཟུག་རྔུ། ངག་ལ་ལྐུགས་དིག །སེམས་ལ་སྨྱོ་འབོགས་དང་། ཁམས་འདུས་ལ་སོགས་
པར་སྨིན་ནས་འཛད། དཔེར་ན་རྩེ་མོ་ནས་སུ་སྨིན་ཙ་ན་ཁ་རྒྱན་སྦུན་ལྐོག་ཏུ་འགྲོ་བ་ལྟ་བུའོ། །གཉིས་པ་སྦྱངས་པས་འཛད་པ་ནི། ལུས་ཀྱིས་ཕྱག་དང་བསྐོར་བ་དང་། རྟེན་

།བཞེངས་པ་ལ་སོགས་དཀོན་མཆོག་གི་ཞབས་ཏོག་དཀའ་ཐུབ་ཀྱི་སྨྱུང་གནས་ལ་སོགས་པས་སྦྱོང༌། ངག་གིས་སྐྱབས་འགྲོ་གསོལ་
འདེབས། གཟུངས་སྔགས་ཀྱི་བཟླས་པ། མདོ་རྒྱུད་དང་མཚན་བྱིན་རླབས་ཅན་འདོན་བཟློས་ལ་སོགས་པས་སྦྱོང་། ཡིད་ཀྱིས་མོས་གུས། བྱང་ཆུབ་ཀྱི་སེམས། བསྐྱེད་
རྫོགས། སྟོང་ཉིད་ཀྱི་དོན་བསྒོམ་པ་ལ་སོགས་པས་སྦྱངས་ཏེ། དཔེར་ན་བུ་ལོན་ཆགས་པ་གཞལ་བས་འཁོར་བ་ལྟ་བུའོ། །གསུམ་པ་བཤགས་པས་འཛད་པ་སྟོབས་བཞིའི་སྒོ་ནས་
བཤགས་པ་ནི། སྔོན་བསགས་ཀྱི་སྡིག་པ་ལ་འགྱོད་པ་དྲག་པོ་ཁོང་དུ་དུག་སོང་བ་ལྟ་བུ་ཞིག་དགོས་ཏེ། དེ་རྣམ་པར་སུན་འབྱིན་པའི་སྟོབས་དང་། བླ་མ་སློབ་དཔོན་གྱི་དྲུང་
༣ངམ། དཀོན་མཆོག་གི་རྟེན་བྱིན་རླབས་ཅན་གྱི་སྤྱན་སྔར་བཤགས་པའི་དཔང་པོ་ཞུ་བ་ནི་རྟེན་གྱི་སྟོབས་དང་། སྡིག་པ་དངོས་པོར་གྲུབ་པ་མེད་ཀྱང་བློ་སྦྱོང་བའི་ཡན་ལག་ ༷

ཏུ། བཤགས་པའི་ཚིག་ངག་ཏུ་བརྗོད་པའི་ཚེ་ན། སྡིག་པ་ལྕེ་ཐོག་ན་ཕར་ལ། ནག་བུན་བུན་དག་པར་བསམ་ནས་མདོ་ལ་སོགས་པ་ཚིག་ལན་གསུམ་གྱི་རྗེས་སུ་མི་འཆབ་བོ།
མི་སྦེད་དོ། །ཞེས་བརྗོད། དག་ངེས། དེ་ཕྱིན་ཆད་སྲོག་ལ་བབ་ཀྱང་སྡིག་པ་མི་དགེ་བའི་ལས་མི་བྱའོ། །སྙམ་པ་ནི་གཉེན་པོ་ཀུན་ཏུ་སྤྱོད་པའི་སྟོབས་སོ། །དེས་སྡིག་པ་དག་
ཅིང་མེད་པར་འགྱུར་བས། དོས་ཆེན་པོ་དང་ཕྲལ། ཁུར་ཆེན་པོ་ཕོག །རེ་དགའ། དོན་རེ་ཆེ་སྙམ་དུ་བསམ། དག་གམ་མ་དག་གམ་སྙམ་ན། གཉེན་པོ་ལ་ཐེ་ཚོམ་སྐྱེས་
ཤིང་། སྤང་བྱ་ལ་ཡིད་ཆེས་སྐྱེད་པ་བྱ་བ་ཡིན་པས། སྡིག་པ་བཤགས་པས་དག་ངེས་སྙམ་དུ་གྱུར་ན། གཉེན་པོར་སོར་ཆུད་པའི་སྟོབས་ཏེ། དཔེར་ན་སྣོད་མི་གཙང་བ་བཀྲུས་པ་
ལྟ་བུའོ། །བཞི་པ་རང་བཞིན་རྟོགས་པས་འཛད་པ་ནི། གནས་ལུགས་ཡུལ་མེད་དུ་རང་ངོ་ཤེས་པ་ལ། རྟོག་མེད་དུ་ངེས་ཤེས་བསྐྱེད་པས། སྒྲིབ་གསུམ་རྩ་བ་ནས་སྤངས་ནས།

༄༅། ། ཡེ་ཤེས་ཀྱི་རྦ་ཀློང་ཆེན་པོར་འཆར་བར་འགྱུར་བས། དེ་ཙ་ན་དཔེ་མུན་ཁུང་དུ་སྒྲོན་མེ་བཏེགས་པ་ལྟ་བུ་ཞིག་འབྱུང་གསུངས། དེ་རྣམས་ཤེས་པར་
བྱས་ནས་སྡིག་པ་སྨིན་པ་ལ་མི་སྐྲག་པར། སྦྱང་བ་དང་། བཤགས་པ་དང་། རང་བཞིན་རྟོགས་པར་བྱེད་དགོས། དེ་ཡང་ཉེ་བར་འཁོར་གྱིས་ཞུས་པའི་མདོ་ལས། རིགས་ཀྱི་
བུ་སུ་ལ་སྔ་དྲོ་ལྟུང་བ་བྱུང་ན། ཉི་མ་ཕྱེད་ན་རྣམ་པ་ཐམས་ཅད་མཁྱེན་པའི་ཡེ་ཤེས་ཀྱིས་ཟིན་ན། བྱང་ཆུབ་སེམས་དཔའ་དེའི་ཚུལ་ཁྲིམས་ཀྱི་ཕུང་པོ་ལ་མཐའ་མེད་དོ། །དེ་བཞིན་
དུ་ཉི་མ་ཕྱེད་ཀྱི་ལྟུང་བ་ཡང་དགོང་མོའི་བར་དང་། དེ་བཞིན་དུ་མཚན་མོ་ལའང་ཤེས་པར་བྱ་སྟེ། ཞེས་གསུངས་ལ། མདོར་ན་ཉིན་ལན་གསུམ་མཚན་ལན་གསུམ་མམ། དགེ་
ཀ་སྡིག་གི་ལས་བསགས་པ་དུས་རྟག་ཏུ་ཡིད་ཀྱིས་བགྲངས་ཏེ། སྡིག་པ་སྦྱངས་ཤིང་དགེ་བ་བསྒྲུབས་ནས་མཐོ་རིས་ཀྱི་རྒྱུ་ལ་འབད་པས། དེའི་འབྲས་བུ་ཕྱི་མར་མངོན་པར་མཐོ་བ་

ཟབ། ངེས་པར་ལེགས་པའི་རྟེན་བྱེད་པས་སྐྱེ་བ་འདིའི་འོག་རོལ་དུ་བསྒྲུབ་པའི་རྟེན་ཕུན་སུམ་ཚོགས་པ་ཡོན་ཏན་དང་ལྡན་པ་ཞིག་ཐོབ་པར་འགྱུར་རོ། །དལ་འབྱོར་རྙེད་དཀའ་ལ་
སོགས་པ་བཞི་པོ་འདི་ནི་དགེ་བའི་བཤེས་གཉེན་བཀའ་གདམས་པ་འགའ་ཞིག་གིས་ལམ་གྱི་དངོས་གཞིར་མཛད་པའང་ཡོད་པར་གདའ་སྟེ། ནཱ་རོ་པཎ་ཆེན་གྱི་བཀའ་བརྒྱུད་འདི་
ལ༑ གཞི་དད་པ་དང་གྲོགས་བརྩོན་འགྲུས་ཐམས་ཅད་འདི་ལས་འབྱུང་བས་སྔོན་འགྲོའི་ཆོས་སུ་མཛད་ནས། མཁར་གྱི་རྨངས་ལྟ་བུར་ཐོག་མར་གལ་ཆེ་བ་ནི། སྐྱེས་བུ་ཆུང་ངུའི་
ཆོས། ཆོས་ཆོས་སུ་འགྲོ་བ་ཞེས་བྱ་བའི་དོན་ཡིན་ནོ། །དེ་ལ་བླ་མ་རིན་པོ་ཆེའི་ཞལ་ནས། ཆོས་ཆོས་སུ་མི་འགྲོ་བ་ཅང་སྲིད་དམ་སྙམ་ན། གང་ཟག་མཐོ་དམན་ཐམས་ཅད་ཀྱིས་
ཐོས་བསམ་སྒོམ་གསུམ་ལ་སོགས་པ། ཆོས་ཅི་བྱེད་ཐམས་ཅད་ཉོན་མོངས་པའི་གཉེན་པོར་འགྲོ་དགོས་པ་ལ། དེ་མ་སོང་བར་ཉོན་མོངས་པའི་སྣོན་པར་སོང་བ་ཡང་མང་པོ་སྲིད་ ྗ

།ཀྱིན་འདུག་པས། དེ་བས་ན་ཆོས་ཇི་ལྟར་ཉམས་སུ་བླངས་པ་བཞིན་དུ། ཞག་ནས་ཞག་སྐྱེད། དེ་བཞིན་དུ་ཟླ་སྐྱེད། ལོ་སྐྱེད་དུ་རང་གི་རྒྱུད་ཇེ་
འབོལ། ཉོན་མོངས་པ་ཤས་ཇེ་ཆུང་། རང་སེམས་ཇེ་གཙང་། རང་གཞན་གཉིས་ཀས་ཚོར་བར་དགོངས་པ་ཅན་མ་གཏོགས་པ་ཕམ་ཇེ་ལེན། གཤིས་ཇེ་བཟང་། ཚེ་འདི་ལ་
བསགས་པའི་འདོད་པ་ཇེ་ཆུང་། ང་རྒྱལ་དང་མཐོ་སེམས་ལ་སོགས་ཇེ་ཆུང་རང་བློ་ཇེ་བདེ་ལ་སོང་ནས། རང་གི་རྒྱུད་ཐུལ་བར་གསལ་བ་ཞིག་བྱུང་ཙ་ན་ཆོས་ཆོས་སུ་སོང་བ་ཡིན་
གསུངས། དེ་ལྟར་ཤེས་པར་བྱའོ། །ད་ནི་ཆོས་ལམ་དུ་འགྲོ་བ་སྐྱེས་བུ་འབྲིང་གིས་ཉམས་སུ་བླངས་བར་བྱ་བ་ནི། ལམ་བསླབ་པ་གསུམ་ལ་བསླབ་པར་བྱ་བ་དང་། ལམ་དེས་
བསྒྲུབ་པའི་འབྲས་བུ་གཉིས་ལས། དང་པོ་ཚུལ་ཁྲིམས་ཀྱི་བསླབ་པ་ནི། སྐྱེས་བུ་ཆུང་ངུའི་དུས་དེར། ལས་དང་ཉོན་མོངས་པས་བསྐྱེད་པའི་འབྲས་བུ་ངན་སོང་གི་སྡུག་བསྔལ་

མཐོང་ནས། ལྷ་མིའི་ཕུན་སུམ་ཚོགས་པ་ལ་བལྟས་ཏེ། རྟེན་དགེ་གཉེན་གྱི་ཚུལ་ཁྲིམས་ལ་གནས། སྡིག་པ་སྦྱང་བ་དང་ཚོགས་བསགས་པར་བྱས་པས། མཐོ་རིས་ལྷ་མིའི་
ལུས་དང་ལོངས་སྤྱོད་ཐོབ་པར་འདུག་སྟེ། དེ་ཡང་མི་རྟག་ཅིང་ཡུན་རིང་དུ་མི་གནས་ལ། དུས་ཐམས་ཅད་དུ་སྡུག་བསྔལ་འབའ་ཞིག་པས། འཁོར་བ་མཐའ་དག་གི་སྐྱོན་ལ་
བསམ་པས། ཁམས་གསུམ་གང་དུ་སྐྱེས་ཀྱང་སྐྱིད་མེད་དེ། ཡུལ་འཁོར་སྐྱོང་གིས་ཞུས་པའི་མདོ་ལས། གཡང་སར་ལྷུང་བའི་འགྲོ་བ་འདི་བལྟས་ནས། །རབ་ཏུ་ཐར་པར་བྱ་
ཕྱིར་འབད་པར་བྱ། །ཞེས་པ་དང་། ཀླུ་སྒྲུབ་ཀྱིས། མགོའམ་གོས་ལ་གློ་བུར་མེ་ཤོར་ན། །དེ་དག་ཕྱིར་ཟློག་བགྱིད་པ་བཏང་ནས་ནི། །ཡང་སྲིད་ཟད་པར་བགྱིད་སླད་འབད་
འཚལ་ཏེ། །དེ་བས་ཆེས་མཆོག་དགོས་པ་འགའ་མ་མཆིས། །ཞེས་གསུངས་པ་ལྟར་ཤེས་པ་དེ་སྐྱེས་བུ་འབྲིང་ཡིན་པས། དེས་ཐོག་མར་ཉན་ཐོས་དང་རང་སངས་རྒྱས་ཀྱི་ལམ་

༄༅། །འབྲས་བུ་དང་བཅས་པ་བསྒྲུབ་པའི་ཕྱིར། བདེན་པ་བཞིའི་ཚུལ་གྱིས་ཉམས་སུ་ལེན་པ་ལ། སྐྱེས་བུ་ཆུང་ངུའི་སྡུག་བསྔལ་ཤེས་པར་བྱས་པ་
དེ། འདིར་སྡུག་བསྔལ་ཤེས་ནས། ཀུན་འབྱུང་སྤངས་པའི་ཕྱིར། ལམ་རྒྱུད་ལ་བརྟེན་པ་ལ། ཉོན་མོངས་རིམ་གྱིས་སྤངས་པའི་གཉེན་པོ་བསླབ་པ་གསུམ་དུ་གསུངས་པ་
ནི། བླ་མ་རིན་པོ་ཆེའི་ཞལ་ནས། དཔེར་ན་ས་གཞི་ལས་མྱུ་གུ། མྱུ་གུ་ལས་སྡོང་པོ། སྡོང་པོ་ལས་ཡལ་ག །ཡལ་ག་ལས་ལོ་མ། ལོ་མ་ལས་མེ་ཏོག །མེ་ཏོག་ལས་འབྲས་
བུ་སྨིན་པ་བཞིན་དུ། ཚུལ་ཁྲིམས་ལས་ཏིང་ངེ་འཛིན། དེ་ལས་ཤེས་རབ། དེ་ལས་རྣམ་པར་གྲོལ་བ་ལ་སོགས་པའི་ཡོན་ཏན་ཐམས་ཅད་འབྱུང་བའི་ཕྱིར། དགེ་ཚུལ་དགེ་སློང་
རིམ་གྱིས་བསླབ། །འཁོར་བའི་ཆོས་ལ་ཡིད་བྱུང་ནས། །མྱ་ངན་འདས་ལ་བློ་བརྟན་ཅིང་། །ངེས་པར་འབྱུང་བའི་ཁྲིམས་ལྡན་པ། །བྱེ་བྲག་མདོ་སྡེའི་གྲུབ་མཐའ་བསླབ། །ཅེས་སྐྱ

པའི་དོན་ལྷག་པ་ཚུལ་ཁྲིམས་ཀྱི་བསླབ་པས་ཉོན་མོངས་པ་མགོ་ནོན། ཏིང་ངེ་འཛིན་གྱི་བསླབ་པས་སུན་འབྱིན། ཤེས་རབ་ཀྱི་བསླབ་པས་རྩ་བ་དྲུངས་ནས་འདོན་པར་བྱེད་
པས། དེའི་ཐོག་མར་ཚུལ་ཁྲིམས་ཀྱི་བསླབ་པ་ནི། སོ་སོ་ཐར་པའི་མདོ་ལས། འདི་ནི་ཐར་པའི་གྲོང་འཇུག་པའི། །ཐེམ་སྐས་གཞི་དང་འདྲ་བར་གནས། །ཞེས་གསུངས་པ་
དང་། འཕགས་པ་ཀླུ་སྒྲུབ་ཀྱིས། ཁྲིམས་ནི་རྒྱུ་དང་མི་རྒྱུ་ཀུན་གྱི་ས་བཞིན་དུ། །ཡོན་ཏན་ཀུན་གྱི་གཞི་རྟེན་ལགས་པར་ཐུབ་པས་གསུངས། །ཞེས་ཚུལ་ཁྲིམས་ལ་བརྟེན། ཚུལ་
ཁྲིམས་ལ་གནས་ནས་རིམ་གྱིས་འཕགས་པའི་ལམ་གྱི་ཡོན་ཏན་བསྒྲུབ་པའི་ཕྱིར། ཐེག་པ་ཆུང་ངུ་དང་། ཆེན་པོ་དང་། ཁྱད་པར་ཏེ་རིགས་ཅན་གསུམ་ཆར་ལ་ཚུལ་ཁྲིམས་གཙོ་
ཞིང་། གང་ཟག་རིམ་གྱིས་པ་ལ་དགོངས་ནས། ཐེག་པ་གསུམ་པོ་རང་ཡང་རིམ་པ་བཞིན། རྟེན་ཅན་དུ་བཞེད་པ་དང་རྟེན་མེད་དུ་བཞེད་པའི་ལུགས་གཉིས་ལས། བླ་མ་རིན་པོ་

།ཆེའི་ཞལ་ནས། ཁོ་བོའི་བླ་མ་རྣམས་ནི་རྟེན་ཅན་དུ་བཞེད། དཔལ་ཀྱཻ་རྡོ་རྗེའི་རྒྱུད་ལས་ཀྱང་། དང་པོར་གསོ་སྦྱོང་སྦྱིན་པར་བྱ། །ཞེས་པ་ནས།༄༅།
རྗེས་ཀྱཻ་ཡི་རྡོ་རྗེ་བརྩམས། །ཞེས་པའི་བར་དུ་གསུངས་པ་རྣམས་ཀྱིས་ཤེས་སོ། །རིགས་པས་ཀྱང་གྲུབ་སྟེ། སྐས་ཀྱི་གདང་བུ་འོག་མ་ནས་རིམ་པས་མ་འཛེགས་པར་ཁང་སྟེང་དུ་
མི་ཐོན་པ་དང༌། འོག་ཁང་མེད་པའི་སྟེང་ཁང་མི་འབྱུང་བ་བཞིན་དུའོ། །སྡོམ་གསུམ་ངོ་བོ་གཅིག་གམ་ཐ་དད་དང༌། གཏོང་ཐོབ་ཏུ་བཞེད་པ་དང༌། ཡར་ལྡན་དུ་བཞེད་པ་ལ་
སོགས་ལ། ཁལ་གྱི་ནང་དུ་བྲེ་ཤོང་བ་དང་། བྲེའི་ནང་དུ་ཕུལ་ཤོང་བ་ལྟར་ཡར་ལྡན་དུ་བཞེད་དོ། །དེའི་དང་པོ་སོ་སོ་ཐར་པའི་སྡོམ་པ་ལ། ཁྱིམ་པའི་ཕྱོགས་ཀྱིས་བསྲུངས་པ་
དང་། རབ་ཏུ་བྱུང་བ་གཉིས་ལས། ཁྱིམ་པ་ལ་དགེ་གཉེན་ཕོ་མོ་གཉིས། རབ་ཏུ་བྱུང་བ་ལ་དགེ་སློང་ཕོ་མོ་གཉིས། བར་སློབ་མ་དང་ལྔ་སྟེ། སོ་སོ་ཐར་པ་རིགས་བདུན་
ཀ་

ནམ། གསོ་སྦྱོང་ཡན་ལག་བརྒྱད་པ་གཅིག་ཏུ་བགྲངས་ཏེ་བརྒྱད་དུ་བཞེད་པའང་ཡོད་དོ། །དེ་ལྟ་བུ་རིགས་བདུན་ནམ་བརྒྱད་གང་ཡང་རུང་བ་ཞིག་ལ་གཞི་འཆའ་བར་བྱེད་པ་
ལས། དགེ་གཉེན་དང་རབ་ཏུ་བྱུང་བ་གཉིས་ཀྱང་། ས་སྙོམས་པོ་ལ་མཆོད་རྟེན་དང་ཚ་ཚ་བྱས་ན་དམ་པ་རྣམས་ཀྱིའང་མཆོད་གནས་སུ་འགྱུར་ལ། ས་གཞི་ཕལ་པ་ལ་ནི་དེ་ལྟར་
མ་ཡིན་པ་བཞིན་དུ། རབ་ཏུ་བྱུང་བ་ནི་ཆ་ལུགས་དང་གཉེན་པོས་ཁྱད་པར་དུ་འཕགས་པས། བསོད་ནམས་ཀྱི་ཡོན་ཏན་གནས་སུ་བྱེད་ལ། དགེ་གཉེན་རྣམས་ལ་ནི་དགོངས་པ
སངས་རྒྱས་དང་མཉམ་དུ་ཟིན་ཀྱང་། རྟེན་གྱི་ཁྱད་པར་གྱིས་གཞན་གྱིས་བརྙས་ནས། སྡིག་པའི་རྟེན་དུ་འགྱུར་བའང་མང་ཞིང་། ངེད་རབ་ཏུ་མ་བྱུང་བས་གང་ཡང་མ་བཀག་ཅིང་
སྤྱོད་ལམ་ཡང་བས་ཅི་བྱས་ཀྱང་མི་སྟོ། ཞེས་བག་ཡང་ལ་ཆགས་པས་འཇིག་རྟེན་གྱི་བྱ་བ་ཡང་གཤའ་མར་མི་ཐེངས། ཏིང་ངེ་འཛིན་ཡང་མི་སྐྱེ་ཞིང་། སྐྱེས་ཀྱང་འཕྲོག་པར་༔

༄༅། །འགྱུར་བ་ཡིན། དེའི་ཕྱིར་ཅི་ནས་ཀྱང་རབ་ཏུ་བྱུང་བར་བྱའོ། །རབ་ཏུ་བྱུང་བར་འདོད་པའི་ཚེ། ཆོས་གོས་ལ་སོགས་པ་མཐུན་རྐྱེན་གྱི་རྣམ་པ་མ་
འཛོམ་ཙམ་དུ་འདུག་ཀྱང་། གོས་གཡར་པོ་དང་དག་དུག་ཙམ་ལ་བརྟེན་ནས་ཇི་ཙུག་སོང་སོང་དུ་སྡོམ་པ་ཅི་ཐོབ་དང་། བྱ་བ་ཅི་ཐེངས་བྱེད་དགོས་པ་ཡིན། གོས་ལ་སོགས་པའི་
མཐུན་རྐྱེན་འཛོམ་འཛོམ་པ་ཞིག་སྒུག་པའི་བར་ལ་ན་བའམ། ཤི་བ་ལ་སོགས་བར་ཆད་ཀྱིས་ཁྱེར་ན་ཇུག་བྱེད་པ། ཡང་དཀོན་མཆོག་བརྩེགས་པའི་མདོ་ལས། བུའམ་འོན་ཏེ་
གཉེན་ལ་སོགས། །རབ་ཏུ་བྱུང་བར་འདོད་པ་ན། །དེ་ལ་བྱང་ཆུབ་སེམས་དཔའ་ཡིས། །བར་དུ་གཅོད་པར་མི་བྱའོ། །ཞེས་གསུངས་པས་འོ་སྐོལ་སློབ་དཔོན་ནམ། དཔོན་པོར་
གསོལ་བ་དང་། ཕ་མ་དང་ཉེ་དུ་དང་། གྲོགས་པོ་ལ་སོགས་པ་རྣམས་ཀྱིས་རབ་ཏུ་བྱུང་བར་འདོད་པ་དེ་གཤོལ་བར་མི་བྱ་བར་ཕྱོགས་མཐའ་དག་ནས་མཐུན་རྐྱེན་གྱི་གྲོགས་བྱ་

སྟེ། མདོ་ལས། ཁམས་གསུམ་གྱི་སེམས་ཅན་གྱི་མིག་ཕྱུང་བ་བས། རབ་ཏུ་བྱུང་བའི་བར་ཆད་བྱས་པ་སྡིག་ཆེ་ཞིང་། མིག་ལོང་བ་དེ་དག་ལ་མིག་བཅུག་པ་བས། རབ་ཏུ་
བྱུང་བའི་གྲོགས་བྱས་པ་བསོད་ནམས་ཆེ་བར་གསུངས། ཡང་འགའ་ཞིག་འོ་སྐོལ་ཐེག་པ་ཆེན་པོ་ཉམས་སུ་ལེན་པ་ལ་རྟེན་དགེ་གཉེན་རང་སྤྱོད་ལམ་བདེ། ལྟ་བས་ཁྱད་པར་དུ་
འཕགས་པ་ཡིན་ཟེར་བ་དག་ཀྱང་ཡོད་དེ། སྤྱོད་ལམ་བདེ་བས་མ་བཏུབ། ངས་ཅི་བྱས་ཀྱང་མི་སྟོ་སྙམ་ནས་ཆོས་དང་མི་མཐུན་པ་སྣ་ཚོགས་སུ་སྤྱད་པས། སེམས་བསྐྱེད་ལས་
འགལ། དམ་བཅའ་ཉམས་ནས་དམྱལ་བར་སོང་བའི་ཉེན་ཡོད་པ་ཡིན་ནོ། །གཟོབ་ཅིག །དེ་བས་ན། ཇོ་བོ་ཆེན་པོའི་ཞལ་ནས། སོ་སོར་ཐར་པ་རིས་བདུན་ལས། །ཚངས་
སྤྱོད་པ་ནི་མཆོག་ཡིན་ཏེ། །དགེ་སློང་སྡོམ་པ་དག་ཏུ་བཞེད། །ཅེས་གསུངས་པས། རབ་ཏུ་བྱུང་བའི་ནང་ནས་ཀྱང་། དགེ་སློང་ཁོ་ན་ཆེད་དུ་བསྒྲུབ་པར་བྱའོ། །ཞེས་གསུངས་

།སོ། །དེ་ལ་མཁན་པོ་དང༌། སློབ་དཔོན། དད་པའི་དགེ་འདུན་དང་བཅས་པ་མཚན་ཉིད་དང་ལྡན་པའི་མདུན་དུ། སྔ་མ་བསྙེན་པར་མ་རྫོགས་པར་ཕྱི་
མ་མི་བྱ། ཞེས་པའི་ཚུལ་གྱིས་དགེ་གཉེན་གྱི་སྡོམ་པ་ཐོབ་ལ་མ་ཉམས་པ་ཞིག་གཞིར་བཞག་ནས་རབ་ཏུ་བྱུང་ཞིང་། དེ་ཡང་རེ་ཞིག་རང་ཞི་བ་དང་དུལ་བར་བྱ་བའི་བསམ་
逾
པས། ཆོ་ག་བརྗོད་པ་གསུམ་གྱི་ཐ་མ་ལ། དགེ་ཚུལ་གྱི་སྡོམ་པ་རྩ་བཞི་ཆང་དང་ལྔ། ཡན་ལག་དྲུག་དང་བཅས་པ་ཐོབ་པར་བྱས་ཏེ། དེའི་སྟེང་དུ་གསོལ་བ་དང་གཞིའི་ལས་
ཀྱིས་བསྙེན་པར་རྫོགས་པ། དགེ་སློང་གི་དངོས་པོར་གྱུར་ནས། ཐེག་པ་ཐུན་མོང་བ་འདི་ཉིད་ཀྱི་ཚུལ་ཁྲིམས་དང་། ཏིང་ངེ་འཛིན་དང་། ཤེས་རབ་སྟེ་བསླབ་པ་གསུམ་
→ ལས། དང་པོ་ཚུལ་ཁྲིམས་ནི་ལྟུང་བ་སྡེ་ལྔ་སྟེ། ཁྲིམས་ཉིས་བརྒྱ་ལྔ་བཅུ་རྩ་གསུམ་ལ་བསླབ་པར་བྱ་བ་སྟེ། དེ་ལ་ངོ་བོ། དབྱེ་བ། མཚན་ཉིད། ཇི་ལྟར་བསླབ་པ་དང་བཞི་

ལས། ངོ་བོ་ནི། ཐུན་མོང་བ་གཞན་ལ་གནོད་པ་གཞི་དང་བཅས་པ་ལས་ལོག །ཐུན་མོང་མ་ཡིན་པ་རྒྱུ་རྣམ་པར་རིག་བྱེད་ཀྱིས་བསྐྱེད་པ། རིག་བྱེད་མ་ཡིན་པའི་གཟུགས་
སམ། སེམས་པ་དགེ་བ། བསྟན་དུ་མེད་ཅིང་ཐོགས་པ་མེད་པ། སྤོང་བ་བདུན་འཁོར་དང་བཅས་པ་དེ་རྣམས་སོ། །དབྱེ་བ་ནི། རྫས་སུ་བཞི། མིང་དུ་བརྒྱད་ཡོད་པ་ལས་
འདིར་གཙོ་བོར་རབ་ཏུ་བྱུང་བ་སྡེ་ལྔ། དེ་ལས་ཀྱང་དགེ་སློང་བཟུང་། མཚན་ཉིད་དྲུག་ལྡན་ཏེ། དེ་ཡང་ཚུལ་ཁྲིམས་ཕུན་སུམ་ཚོགས་པ། ཆོ་ག་ཕུན་སུམ་ཚོགས་པ། ཁ་ན་མ་
ཐོ་བ་ཕྲ་མོ་ལའང་འཇིགས་པར་ལྟ་བ། བསླབ་པའི་གཞི་མཐའ་དག་ལ་ལེགས་པར་བསླབ་པ། སྤྱོད་ཡུལ་ཕུན་སུམ་ཚོགས་པ། རྟག་ཏུ་དྲན་པ་དང་ཤེས་བཞིན་གྱིས་ཟིན་པ་
སྟེ། དེ་ལྟར་བཅས་པ་དང་རང་བཞིན་གྱིས་ཁ་ན་མ་ཐོ་བ་དང་བཅས་པ་རྣམས་འཁོར་བ་ལས་ངེས་པར་འབྱུང་བའི་ཚུལ་ཁྲིམས་ཀྱིས་སྤོང་བར་བྱེད་པ་དེ་ནི། ཇི་སྐད་དུ། བརྟུལ་

༄༅། །ཞུགས་གང་གི་མཐོ་རིས་དང་། །རྙེད་དང་གྲགས་པའི་དོན་དུ་མིན། །ཐམས་ཅད་མྱ་ངན་འདས་དོན་བྱེད། །དགེ་སློང་དེ་ནི་ཞི་ཞེས་བྱ། །ཞེས་ངེས་
པར་འབྱུང་བའི་ཚུལ་ཁྲིམས་མཚན་ཉིད་པ་ཡིན་ནོ། །ཇི་ལྟར་བསླབ་པ་ནི། དེ་ལྟར་རབ་ཏུ་བྱུང་བསྙེན་པར་རྫོགས་ཀྱང་ཚུལ་ཁྲིམས་དང་མི་ལྡན་ན། སླར་ངན་སོང་གི་རྒྱུར་འགྱུར་
བས། ཏིང་ངེ་འཛིན་རྒྱལ་པོའི་མདོ་ལས། ཐོས་པས་རྒྱགས་ཤིང་ཚུལ་ཁྲིམས་མི་བསྲུང་ན། །ཚུལ་ཁྲིམས་འཆལ་བ་ངན་འགྲོར་ལྟུང་འགྱུར་ཏེ། །ཐོས་པ་མང་པོས་དེ་ལ་སྐྱོབ་མི་
ནུས། །ཞེས་པ་དང་། ཡང་མདོ་ལས། གང་ཞིག་ངུར་སྨྲིག་བགོས་ཀྱང་སེམས་ཀྱི་སྐྱོན་མ་སྤངས། །གང་ཞིག་ལྷུང་བཟེད་ཐོགས་ཀྱང་ཡོན་ཏན་སྣོད་མ་གྱུར། །སྐྲ་དང་ཁ་སྤུ་
བྲེག་ཀྱང་དགེ་སྦྱོང་ཚུལ་མ་ཞུགས། །གང་ཞིག་རབ་ཏུ་བྱུང་ཡང་དངོས་ལས་དངོས་མ་བྱུང་། །དེ་ནི་དགེ་སྦྱོང་མ་ཡིན་ཁྱིམ་པའང་མིན། །ཆུ་མེད་ཁྲོན་པ་རི་མོའི་མར་མེ་འདྲ།

ཞེས་དང༌། ཆེད་དུ་བརྗོད་པའི་ཚོམས་ལས། བརྟུལ་ཞུགས་མེད་ཀྱང་བརྫུན་སྨྲ་བ། །མགོ་བོ་བྲེག་ཙམ་དགེ་སྦྱོང་མིན། །ཞེས་གསུངས་པས། ཆེན་པོ་བསྟན་པ་དང་། ནག་པོ་
བསྟན་པ་དང་། གནང་བ་དང་བཀག་པའི་རིམ་པ་ཐམས་ཅད་འདུལ་བ་ལས་ཇི་སྐད་བཤད་པ་བཞིན་ཤེས་པར་བྱ་སྟེ། ཇི་སྐད་དུ། ཡུངས་མར་བཀང་བའི་སྣོད་བསྐྱར་ལ། །རལ་
གྲི་ཐོགས་པ་དྲུང་བསྡད་ལ། །བོ་ན་བསད་བསྡིགས་འཇིགས་པ་ལྟར། །བརྟུལ་ཞུགས་ཅན་གྱིས་དེ་བཞིན་སྒྲིམས། །ཞེས་གསུངས་པའི་ཚུལ་གྱིས་བསྲུངས་པ་ནི། བླ་མ་རིན་པོ་
ཆེའི་ཞལ་ནས། དྲན་པ་ཤེས་བཞིན་བག་ཡོད་ཀྱིས། ཟིན་པར་བྱས་ནས་ཕན་ཡོན་ལ་བྲོད་པ་བསྐྱེད་ཅིང་། ཉེས་དམིགས་ལ་འཇིགས་པར་ལྟས་ལ། ཉེས་བྱས་ཤིན་ཏུ་ཕྲ་བའི་ཕྲ་བ་
ནས་བསྲུང་བར་བྱ་སྟེ། ཕྲ་མོ་ལ་བརྙས་ན་ངན་ལང་དུ་ཤོར་ནས་རྩ་བ་དང་ཡན་ལག་གི་རང་བཞིན་གྱི་ཁ་ན་མ་ཐོ་བ་རྣམས་ལ་ཐུག་པའི་ཉེན་ཡོད་པ་ཡིན། རྩ་བ་བཞི་ཡང་སྲོག་གཅོད་

།པ་ནི། ཅུང་ཟད་འབྱུང་རིང་སྟེ། འཇིག་རྟེན་གྱི་བྱ་བ་གཏིང་ནས་མ་ཐེངས་པ་རྣམས་ལ། ཚོང་རྒྱལ་ཕམ་ལ་སོགས་པར་རང་འདོད་དང་མ་ཕྲལ་བས་
མ་ཚོར་བར་མ་བྱིན་ལེན་པ་འདི་འབྱུང་ཉེ་བར་འདུག་གོ། །གཟོབས་ཤིག །འོ་སྐོལ་བྱ་བ་བཏང་བའི་སྒོམ་ཆེན་པར་གསོལ་བ་རྣམས་ལ་ནི། ཕ་རོལ་པོས་ཕྱེ་གཏོར་དང་། བསྙེན་
བཀུར་ལ་སོགས་བསོད་ཆུང་ལ་བལྟས་ནས། ལྷ་མཐོང་ངོ་། །འདྲེ་མཐོང་ངོ༌། །ཏིང་ངེ་འཛིན་བཟང་པོ་དང༌། མངོན་ཤེས་ཆང་ཆུང་ཡང་བདོག །ཟས་ཀྱང་བསམ་གཏན་གྱིས་
འཚོ་བས་ལྟོ་གོས་འདི་ཙམ་གྱིས་ཆོག་ཟེར་ནས། གཞོགས་ངོམས་ཀྱི་ཚིག་སྣ་ཚོགས་ཀྱི་སྒོ་ནས། མི་ཆོས་བླ་མར་གྱུར་པའི་བརྫུན་གྱི་ཚིག་གིས་སྡོམ་པ་འཆོར་ཉེན་གདའོ། །མི་
ཚངས་པར་སྤྱོད་པ་ནི་ཐམས་ཅད་ལ་འབྱུང་ཉེ། རང་གི་ལུས་ཀྱི་སྟོབས་རྒྱས་པས་ཉོན་མོངས་པའི་ཚན་ཁ་མ་ཐུབ་པ་དང་། ཡུལ་དང་ཉེ་བར་གྱུར་ན་དང་པོར་དྲི་རྨེད་བྱེད། དེ་ནས་331

འབྲེལ་གཏམ་དང༌། ཁ་སྤྱང་གཏོང༌། འཁྲིག་ཚིག་ལ་སོགས་པ་སྐྱོན་དུ་མི་བལྟ་བར་སྡོམ་པ་སྐྱེལ་བའི་ཉེན་ཡོད་པ་ཡིན། དེ་ཙ་ན་བསྟན་པ་དང་བླ་མའི་ཞབས་འདྲེན་དུ་
འགྲོ། མཆེད་གྲོགས་རྣམས་ཀྱི་ཐུགས་སྐྱོ། སྐྱེ་བོ་ཕལ་པ་རྣམས་ཀྱིས་ཀྱང་བརྙས་ཤིང་སྡིག་པ་གསོག་པའི་རྟེན་དུ་འགྱུར་བ་ཡིན། སྐྱེ་བོ་དམན་པའི་ཁྲོད་དུ། ཇོ་བོ་བནྡེ་ཕོ་མ་
གསོལ་བར་འདུག་ཟེར་ཡང་མི་སྟོ་ཡིས། བཅས་པ་ཕྲ་མོ་ནས་བསྲུངས་ཤིག །མཐའ་ནས་མ་བསྲུངས་ན་རང་ལ་ཉེས་པ་མེད་ཀྱང་གཞན་གྱིས་སྐུར་པ་འདེབས་པས་བསྟན་པ་ལ་
གནོད་པ་ཡིན། འགའ་ཞིག་ཉོན་མོངས་པ་སྤྱོད་པ་ཆོས་སུ་འདོད་པ་ཡང་ཡོད་པར་འདུག་སྟེ། དེ་རྣམས་ནི་ཐབས་ཡོད་ན་རང་གིས་རང་དམྱལ་བར་མི་སྐྱར་བ་ཁོང་རང་རྣམས་ལ་
གལ་ཆེ་བ་ཡིན་ནོ། །ཡང་དེང་སང་གི་མི་ཕྲག་དོག་ཆེ་ནས། བླ་མ་དང་གྲོགས་ཀྱི་སྐྱོན་ཁོ་ན་ལ་རྟོག །གཞན་ལ་ཇི་སྐད་འཕྱ་ན་སྙམ་པར་འདུག་སྟེ། རང་གིས་སེམས་ཀྱིས་མ་g

༄༅། ། ཁྲེལ་བར། དམ་ཚིག་དང་སྡོམ་པ་གཙང་སིང་ངེ་བསྲུངས་པས་ལེགས་པར་འོང་གི་གསུང་ངོ་། །ཡང་མདོ་ལས། མཁས་པའི་བྱ་བ་ནི་གཉིས་
ཏེ། ལྟུང་བས་མི་ཕོག་པར་བྱ་བ་དང་། ཕོག་ན་ཕྱིར་བཅོས་པའོ། །ཞེས་གསུངས་པས། གལ་ཏེ་ལས་ངན་པའི་དབང་དུ་གྱུར་ནས་བསླབ་པ་ལས་ཉམས་པར་གྱུར་ཀྱང་། ཇི་ལྟར་
གསུངས་པའི་ཕྱིར་བཅོས་བྱ་ཞིང་། དེས་ན་མཚམས་མེད་པའི་ལས་བྱས་པའང་བཤགས་ཤིང་སྦྱངས་ན་དག་པར་མ་སྐྱེས་དགྲའི་འགྱོད་པ་བསལ་བ་ལས་གསུངས་པས། ཡིད་མི་
བསད་པར་འབད་པ་བསྐྱེད་དེ། ཚུལ་ཁྲིམས་ལ་ནན་ཏན་དུ་བྱའོ། །ཞེས་གསུངས་སོ། །མདོར་ན་ཉེས་ལྟུང་གིས་མ་གོས་པའི་དགེ་སྦྱོངས་ཚངས་པར་སྤྱོད་པ་དེ་གང་ཡིན་པ་དེ་
ཀ་ནི། གང་ཞིག་དགེ་དང་སྡིག་པ་དག །རགས་སྤངས་ཚངས་པར་སྤྱོད་བྱེད་ཅིང༌། །དགེ་ཚོགས་གསང་ནས་སྤྱོད་བྱེད་པ། །དེ་ནི་དགེ་སློང་ཞེས་བརྗོད་དོ། །ཞེས་ངེས་པར་འབྱུང་

བའི་ཚུལ་ཁྲིམས་ལ་གནས་པ་དེའི་རྒྱུད་ལ། གནས་པ་དང་རྗེས་སུ་མཐུན་པའི་ཏིང་ངེ་འཛིན་བསྐྱེད་རུང་སྟེ། རླུང་སྦྱངས་པ་ལ་སོགས་པ་སྔོན་དུ་སོང་བས། སེམས་ཞི་བར་གནས་
པ་ནི། ཏིང་ངེ་འཛིན་གྱི་བསླབ་པ།དེ་ལ་བརྟེན་ནས་གང་ཟག་གི་བདག་མེད་རྟོགས་པ་ནི། ཤེས་རབ་ཀྱི་བསླབ་པ་སྟེ་གསུམ་པོ་དེས་ཀུན་འབྱུང་སྤོང་བ་ནི་ཉན་རང་གི་ལམ་མོ།
P2rzE.zolica
དེས་བསྒྲུབ་པའི་འབྲས་བུ་འགོག་པ་ནི། ལམ་དེས་སློབ་པ་རྒྱུན་དུ་ཞུགས་པ་ནི། ཉི་ཚེ་བའི་བདེན་པའི་དོན་མཐོང་བ་དང་། ལན་གཅིག་ཕྱིར་མི་འོང་གི་རིམ་པ་མཐར་ཕྱིན་པའི་མྱོང་
[g
292བར་ངེས་པའི་ལས་མ་གཏོགས་པར་ལས་དང་ཉོན་མོངས་པ་ཐམས་ཅད་སྤངས་ནས་ཟག་པ་མེད་པའི་དབྱིངས་སུ་ཞི་བ་ནི། ཚོར་བ་ཐམས་ཅད་ཉེ་བར་ཞི་སྟེ། སྲིད་པར་སྐྱེ་བའི་ས་
བོན་དང་བྲལ་བ་དེའི་ཚེ། དགྲ་བཅོམ་པའི་འབྲས་བུ་མངོན་དུ་བྱས་པ་ཡིན་ནོ། །རང་བྱང་ཆུབ་ཀྱི་ལམ་ནི། ལྷག་པ་ཚུལ་ཁྲིམས་ཀྱི་བསླབ་པ་ལ་བསླབ་ཚུལ་སྔ་མ་དང་འདྲ་བ་༔

། ལས། ཁྱད་པར་དུ་སེམས་རང་དང་། ཤེས་རབ་ཀྱི་སློབ་ཚུལ་ནི། རྟེན་འབྲེལ་བཅུ་གཉིས་ལུགས་ཟློག་གི་དོན་བསྒོམ་པས་དེ་དང་རྗེས་སུ་མཐུན་པའི་༄༅།
ཞི་གནས་དང་། ཆོས་ཀྱི་བདག་གི་ཕྱོགས་གཅིག་སྤོངས་པ་སྟེ། འབྲས་བུ་ཟག་པ་རྣམས་ཟད་ནས་སློབ་དཔོན་མེད་པར་རང་བྱུང་དུ་གྲོལ་ཏེ། བསེ་རུ་ལྟ་བུ་དང་། ནེ་ཙོ་ཁྱུས་ལྡིང་
པ་ལྟ་བུའི་ཚུལ་གྱིས་སངས་རྒྱས་མེད་པའི་འཇིག་རྟེན་དུ་གདུལ་བྱ་ཅི་རིགས་པའི་དོན་བྱེད་པ་ནི་རང་སངས་རྒྱས་ཏེ་ཞི་བའི་ཚུལ་ནི་སྔ་མ་དང་མཚུངས་སོ། །དེ་ལྟར་འཁོར་བ་ལས་བློ་
ཟློག་ནས་རང་འབའ་ཞིག་དུལ་ཞིང་ཞི་བའི་བསམ་པས་བསླབ་པ་གསུམ་གྱིས་རྒྱུ་ལས་དང་ཉོན་མོངས་པ་སྤངས་ནས། གནས་སྐབས་ཀྱི་འགོག་པ་མངོན་དུ་བྱས་པ་ནི། ཞི་བའི་
ཚུལ་ལམ་གནས་སྐབས་ཀྱི་ཐར་པ་ཙམ་ཡིན་ནོ། །དེ་ཡང་ཟག་པ་མེད་པའི་དབྱིངས་སུ་དགྲ་བཅོམ་པའམ། རང་སངས་རྒྱས་ཉིད་དུ་ཞེན་པར་གྱུར་པ་དེ་ནི་རང་དོན་ཕྱོགས་གཅིག་པ་g

ཡིན་པས་ཐེག་པ་ཆུང་ངུ་ཞེས་བྱའོ། །དེ་དག་ནི་སྐྱེས་བུ་འབྲིང་གི་ཉམས་སུ་བླངས་པ་ཆོས་ལམ་དུ་འགྲོ་བ་ཞེས་བྱ་བའི་དོན། ཐུན་མོང་བའི་ལམ་ཡིན་ནོ། ༈ །དེ་ལྟར་ལམ་གྱི་
གདམས་པ་ལ་གཉིས་ཀྱི་ཐུན་མོང་བ་བསྟན་ནས། གཉིས་པ་ཁྱད་པར་བའི་ལམ་དེ་ཉམས་སུ་ལེན་པ། སྐྱེས་བུ་མཆོག་རབ་ཀྱི་ཡིན་པས། དེ་ལའང་གཉིས་ལས། སྐྱེས་བུ་མཆོག་
རབ་ཀྱིས་ཕྱི་མདོ་སྡེའི་རྗེས་སུ་འབྲངས་ཏེ་བསྒོམ་པས་ལམ་གྱི་འཁྲུལ་པ་སེལ་བ་དང་། སྐྱེས་བུ་མཆོག་རབ་ཀྱིས་ནང་རྒྱུད་སྡེའི་རྗེས་སུ་འབྲངས་ཏེ་བསྒོམ་པས་འཁྲུལ་པ་ཡེ་ཤེས་སུ་
འཆར་བ་གཉིས་སུ་ཡོད་པའི་དང་པོ་ནི། བླ་མ་རིན་པོ་ཆེའི་ཞལ་ནས། དེ་རྗེས་དམན་པའི་བྱང་ཆུབ་སྟེ། །སྤངས་ཕྱིར་འགྲོ་བའི་དྲིན་ལན་བསམ། །བྱམས་དང་སྙིང་རྗེ་གོམས་པ་
ཡིས། །བྱང་ཆུབ་མཆོག་ཏུ་སེམས་བསྐྱེད་ནས། །སྦྱོར་བ་དངོས་གཞི་རྗེས་གསུམ་གྱིས། །ཟིན་པའི་ཕ་རོལ་ཕྱིན་པ་དྲུག །ཚོགས་གཉིས་དག་ཏུ་བསྡུས་བྱས་ལ། །སྟོང་པ་སྙིང་༔

།རྗེ་ཟུང་འབྲེལ་བས། །ཞི་གནས་ལྷག་མཐོང་གོམས་བྱས་ཤིང༌། །རང་རྒྱུད་ལེགས་པར་སྦྱང་བར་བྱ། །རང་འདོད་མེད་པའི་ཕན་སེམས་ཀྱིས། །༄༅།
རྒྱུན་ཆད་མེད་པར་གཞན་དོན་འབད། །བྱང་ཆུབ་སེམས་ལས་མ་བྱུང་བའི། །ཡང་དག་སངས་རྒྱས་སྲིད་མིན་ཕྱིར། །གཙོ་བོ་བྱང་ཆུབ་སེམས་སྦྱོང་ངོ་། །ཞེས་བླ་མ་རྣམས་ཀྱི་
སྙིང་གཏམ་ཡིན། །ཞེས་དང་། འཕགས་པ་ཀླུ་སྒྲུབ་ཀྱིས། རང་དང་གཞན་གྱི་དོན་གྲུབ་དོན། །སྲིད་ན་ཐབས་གཞན་ཡོད་མ་ཡིན། །བྱང་ཆུབ་སེམས་ནི་མ་གཏོགས་པ། །
སངས་རྒྱས་ཀྱིས་སྔར་ཐབས་མ་གཟིགས། །ཞེས་གསུངས་པའི་རྒྱུ་མཚན་ཐེག་པ་ཆུང་ངུ་ལས་ཁྱད་པར་འཕགས་པ་བྱང་ཆུབ་ཀྱི་སེམས་རིན་པོ་ཆེ་ཡིན་པས། མྱ་ངན་མེད་པའི་
ལུང་བསྟན་པའི་མདོ་ལས། ཐེག་པ་ཆེ་ཆུང་གཉིས་བསམ་པས་ཕྱེ་བ་ཡིན་གྱིས། ཡེ་ཤེས་ཀྱི་ཕྱེ་བ་ནི་མ་ཡིན་ནོ། །ཞེས་དང་། དཔལ་བྱིན་གྱིས་ཞུས་པ་ལས། བྱང་ཆུབ་སེམས་✖

ཀྱི་བསོད་ནམས་གང་། །གལ་ཏེ་དེ་ལ་གཟུགས་མཆིས་ན། །ནམ་མཁའི་ཁམས་ནི་ཀུན་བཀང་སྟེ། །དེ་ནི་དེ་ལས་ལྷག་པར་འགྱུར། །ཞེས་པ་ལ་སོགས་པ་ཕན་ཡོན་དཔག་ཏུ་
མེད་པ་དང་ལྡན་པའི་བྱང་ཆུབ་ཀྱི་སེམས་རིན་པོ་ཆེ་འདི་ནི། བླ་མ་རིན་པོ་ཆེའི་བཞེད་ཀྱིས། སེམས་ཅན་འཁོར་བ་ནས་གདོན་པ་ལ་རང་ཉིད་སོ་སོ་སྐྱེ་བོ་བྱིས་པའི་ས་ནས་མ་
འཕགས་པ་འདིས་ཕན་ག་ལ་ཐོགས། དེ་བས་ན་སེམས་ཅན་གྱི་དོན་བྱེད་པ་ལ། དང་པོར་རང་ཉིད་སངས་རྒྱ་བར་བྱེད་དགོས་པས། ད་ལྟར་སེམས་བསྐྱེད་པར་བྱ་དགོས་
གསུངས། དེ་ལྟ་བུའི་བྱང་ཆུབ་ཀྱི་སེམས་བསྐྱེད་པ་འདི་ལ་འོ་སྐོལ་ཐེག་པ་ཆེན་པོ་པ། ཐབས་ཤེས་དབྱེར་མེད་དམ། བདེན་གཉིས་ཟུང་འཇུག་གི་ལམ་བསྒྲུབ་པར་བྱེད་དགོས་
པས། རྣམ་པར་སྣང་མཛད་མངོན་པར་བྱང་ཆུབ་པའི་རྒྱུད་ལས། ཐམས་ཅད་མཁྱེན་པའི་ཡེ་ཤེས་དེ་ནི་སྙིང་རྗེའི་རྩ་བ་ཅན། བྱང་ཆུབ་ཀྱི་སེམས་ཀྱི་རྒྱུ་ལས་བྱུང་བ་ཐབས་ཀྱིས་༔

།མཐར་ཕྱིན་པ་ཡིན་ནོ། །ཞེས་དང་། སློབ་དཔོན་ལེགས་ལྡན་འབྱེད་ཀྱིས། ཐབས་སུ་གྱུར་པ་ཀུན་རྫོབ་བདེན་པ་དང་། །ཐབས་ལས་བྱུང་བ་དོན་དམ་༄༅།
བདེན་པ་གཉིས། །གཉིས་པོའི་དབྱེ་བ་གང་གིས་མི་ཤེས་པ། །དེ་དག་ལོག་པར་རྟོག་ནས་ངན་འགྲོར་འགྲོ། །ཞེས་པ་ལ་སོགས་གསུངས་པའོ། །ཀུན་རྫོབ་དང་། དོན་དམ་གྱི་
སེམས་གཉིས། ཀུན་རྫོབ་ལའང་སློབ་དཔོན་ཞི་བ་ལྷས། བྱང་ཆུབ་སྨོན་པའི་སེམས་དང་ནི། །བྱང་ཆུབ་འཇུག་པ་ཉིད་ཡིན་ནོ། །ཞེས་གཉིས་སུ་གསུངས་པའི་སྨོན་པ་
ནི། བདག་སངས་རྒྱས་པར་བྱས་ལ་སེམས་ཅན་གྱི་དོན་བྱའོ་སྙམ་པ་དང་། འཇུག་པ་ནི། བསམ་པ་དེའི་སྟེང་དུ་སྦྱོར་བས་ཁྱད་པར་དུ་བྱས་པ་སྟེ། དེའི་ལམ་ལ་ཞུགས་ནས་
ཐབས་ཀྱིས་མཐར་འབྱིན་པའི་དོན་དུ་རྒྱུ་བསྒྲུབ་པའོ། །དེ་ལྟ་བུའི་བྱང་ཆུབ་ཀྱི་སེམས་དེ་བསྐྱེད་པ་དང་། བསྒྲུབ་པ་དང་། དེ་ལས་བྱུང་བའི་འབྲས་བུ་དང་གསུམ་དུ་ཡོད་པ་ཝཱ

ལས། དང་པོ་ནི། སངས་རྒྱས་ཆོས་རྣམས་དགེ་བའི་བཤེས་གཉེན་ལ་བརྟེན་ཏོ་ཞེས་བྱ་བ་ལ་སོགས་པ་གསུངས་པས། སྔར་གོང་དུ་བསྟན་པ་ལྟར་དགེ་བའི་བཤེས་གཉེན་མཚན་
ཉིད་དང་ལྡན་པ་དེའི་དྲུང་དུ། རང་ཉིད་ཐེག་པ་ཆེན་པོའི་རིགས་ཅན་ཤེས་རབ་དང་སྙིང་རྗེ་ལྡན་པ་ཞིག་གི་སེམས་བསྐྱེད་པའི་ཆོ་ག་ནོད་པར་བྱས་ཏེ། དེ་ལ་བླ་མ་རིན་པོ་ཆེའི་ཞལ་
ནས། མཆོད་པ་རྣམ་བདུན་སྡིག་པ་བཤགས། །ཡན་ལག་བདུན་པ་སྔོན་འགྲོ་བས། །སྐྱབས་འགྲོ་ཆེན་མོ་རྟིང་ནས་ནོད། །ཅེས་གསུངས་པས། མཎྜལ་ལ་སོགས་པ་སྔོན་དུ་
འགྲོ་བར་བྱས་ལ། ཐོག་མར་གསོལ་བ་གདབ་པ་དང་། རྒྱུ་ཚོགས་ཀྱི་ཡན་ལག་བདུན་པ་སྔོན་དུ་འགྲོ་བར་བྱས་ནས། སྐྱབས་སུ་འགྲོ་བ་ཐུན་མོང་མ་ཡིན་པའི་བསླབ་བྱ་དང་བཅས་
པ་སྔོན་དུ་བཏང་ལ། སེམས་གཉིས་བསྐྱེད་པའི་ཐོག་མར་བློ་སྦྱོང་བ་ཡང་། བྱམས་པ་སྙིང་རྗེས་སྣ་ཁྲིད་ནས། །རྟིང་ནས་བྱང་ཆུབ་སེམས་མཆོག་བསྐྱེད། །ཅེས་དང་། བྱས་པ་༔

།ཤེས་ཤིང་བྱས་པ་དྲིན་བཟོ་བས། །བྱམས་པའི་སེམས་བསྐྱེད་དེ་ལས་སྙིང་རྗེ་སྐྱེས། །དེ་ལས་བྱང་ཆུབ་སེམས་མཆོག་སྐྱེ་བའོ། །ཞེས་གསུངས་
སོ། །སེམས་གསུམ་པོ་དེ་འབྲེལ་བ་དགོས་པའི་རྒྱུ་མཚན་ཅི་ཡིན་ན། སེམས་ཅན་རྣམས་ཁམས་གསུམ་དུ་འཁོར་བའི་རྩ་བ་ཉོན་མོངས་པ་དུག་གསུམ་ཡིན་ལ། དེའི་གཉེན་པོར་
བྱམས་པ་ནི་ཞེ་སྡང་མེད་པའི་སེམས། སྙིང་རྗེ་ནི་འདོད་ཆགས་མེད་པའི་སེམས། བྱང་ཆུབ་ཀྱི་སེམས་ནི་གཏི་མུག་མེད་པའི་སེམས་ཡིན་པས། སེམས་ཅན་ཐམས་ཅད་བདག་
གིས་མ་ཡིན་པས་དེ་དག་བདེ་བ་དང་ལྡན་པར་འདོད་པའི་བྱམས་པ། སྡུག་བསྔལ་དང་བྲལ་བར་འདོད་པའི་སྙིང་རྗེ། སྡུག་བསྔལ་མེད་པའི་བདེ་བ་དམ་པ་དང་ལྡན་པ་ལ་དགའ་བ།
ཉེ་རིང་ཆགས་སྡང་མེད་པའི་བཏང་སྙོམས་དང་ལྡན་པས་སྨོན་པ་སེམས་བསྐྱེད་པ་ནི། དུས་གསུམ་གྱི་སངས་རྒྱས་དང་བྱང་ཆུབ་སེམས་དཔའ་རྣམས་ཀྱི་ཐུགས་ཇི་ལྟར་བསྐྱེད་པ་༔

བཞིན་དུ། བདག་གིས་ཀྱང་བསྐྱེད་པར་བྱའོ་སྙམ་དུ་དམ་བཅའ་བའི་ཚིག་བརྗོད་དེ། བརྗོད་པ་གསུམ་གྱི་ཐ་མ་ལ་ཐོབ་པའོ། །འཇུག་པ་ནི། སྡོམ་དང་དགེ་སྡུད་དོན་བྱེད་ཀྱི། །
ཚུལ་ཁྲིམས་བསླབ་པ་རྣམ་གསུམ་བླངས། །ཞེས་གསུངས་པའི་དོན་སྡེ་སྣོད་གསུམ་གྱི་བརྗོད་བྱ་ཐམས་ཅད་ཕྱོགས་གཅིག་ཏུ་བསྡུས་ནས། སེམས་ཅན་གྱི་དོན་དུ་མི་དགེ་བ་ཆ་དང་
བཅས་པ་སྤོང་བ་སྡོམ་པའི་ཚུལ་ཁྲིམས། བདག་རྒྱུད་ལ་ཕ་རོལ་ཏུ་ཕྱིན་པ་དྲུག་བསྒྲབ་པ་དགེ་བ་ཆོས་སྡུད་ཀྱི་ཚུལ་ཁྲིམས། སེམས་ཅན་གྱི་དོན་དུ་ལུས་ལོངས་སྤྱོད་ལྟོས་པ་མེད་
པར་གཏོང་ཞིང་། གཞན་དོན་ཁ་ན་མ་ཐོ་བ་མེད་པ་འཇུག་པ་སེམས་ཅན་དོན་བྱེད་ཀྱི་ཚུལ་ཁྲིམས་ཏེ། དེ་རྣམས་བསྒྲབ་པར་དམ་བཅས་ཏེ། ཚིག་ཏུ་བརྗོད་པ་ནི་འཇུག་པའི་སེམས་*
བསྐྱེད་པའོ། །དེ་ལྟར་སེམས་བསྐྱེད་དེ། བསྒྲུབ་པར་བྱ་བ་ལ། བསླབ་བྱ་ལ་འཇུག་པ་དང་། སྒོམ་པ་དང་། སྤྱོད་པ་གསུམ་ལས། དང་པོ་ནི་སྨོན་པའི་བསླབ་བྱར་བསོད་ལྩ

༄ ༅། །ནམས་ཀྱི་ཚོགས་བསགས་པ། ཕན་ཡོན་ལ་བལྟས་ནས་གོམས་པར་བྱ་བ། བྱང་ཆུབ་ཀྱི་སེམས་སྤེལ་ཞིང་སྦྱངས་པ། སེམས་ཅན་བློས་མི་འདོར་བ།
ནག་པོའི་ཆོས་བཞི་སྤང་ཞིང་དཀར་པོའི་ཆོས་བཞི་བསྒྲབ་པ་དང་ལྔ་ཡིན། འཇུག་པའི་བསླབ་བྱར་སྤང་བྱ་མི་དགེ་བ་བཅུ། བསྒྲབ་བྱ་དགེ་བ་བཅུ། བྱ་བ་ལ་འཇུག་པ་ཕ་རོལ་ཏུ་ཕྱིན་BuallyN
ad-
པ་དྲུག །བྱ་བ་གཙོ་བོར་བསྒྲུབ་པ་བསྡུ་བའི་དངོས་པོ་བཞི་རྣམས་ལ་ནན་ཏན་དུ་བྱེད། མདོར་བསྡུས་ན་བྱང་ཆུབ་ཀྱི་སེམས་སྨོན་པ་མི་འདོར། སྡིག་པ་མི་བྱ། ཤུགས་ཀྱིས་བྱུང་}
qau
ནའང་བཤགས། ལོག་ལྟ་མི་བསྐྱེད། དཀོན་མཆོག་མཆོད་པ་དང་། སེམས་ཅན་གྱི་དོན་བྱ་བ་ལ་མ་འདུས་པ་མེད་པ་ཡིན། སྤྱིར་ལས་དང་པོ་པ་མར་བཅད་ཀྱིས་གཙོ་བོར་སྡོམ་Bung
པའི་ཚུལ་ཁྲིམས་ལ་སློབ། གཞན་ཞར་ལ་སློབ། སྦྱོར་ལམ་ལ། གཙོ་བོར་དགེ་བ་ཆོས་སྡུད་དམ་ཏིང་ངེ་འཛིན་སྦྱང་པའི་ཡན་ལག་ལ་སློབ། གཞན་ཞར་ལ་སློབ། ས་ལ་གནས་

པས་གཙོ་བོར་སེམས་ཅན་དོན་བྱེད་དམ། སྦྱིན་པ་ལ་བསླབ། གཞན་ཞར་ལ་བསླབ་པར་གསུངས་པ་ཡིན་ནོ། །དེ་ལྟར་ཐེག་པ་ཆེན་པོའི་ལམ་འདི། ཚོགས་གཉིས་ཀྱི་ཡང་དག་
པར་བསྡུས་པ་ཐབས་ཤེས་རབ་བམ། བདེན་པ་གཉིས་ཟུང་དུ་འཇུག་པས་བསྒྲོད་དགོས་པས། བྱང་ཆུབ་ཀྱི་སེམས་བསྒོམ་པ་ནི། འདི་ལྟར་དུས་ཐམས་ཅད་དུ་སེམས་ཅན་གྱི་དོན་
དུ་སངས་རྒྱས་ཐོབ་པར་འདོད་པའི་བློ་དང་མ་བྲལ་བར་བྱ་ཞིང་། ཁྱད་པར་དུ་དགེ་སྦྱོར་གང་བྱེད་ཀྱི་ཐོག་མར་ཡང་། སེམས་ཅན་ཐམས་ཅད་བདེ་བ་དང་ལྡན་པར་བྱ་སྙམ་པ་དེ་
བྱམས་པ། སྡུག་བསྔལ་དང་བྲལ་བར་བྱ་སྙམ་པ་དེ་སྙིང་རྗེ། བླ་ན་མེད་པའི་བྱང་ཆུབ་ཐོབ་པར་བྱ་སྙམ་པ་དེ་སྨོན་པ་བྱང་ཆུབ་ཀྱི་སེམས། དེའི་ཆེད་དུ་དགེ་སྦྱོར་འདི་བྱ་སྙམ་པ་དེ་
འཇུག་པ་བྱང་ཆུབ་ཀྱི་སེམས། དགེ་སྦྱོར་གང་ཡིན་པ་དེ་ཡང་རང་བཞིན་མེད་པ་མ་གྲུབ་པ་ཞིག་ཡོད་པ་དེ་དོན་དམ་བྱང་ཆུབ་ཀྱི་སེམས། བླ་མའི་མན་ངག་གིས་རྟོགས་པར་འགྱུར་བ། ལྩ

༣ ༄༅། ། འོག་ཏུ་བསྒོམ་པས་ཉམས་སུ་བླང་བར་བྱ་བའི་སྐབས་སུ་ཤེས་པར་བྱའོ། །བྱང་ཆུབ་ཀྱི་སེམས་སྦྱོང་བ་ནི། གཞན་ཕན་ལས་ལ་མཐུ་མེད་ཀྱང་།
ཡི་བསམ་པ་རྟག་ཏུ་བྱ། །གང་ལ་དེ་ཡི་སེམས་ཡོད་པ། །དེ་ཉིད་དོན་ལ་རིམ་གྱིས་ཞུགས། །བྱ་བ་ཡིན་པས་བྱང་ཆུབ་སེམས་དཔའི་སྤྱོད་པ་རླབས་པོ་ཆེ་རྣམས་ལའང་ཡིད་མི་
བསད་པར་བསྒྲབ་པའི་བློས་སྤྱོད་ལམ་ཐམས་ཅད་རང་འདོད་དམ། སྡིག་དང་མ་འདྲེས་པར། ཅི་བྱེད་གཞན་དོན་དུ་དྲན་པས་ཟིན་པས་སེམས་ཅན་ལ་ཅི་ཕན་དུ་ཉམས་སུ་བླང་བར་
བྱའོ། །ཉམས་ན་ཕྱིར་བཅོས་པ་ཡང་ཆོ་ག་ལས་བྱུང་བ་བཞིན་བྱ་ཞིང་། མདོར་ན་བསླབ་བྱ་འདི་ཙམ་གྱིས་ཀྱང་ཆོག་པར་མི་བཟུང་བར་བྱང་ཆུབ་སེམས་དཔའི་ལྟ་སྤྱོད་སྟོན་པ།
ནམ་མཁའི་སྙིང་པོས་ཞུས་པ་དང༌། སྡོང་པོ་བཀོད་པ་ལ་སོགས་པའི་མདོ་སྡེ་དང༌། རྣམ་སྣང་མངོན་བྱང་། ཀྲི་ཡ་དཔུང་བཟང་ལ་སོགས་རྒྱུད་སྡེ་དང་། རིན་ཆེན་ཕྲེང་བ་༔

དང༌། སྤྱོད་འཇུག་ལ་སོགས་བསྟན་བཅོས་རྣམས་ལས་ཤེས་པར་བྱའོ། །མདོར་ན་བྱང་ཆུབ་ཀྱི་སེམས་དོན་དམ་པ། ཀུན་རྫོབ་ལ་སྨོན་འཇུག །དེ་ཡང་བླང་བའི་ཡུལ། ལེན་
པའི་གང་ཟག །བླང་བྱའི་ཆོ་ག །བླངས་ནས་བསྲུང་ཚུལ་ལ་སོགས། འདི་རྣམས་ཀྱི་དབྱེ་བ་དང་། ཁྱད་པར་རམ། བཞེད་པ་མི་འདྲ་བ་མང་དུ་མཛད་པ་ཡོད་ཀྱང༌། བཅོམ་
ལྡན་འདས་ལ་ནི་མི་མཁྱེན་པའམ། མི་གཟིགས་པའམ། ཐུགས་སུ་མ་ཆུད་པ་མི་མངའ་བས། གདུལ་བྱའི་ཁམས་དང་། མོས་པ་དང་འཚམས་པར་བཀའ་སྡེ་སྣོད་དུ་བསྟན་པ་
ལས་བྱུང་བ་ལྟར། སྐྱེས་བུ་དམ་པ་རྣམས་ཀྱིས་ཀྱང་གང་ཟག་གི་བློ་ནུས་དང་བསྟུན་ནས་གང་ཟག་རབ་འབྲིང་དུ་མཛད་ནས། ཁྱིམ་པ་ལྟ་བུ་བློ་ཆུང་བ་རྣམས་ཀྱི་སྨོན་པའི་སེམས་
ཙམ་ཞིག་བསྐྱེད་ནས། སེམས་དེ་སྦྱོང་བར་བྱེད་པ་ལ། རྒྱལ་པོ་ལ་གདམས་པའི་མདོ་ལ་སོགས་པ་ནས་གསུངས་པ་ལྟར་ཅི་ནུས་སུ་སློབ་པ་དང་། འབྲིང་གིས་སྨོན་འཇུག་རིམ་པ་༔

།བཞིན་དུ་ལེན་ཅིང་། སྡོམ་པ་ཉི་ཤུ་པ་ནས་གསུངས་པ་ལྟར་རིམ་གྱིས་བསླབ་པ་དང་། རབ་ཀྱིས་ནི་སྨོན་འཇུག་ཅིག་ཅར་དུ་བླངས་ནས། འཇམ་༄༅།
དཔལ་ཞིང་བཀོད་དང་། སྤྱོད་འཇུག་ལ་སོགས་པ་ནས་གསུངས་པ་ལྟར་གཅིག་ཅར་དུ་སློབ་པར་བྱེད། ཅེས་པའང་བླ་མ་རྣམས་ཀྱི་གསུང་ཡིན་ནོ། །འབྲས་བུ་ནི་གནས་སྐབས་སུ་
སངས་རྒྱས་མཉེས། སེམས་ཅན་མགུ། རང་དོན་འགྲུབ། གཞན་དོན་རྫོགས། མཐར་ཐུག་བླ་ན་མེད་པའི་བྱང་ཆུབ་མངོན་དུ་བྱེད་པའོ། །སྐྱེས་བུ་འབྲིང་གིས་ཐུན་མོང་གི་ཆོས་
ཉམས་སུ་བླངས་པས། ཐེག་པ་ཆུང་ངུའི་ལམ་དུ་འགྲོ་ཞིང་། འདིར་བླ་མ་རིན་པོ་ཆེའི་ཞལ་ནས། ཉོན་མོངས་པའི་གཉེན་པོར་སོང་ནས་རང་རྒྱུད་ལེགས་པར་ཐུལ་བར་གྱུར་ཀྱང་
ཉན་རང་གི་བྱང་ཆུབ་ཙམ་དུ་ཟད་དེ། བླ་མེད་བྱང་ཆུབ་ཐོབ་པར་བྱེད་པ་ལ་བྱམས་པ་སྙིང་རྗེ་བྱང་ཆུབ་ཀྱི་སེམས་རྒྱུད་ལ་སྐྱེ་དགོས། དེ་གཤའ་མ་སྐྱེས་ཙ་ན། དེས་ཀུན་ནས་བླངས་

ནས་ཚོགས་གཉིས་གསོག་པ་ལ་འབད་པ་ཞིག་ཤུགས་ཀྱིས་འབྱུང་བ་ཡིན། དེ་ཙམ་ན་ཐེག་པ་ཆེན་པོའི་ཆོས་ལམ་དུ་འགྲོ་བ་ཞེས་བྱའོ། །ཞེས་གསུངས་པས། སྐྱེས་བུ་མཆོག་གི་
ཆོས་མདོ་ཙམ་དུ་བསྟན་པའོ། །ཁྱད་པར་སྐྱེས་བུ་མཆོག་རབ་ཀྱི་ལམ་གྱི་གདམས་པ། གསང་སྔགས་རྡོ་རྗེ་ཐེག་པ་འདི། ལམ་རྒྱུ་རྒྱུད། ཐབས་རྒྱུད། འབྲས་བུའི་རྒྱུད་གསུམ་
ལས། སེམས་ཅན་གྱིས་རྒྱུད་ལ། སངས་རྒྱས་ཀྱི་འབྲས་བུ་སྐྱེ་རུང་དུ་ཡོད་པས་ན། རྒྱུ་རྒྱུད་ཀྱི་རྣམ་པར་བཞག་པ་རྒྱས་པར་གོང་དུ་གཞིའི་སྐབས་སུ་བསྟན་ཟིན་ཅིང་། ལམ་
ཞུགས་ནས་ཐབས་ཁྱད་པར་ཅན་གྱིས་སངས་རྒྱས་སུ་འགྱུར་པ་ཐབས་རྒྱུད་མཐར་ཐུག་ཡེ་ཤེས་ཀྱི་སྐུར་སེམས་ཉིད་མངོན་དུ་འགྱུར་བས་ན། འབྲས་བུའི་རྒྱུད་ཅེས་བྱ་སྟེ། ལམ་གྱི་
མཆོག་འདི་སྐྱེས་བུ་མཆོག་རབ་ཀྱི་ལམ་དུ་གྱུར་པ་ལ། ཁྱད་པར་དུ་འཕགས་ཚུལ། རྣམ་པར་བཞག་པ། སྨིན་ལམ་གྲོལ་ལམ་དང་བཅས་པ་གསུམ་དུ་ཡོད་པ་ལས། དང་པོ་ནི། ༔

༄༅། །རིག་པ་མཆོག་གི་རྒྱུད་ལས། དོན་གཅིག་ན་ཡང་མ་རྨོངས་དང་། །ཐབས་མང་དཀའ་བ་མེད་པ་དང༌། །དབང་པོ་རྣོན་པོའི་དབང་བྱས་ཕྱིར།
སྔགས་ཀྱི་ཐེག་པ་ཁྱད་པར་འཕགས། །ཞེས་ཕ་རོལ་ཏུ་ཕྱིན་པའི་ཐེག་པར་བསྐལ་པ་གྲངས་མེད་པ་གསུམ་ལ་སོགས་པར་ཚོགས་བསགས་ནས་ལམ་བསྒྲོད་དགོས་ལ། སྔགས་ཀྱི་
ཐེག་པ་འདིར་ནི་སངས་རྒྱས་མཉམ་སྦྱོར་ལས། བསྐལ་པ་བྱེ་བར་རྙེད་དཀའ་བའི། །སངས་རྒྱས་ཉིད་ཀྱང་བརྩོན་ལྡན་ལ། །ཚེ་གཅིག་ཉིད་ལ་སྟེར་བས་ན། །འབྲས་བུ་ཅན་གྱི་
མིང་ནས་འབོད། །ཅེས་གསུངས་པ་སྟེ། བརྩོན་འགྲུས་རབ་ཀྱི་བག་ཆགས་དང་རྣམ་པར་རྟོག་པས་བར་དུ་སྐད་ཅིག་ཀྱང་མ་ཆོད་པ་ཞིག་གིས་ཚེ་འདི་ཉིད་ལ། བརྩོན་འགྲུས་འབྲིང་
གི་བར་དོའམ་སྐྱེ་བ་ཕྱི་མ། ཐ་མས་ཀྱང་སྐྱེ་བ་བདུན་ནམ་བཅུ་དྲུག་ལ་སོགས་ན་འགྲུབ་པར་གསུངས་པ་ཡིན་ལ། བླ་མ་རིན་པོ་ཆེའི་ཞལ་ནས། དེ་ལྟར་སྦྱངས་པའི་སྐྱེས་བུ་༔

དེས། །ཡན་ལག་བདུན་ལྡན་སྐུ་འགྲུབ་ཕྱིར། །རྡོ་རྗེ་ཐེག་པའི་སྒོར་ཞུགས་ཏེ། །རྒྱུད་སྡེ་བཞི་ལ་རིམ་བཞིན་བསླབ། །ཅེས་གསུངས་པའི་དོན་ནི། རྒྱུད་སྡེ་དཔག་ཏུ་མེད་པ་
གསུངས་པ་ཐམས་ཅད་ཀྱང༌། གདུལ་བྱའི་དབང་པོ་མཐོ་དམན་དང་བསྟུན་ནས་རྒྱུད་སྡེ་བཞིར་བསྡུས་ཏེ། གུར་ལས། དམན་པ་རྣམས་ལ་བྱ་བའི་རྒྱུད། །བྱ་མིན་རྣལ་འབྱོར་དེ་
ལྟག་ལ། །སེམས་ཅན་མཆོག་ལ་རྣལ་འབྱོར་མཆོག །རྣལ་འབྱོར་བླ་མེད་དེ་ལྟག་ལའོ། །ཞེས་པས། དབང་པོ་ཐ་མ་ཕྱིའི་ཁྲུས་ལ་སོགས་པ་ལུས་ཀྱི་བྱ་བ་ལ་དགའ་བ་རྣམས་.zølrey.tilictar.le
2ab
འདུལ་བའི་དོན་དུ་བྱ་བའི་རྒྱུད། དེ་བས་མཆོག་ལུས་ངག་གི་བྱ་བ་དང་། ཏིང་ངེ་འཛིན་གཉིས་ཀ་ལ་སྤྱོད་པ་སྤྱོད་པའི་རྒྱུད། དེ་བས་ཀྱང་མཆོག་ཏིང་ངེ་འཛིན་ཁོ་ན་ལ་སྤྱོད་པ་ལ་
རྣལ་འབྱོར་གྱི་རྒྱུད། དེ་བས་ཀྱང་མཆོག་དབང་པོ་རྣོན་པོ་གོང་ན་མེད་པ་ལ་སྤྱོད་པ་རྣམས་ལ་རྣལ་འབྱོར་བླ་ན་མེད་པའི་རྒྱུད་ཅེས་གསུངས་པ་དེ་རྣམས་ཀྱི་དབྱེ་བ་དང་། རྣམ་པར་༔

།བཞག་པ་རྒྱས་པར་ནི་གཞན་དུ་ཤེས་པར་བྱ་ལ། སྨིན་པ་དང་གྲོལ་བའི་ལམ་ནི། ཐུན་མོང་མ་ཡིན་པའི་ལམ་བསྒོམ་པའི་སྐབས་སུ་ཤེས་པར་
བྱའོ། ༈ །གཉིས་པ་ཚུལ་གསུམ་གྱིས་ཉམས་སུ་བླང་བ་ནི། དེ་ལྟར་ཐུན་མོང་བ་དང་ཁྱད་པར་བའི་ལམ་ཐེག་པའི་རིམ་པ་ལས་བྱུང་བ་རང་གི་ཤེས་རྒྱུད་ལ་སྦྱོར་བར་བྱེད་པ་ལ།
ཐོས་བསམ་སྒོམ་གསུམ་གྱི་སྒོ་ནས་ཉམས་སུ་ལེན་པར་བྱེད་དགོས་པས། དེའི་དང་པོ་ཐོས་པ་ལ་ཉན་བཤད་བྱས་པའི་དགོས་པ། ཇི་ལྟར་བྱས་པའི་ཚུལ། དེའི་ཕན་ཡོན་དང་
གསུམ་ལས། དང་པོ་ནི་སྡོང་པོ་བཀོད་པ་ལས། ཐོག་མར་ཉན་འདོད་བླ་མ་བསྙེན་བཀུར་བཟོད་དང་དེས་བྱ་ཞིང་། །རང་བཞིན་མེད་པའི་ཆོས་ལ་རབ་རྟོག་བསམ་གཏན་རྙེད་བྱེད་
པ༑ །བདེ་གཤེགས་ཉིད་ནི་རྟོགས་འགྱུར་འགྲོ་བ་རྣམས་སྐོམ་སེམས་ཚིམ་བྱེད། །ཆོས་ཉིད་དེ་འདྲར་སྤྱོད་པ་མྱུར་དུ་བདེ་གཤེགས་ཐོབ་པར་འགྱུར། །ཞེས་གསུངས། འཕགས་པ་ ྨ

དྲག་ཤུལ་ཅན་གྱིས་ཞུས་པ་དང༌། དཀོན་མཆོག་སྒྲོན་མ་ལས་ཀྱང་། ཚུལ་འདི་ཁོ་ན་ལྟར་རྒྱས་པར་གསུངས་སོ། །འཕགས་པ་ཀླུ་སྒྲུབ་ཀྱིས། ཐ་སྙད་ལ་ནི་མ་བརྟེན་པར།
དམ་པའི་དོན་ནི་རྟོགས་མི་འགྱུར། །དམ་པའི་དོན་ནི་མ་རྟོགས་པར། །མྱ་ངན་འདས་པ་ཐོབ་མི་འགྱུར། །ཞེས་དང་། སློབ་དཔོན་བྱང་ཆུབ་བཟང་པོས། གང་གིས་ཐོས་པའི་རང་
བཞིན་གྱིས་ཤེས་རབ་མ་སྐྱེས་པ་དེས་ནི་བདུད་ཀྱི་ལས་ཟློག་པར་མི་ནུས་ཤིང་། སེམས་མཉམ་པར་འཇོག་པར་ཡང་མི་ནུས་པས་ན་དང་པོར་ཐོས་པ་སྔོན་དུ་བྱ་སྟེ། ཇི་སྐད་
དུ། ཤེས་རབ་སངས་རྒྱས་བྱེད་པ་ཐོས་པ་སྟེ། །བསམ་པ་དང་ནི་གཉིས་པོ་ཡོད་གྱུར་ན། །དེ་ནས་བསྒོམ་པ་ལ་ནི་སྦྱར་བ་སྟེ། །དེ་ལས་དངོས་གྲུབ་བླ་ན་མེད་པ་ཐོབ། །ཅེས་
དང་། ལྷག་པའི་བསམ་པ་བསྐུལ་བའི་མདོ་ལས། གང་དག་བརྩོན་པ་མེད་པ་དང་། བསམ་གཏན་དང་། སྤྲོ་བ་དང་། ཁ་ཏོན་བྱ་བ་དང་། མང་དུ་ཐོས་པ་ཡོངས་སུ་ཚོལ་བ་

༄༅། །མེད་པའི་བྱང་ཆུབ་སེམས་དཔའ་དེ་ནི། དེ་བཞིན་གཤེགས་པའི་བསྟན་པ་ལ་རབ་ཏུ་བྱུང་བ་མ་ཡིན་ནོ། །ཞེས་དང་། བྱང་ཆུབ་སེམས་དཔའི་རྣམ་
པར་བཀོད་པ་བཅུ་བསྟན་པའི་ལེའུ་ལས་ཀྱང་། ཀྱཻ་རྒྱལ་བའི་སྲས་དག་བྱང་ཆུབ་སེམས་དཔའ་ལས་དང་པོ་པ་དེ་ནི། ཐོག་མ་ཉིད་དུ་ཁ་ཏོན་ལ་བསྐུལ་བར་བྱའོ། །མང་དུ་ཐོས་ནས་
དབེན་པར་གནས་པ་ལ་བསྐུལ་བར་བྱའོ། །ཞེས་གསུངས་སོ། །བླ་མ་རིན་པོ་ཆེའི་ཞལ་ནས་ཀྱང་། དྲི་མེད་མདོ་རྒྱུད་རྗེས་སུ་འབྲེང༌། །མདོ་རྒྱུད་ལྟ་བར་མི་སྤོབས་ན། །དེ་ཡི་
དགོངས་པ་ངེས་འགྲེལ་བའི། །མཁས་པའི་བསྟན་བཅོས་རྗེས་སུ་འབྲངས། །དེ་ཡང་ཉན་པའི་ནུས་མེད་ན། །བཀའ་དང་བསྟན་བཅོས་བཅུད་བསྡུས་པ། །བླ་མའི་མན་ངག་རྗེས་
→ སུ་འབྲངས། །བླུན་པོའི་རས་གཅོད་འདིར་མི་བཏུབ། །རྟེན་འབྲེལ་ལོག་པར་འགྲིག་གྱུར་ན། །མུན་པའི་གཡང་ལ་ལྷུང་བར་མཆིའོ། །ཞེས་དང་། ཐོས་པའི་ཤེས་རབ་ཀྱིས་དགེ་

སྡིག་གི་མགོ་ལྟག་ཕྱེད་པ་གལ་ཆེ་བས། དེ་ལ་མདོ་དང་། རྒྱུད་དང་། བསྟན་བཅོས་མན་ངག་ཐམས་ཅད་ཀྱི་དོན་ཁོང་དུ་ཆུད་པར་བྱས་ལ། ཞེས་སོ། །དེའི་ཕྱིར་སྒོམ་ཆེན་
རྣམས། བསྒོམ་པའི་དོན་དེ་རང་ཡང་ཐོབ་མི་དགོས་པས། བཤད་ཉན་ལ་རྒྱབ་ཀྱིས་ཕྱོགས་པར་ཡང་མི་བྱའོ། །གཉིས་པ་ཐོས་པ་ཇི་ལྟར་བྱ་བའི་ཚུལ་ནི། སློབ་དཔོན་མཁས་པའི་
ཤེས་རབ་བརྩེ་བའི་བསམ་པ་སྦྱོར་བའི་བཟོད་པ་དང་གསུམ་ལྡན་ཞིག་གིས། བརྡ་དག་པ། འབྲེལ་བ། རན་པ། འཐད་པར་འཆད་དེ། མདོ་སྡེ་རྒྱན་ལས། ངག་ཚིག་ཤིན་ཏུ་
རིང་བ་དང༌། །བརྟན་དང་རྣམ་འབྱེད་ཐེ་ཚོམ་གཅོད། །ལན་མང་འབྱེད་དང་ལྡན་པ་དང༌། །མགོ་སྨོས་རྣམ་སྤྲོས་གོ་རྣམས་ལ། །སངས་རྒྱས་རྣམས་ཀྱི་བསྟན་པ་ནི། །འཁོར་
གསུམ་གྱིས་ནི་དག་པ་སྟེ། །འདི་ནི་ཉེས་པ་བརྒྱད་དག་དང་། །བྲལ་བ་ཉིད་དུ་ཤེས་པར་བྱ། །ལེ་ལོ་དང་ནི་མི་གོ་དང་། །སྐབས་མི་འབྱེད་དང་མ་ངེས་དང་། །ཐེ་ཚོམ་དག་ནི་མི་

གྲུ ༄༅། ། གཅོད་དང་། །དེ་དང་བྲལ་བར་སྟོན་མི་བྱེད། །སྐྱོ་བ་དང་ནི་སེར་སྣ་ཉིད། །འདི་དག་གཏམ་ཉིད་ཉེས་པར་འདོད། །དེ་དག་མེད་ཕྱིར་སངས་རྒྱས་
། །བཤད་པ་བླ་ན་མེད་པར་འགྱུར། །ཞེས་ཉེས་པ་དང་བྲལ་བས་སྦྱོར་བ་བྱང་ཆུབ་སེམས་ཀྱིས་ཟིན་པ། དངོས་གཞི་ཕ་རོལ་ཏུ་ཕྱིན་པ་དྲུག་ལྡན། རྗེས་བསྔོ་བས་རྒྱས་ཐེབས་
པའི་ཚུལ་གྱིས་འཆད་པར་བྱེད་པའོ། །ཉན་པ་པོས་ཀྱང་ནོར་བཟངས་ཀྱིས། བླ་མ་བསྟེན་པ་བཞིན། རང་ལ་ནད་པའི་འདུ་ཤེས་དང་། བླ་མ་ལ་སྨན་པའི་འདུ་ཤེས་དང་། ཆོས་
ལ་སྨན་གྱི་འདུ་ཤེས། ཆོས་ཉམས་སུ་ལེན་པ་ལ་ནད་འཚོ་བའི་འདུ་ཤེས། ཆོས་གྲོགས་ལ་ནད་གཡོག་གི་འདུ་ཤེས་དང་ལྡན་པས་དེ་ལས་ཟློག་པའི་སྐྱོན་ལྔ་སྤངས་ལ་མཉན། རྣམ་
བཤད་རིག་པ་ལས་ཀྱང་། ང་རྒྱལ་དང་ནི་མ་གུས་དང་། །དོན་དུ་གཉེར་བ་མེད་ཉིད་དང་། །ཕྱི་རོལ་སེམས་གཡེང་ནང་བསྡུས་དང་། །སྐྱོ་བས་ཉན་པ་དྲི་མ་ཡིན། །ཞེས་པས་དེ་ ྨ
ཀ་

དྲུག་སྤངས་ཏེ་ཉན། སྐྱེས་རབས་ལས། བཅོམ་ལྡན་འདས་རུ་རུར་སྐྱེ་བ་བཞེས་པའི་དུས་ན། རྒྱལ་པོ་འཁོར་དང་བཅས་པ་ལ་འདི་སྐད་དུ། རབ་ཏུ་དམའ་བའི་སྟན་ལ་འདུག །
དུལ་བའི་དཔལ་ནི་རྣམ་པར་བསྐྱེད། །དགའ་དང་ལྡན་པའི་མིག་གིས་ལྟ། །རྣ་བ་ལྷོགས་ལ་ཆོས་ཉོན་ཅིག །ཅེས་གསུངས་པས། སྣོད་ཁ་སྦུབ་ལྟ་བུ་དང་། དུག་ཅན་ལྟ་བུ་
དང་། ཞབས་བརྡོལ་ལྟ་བུའི་སྐྱོན་སྤངས་ཏེ་མཉན་པར་བྱའོ། །དེའང་བཅོམ་ལྡན་འདས་ཀྱིས་ལེགས་པར་ཉོན་ལ་ཡིད་ལ་ཟུངས་ཤིག་དང་། ཞེས་གསུངས་པ་ཡིན་ནོ། །རྒྱལ་བ་
ཡང་དགོན་པའི་ཞལ་ནས། ཐོས་པ་རྒྱ་མཚོ། ཐོས་པ་མང་བ། ཐོས་པ་བསགས་པ། ཐོས་པ་འཛིན་པ་བྱ་བ་ཞིག་དགོས། དེའང་གསུམ་དུ་འདུས་ཏེ། མང་དུ་ཐོས་པར་བྱ།
མང་ལས་ཐོས་པར་བྱ། མང་པོར་ཐོས་པར་བྱ་གསུངས། དང་པོ་ནི། ཆོས་ཚར་གཅིག་ལ་མང་པོ་ཉན་པ་ཡིན། དེ་གཅིག་མ་གོ་བ་གཉིས་ལ་གོ་བ་དང་། སྔ་མས་མ་ཟིན་པ་ཕྱི་

༄༅། ། མས་ཟིན་པ་སྲིད་པ་ཡིན། མང་ལས་ཉན་པ་ནི། བླ་མ་མང་པོ་ལ་མཉན་པས། ལ་ལ་གང་ལ་མཁས། ལུང་ལུང་གང་ལ་མཁས་པ་ཡོངས་
ཏེ། སྦྱངས་པ་ཐ་དད་པ་ཡིན་པས། ཁ་ཅིག་གཞན་ལ་ཆོག་ཤེས་སྐྱེས་པ་མེད་པར། བླ་མ་ཆོག་ཤེས་སྐྱེས་ནས། བདག་ལ་བླ་མ་གཅིག་ལས་མི་བདོག་ཟེར་ཏེ། མཚན་ལྡན་གྱི་
བླ་མ་ཇི་ཙམ་མང་ཞིང་དགའ་བ་ཡིན་ནོ། །ནོར་བཟངས་ལ་འཕགས་པའི་བླ་མ་བརྒྱ་རྩ་བཅུ་གཉིས་ཡོད་པ་ཡིན། བླ་མ་རིན་པོ་ཆེ་ལ་བླ་མ་སུམ་ཅུ་རྩ་གཉིས། རྩ་བའི་བླ་མ་དྲུག་
ཡོད་པ་ཡིན། མང་པོ་ཉན་པ་ནི། བཀའ་དང་བསྟན་བཅོས། མདོ་དང་རྒྱུད་སྡེའི་ལུང་མན་ངག་ཉན་པ་ཡིན་ཏེ། ལ་ལར་མི་གསལ་བ་ལ་ལ་ལར་གསལ་བ་ཡོད། ལས་དང་
དབང་པོའི་བྱེ་བྲག་ཐ་དད་པས། ལས་འཕྲོ་གང་དང་ཡོད་མི་ཤེས། ཆོས་གང་ན་བདེ་མི་ཤེས། ཆོས་གང་གིས་ཕན་ཐོགས་མི་ཤེས་པ་ཡིན། གདམས་ཆུང་རེ་ལ་སྐོར་ལིང་གཅིག་g
ཀ

ཏུ་ཞེན་པས་མི་འོང་། བསྟན་པའི་སྤྱི་རྣམ་གོ་བ་ལ་ཉན་རང་དགོས་གསུངས། གསུམ་པ་ཐོས་པའི་ཕན་ཡོན་ནི། མདོ་རྒྱས་འབྲིང་བསྡུས་ན་ལུང་བསམ་གྱིས་མི་ཁྱབ་པ་བཞུགས་
ཤིང་། མང་དུ་ཐོས་ཤིང་མཁས་པ་ཡིན་ན་ལམ་ཤེས། ལམ་གྱི་མཆོག་བྱ་བ་ཡིན་པས། རང་གཞན་གྱི་དོན་རྒྱ་ཆེན་པོ་འགྲུབ་པ་དང་། རྣམ་བྱང་གི་བྱང་ཆུབ་མངོན་དུ་བྱ་བ་ལ་
ཚེགས་མེད་དེ། མང་དུ་ཐོས་པ་ལ་ཕན་ཡོན་བསམ་གྱིས་མི་ཁྱབ་པ་དང་། དགོས་པ་གྱ་ནོམ་པ་ཡོད་པ་ནི། ཐོས་པས་སྡིག་ལས་ཟློག་པར་བྱེད། །ཐོས་པས་དོན་མ་ཡིན་པ་
སྤོངས། །ཐོས་པས་ཆོས་རྣམས་ཤེས་པར་བྱེད། །ཐོས་པས་མྱ་ངན་འདས་པ་ཐོབ། །ཅེས་དང་། ཚུལ་གསུམ་སྒྲོན་མ་ལས། ཐོས་པས་རང་རྒྱུད་གྲོལ་བ་དང་། །འཇུག་དང་
ལྡོག་པའི་ལམ་སྲོལ་བྱེད་པ་དང༌། །སྤྱི་དང་རང་གི་མཚན་ཉིད་གོ་བ་དང་། །རང་གཞན་དགོས་པ་བསྒྲབ་ཕྱིར་ཐོས་པ་མཆོག །ཅེས་དང་། ཐོས་པ་ནོར་བུ་རིན་པོ་ཆེ། ། ཡ་རབ་

།རྣམས་དང་ཕྲད་ན་སྐྱེས་ཀྱི་མཆོག །འདྲེན་པ་རྣམས་ཀྱི་གྲགས་དང་གྲགས་པའི་མཆོག །རྐུན་པོ་རྣམས་ཀྱི་མི་འཕྲོག་ནོར་གྱི་མཆོག །རང་གཞན་
དགོས་པ་བསྒྲུབ་ཕྱིར་ཐོས་པ་མཆོག །ཅེས་པ་ལ་སོགས་པ་གསུངས། ཡང་འགའ་ཞིག་བསམ་སྒོམ་དོན་དུ་མི་གཉེར་བར། ཐོས་པ་རང་གིས་སེམས་ངོམས་ནས་དེ་ལ་ཆོག་
འཛིན་པའང་མང་པོ་ཡོད་དེ། དེ་བཟང་བ་མིན། ཐོས་པས་མི་ངོམས་ཉིད་དང་ནི། །ཞེས་པས། ས་གསུམ་པ་ཐོབ་པའི་དུས་ནའང་ཐོས་པ་ལ་གཙོ་བོར་བྱེད་དེ། དེར་མ་ཟད་འོ་
སྐོལ་བས་ལྷག་པ་ས་བཅུའི་བྱང་ཆུབ་སེམས་དཔའ་ཡང་རྒྱལ་བ་ལོངས་སྐུ་ལ་ཆོས་ཉན་པ་ཡིན། དེ་བས་ན་ཐོས་པ་རབ་སྡེ་སྣོད་གསུམ་མམ། རྒྱུད་སྡེ་བཞིའམ། འབྲིང་དེ་དག་རེ་
རེ་གཉིས་གཉིས་ལ་སོགས་བསྟན་བཅོས་གང་ཡང་རུང་བའམ། ཐ་མ་ཡང་རང་གི་བླ་མའི་གསུང་སྒྲོས་ཕྱག་ལེན། རྣམ་ཐར་དང་བཅས་པ་མཉན་ནས་ལེགས་པར་ཤེས་༔

དགོས། དེ་ལྟར་ཤེས་པས་རང་གི་གྲུབ་མཐའ་ལ་ཐེ་ཚོམ་མི་ཟ། གཞན་གྱི་གྲུབ་མཐའ་ལ་འགྲམ་ཆུ་མི་ལྡང་། བདུད་ཀྱི་བཀྲི་བར་མི་ནུས། གཞན་ལ་འཆད་ཀྱང་ཡ་མི་ང་།
རང་བསྒོམ་པ་ལ་ཡང་ཐེ་ཚོམ་མི་ཟ་བ་ཞིག་ཡོང་བ་ཡིན་ནོ། །གསུངས། ཡང་རྒྱལ་བ་ཡང་དགོན་པའི་ཞལ་ནས། ཐོས་པ་བྱས་པས་རྒྱུད་ཇེ་རེངས་ལ་སོང་བ་དེ་འདྲ་ཀུན་
ཡང་། གཏི་མུག་ལ་འཁྲི་ནས་ང་རྒྱལ་བསྣན་པའི་ནང་ཚོང་ཞིག་ལས་མི་ཡོང་བར་གདའ། དེས་ཐོས་པའི་དགོས་པ་མ་འགྲུབ་པ་ཡིན་མོད། ཐོས་པའི་འབྲས་བུ་ཞི་ཞིང་དུལ།
སྒོམ་རྟགས་ཉོན་མོངས་ཆུང་བ་ཡིན། །བྱ་བ་ཡིན་གསུངས། མདོར་ན་འཁོར་བ་མཐའ་དག་སྤོང་བར་བྱེད་པ་ལ། བསྒོམ་པའི་ཤེས་རབ་ཀྱིས་དོན་རང་གི་མཚན་ཉིད་མངོན་དུ་བྱེད་
དགོས། དེ་ལ་བསམ་པའི་ཤེས་རབ་ཀྱིས་དོན་སྤྱིའི་རྣམ་པ་བློ་ཡུལ་དུ་འཆར་བར་བྱེད་ཅིང་། དེའི་དང་པོར་ཡང་ཐོས་པའི་ཤེས་རབ་ཀྱིས་སྒྲ་སྤྱིའི་རྣམ་པ་འཆར་དགོས་པའོ། །བླ་

།མ་རིན་པོ་ཆེའི་ཞལ་ནས། གཞུང་མ་ཁོག་ཆེན་མོ་འདི་རྣམས་གདམས་ངག་གི་དཔང་པོར་མི་བཞུགས་པའི་གླགས་མེད་དེ། གཞུང་ཆེན་མོའི་ཉན་
བཤད་དར་བ་འདི། འོ་སྐོལ་སྒྲབ་པ་པོ་རྣམས་ཤིན་ཏུ་གཅེས་པ་ཡིན། བཀའ་བསྟན་བཅོས་ཀྱི་ཉན་བཤད་ནུབ་ན་གདམས་ངག་ཀྱང་རང་ནུབ་ལ་འགྲོ་བས། དགེ་བའི་བཤེས་གཉེན་
ཆེན་པོ་ཡོན་ཏན་ཚད་དུ་རྫོགས་པ། གདུལ་བྱ་དུས་ལ་བབ་པ་རྣམས་ཀྱིས། བསྟན་པ་རྒྱས་པར་མཛད་པ་ནི། སྐུ་དྲིན་ཤིན་ཏུ་ཆེ་བ་ཡིན་ནོ། །ཞེས་གསུངས་སོ། །ཐོས་པ་ལ་ཞེན་
པ་རང་གིས་ཀྱང་མི་ཆོག་སྟེ། ཐོས་པའི་དོན་བསམ་པས་བསྐྱངས་པ་ཞེས་བྱའོ། །བསམ་པའི་དགོས་པ་ནི། ལྷག་པའི་བསམ་པ་བསྐུལ་བའི་མདོ་ལས། ཐོས་པས་རྒྱགས་ནས་
གུས་པར་མི་འགྱུར་ཏེ། །རྣམ་པར་འགྱེད་པའི་སྨྲ་བ་རྣམས་ལ་ཆགས། །འགྱེད་པར་འགྱུར་ཞིང་ཤེས་བཞིན་མེད་པར་འགྱུར། །སྨྲ་ལ་དགའ་བའི་ཉེས་པ་འདི་དག་གོ། །ཞེས་པ་ ྨ

ནས་བུ་རམ་ཤིང་ཤུན་སྙིང་པོ་ཅི་ཡང་མེད།།དགའ་བར་བྱ་བའི་རོ་ནི་ནང་ན་འདུག །ཤུན་པ་ཟོས་པའི་མི་ཡིས་བུ་རམ་རོ། །ཞིམ་པོ་རྙེད་པར་ནུས་པ་མ་ཡིན་ནོ། །ཤིང་གི་ཤུན་པ་
དེ་བཞིན་སྨྲ་བ་སྟེ། །རོ་ལྟ་བུ་ནི་དེ་ལས་དོན་སེམས་ཡིན། །དེ་ལྟ་བུ་ནི་སྨྲ་ལ་དགའ་སྤོངས་ལ། །རྟག་ཏུ་བག་ཡོད་བྱོས་ལ་དོན་སོམས་ཤིག །ཅེས་པ་ལ་སོགས་པ་གསུངས་
སོ། །བསམ་པ་ཇི་ལྟར་བྱ་བའི་ཚུལ་ནི། དམ་པའི་ཆོས་པདྨ་དཀར་པོ་ལས། མཁས་པའི་དུས་སུ་སེམས་པར་བྱེད་པ་ན། །ཁང་བུར་ཞུགས་ཏེ་དེ་བཞིན་སྒོ་བཅད་ནས། །ཆོས་
འདི་ཐམས་ཅད་ལ་ནི་ཚུལ་བཞིན་ལྟ། །ལངས་ནས་ཞུམ་པ་མེད་པའི་སེམས་ཀྱིས་སུ། །མཁས་པ་བདེ་ལ་རྟག་ཏུ་གནས་པར་འགྱུར། །བདེ་ལ་གནས་ནས་དེ་བཞིན་ཆོས་ཀྱང་
སྟོན། །ཞེས་གསུངས་པ་ལས་ཤེས་པར་བྱའོ། །གསུམ་པ་ཕན་ཡོན་ནི། དེ་ལྟར་ཐོས་བསམ་འབྲེལ་འབྱུང་བས། རབ་ཐོས་གྲོལ་ལ་སོང་བའི་སྐྱེས་བུ་དམ་པའང་གྲངས་ལས་ལྷ

༄༅། །འདས་པ་བྱོན་པ་ཡིན། དེ་ལས་གཞན་པ་དང་། ཐོས་པའི་ཚིག་རྣམས་ལ་བསམ་པས། དེ་དང་དེ་དག་གི་དོན་ནི་འདི་དང་འདི་ལྟ་བུའོ་ཞེས་གོ་
བའམ། བློའི་ཡུལ་དུ་དོན་སྤྱིའི་རྣམ་པ་ལེགས་པར་འཆར་བ་ཙམ་ཞིག་ཅི་ནས་ཀྱང་འབྱུང་བ་ཡིན་ནོ། །མདོར་ན་བསམ་པའི་ཕན་ཡོན་གཞི་ལམ་འབྲས་གསུམ་དུ་འབྱུང་
སྟེ། གཞིའི་དུས་སུ་གཞན་ཟིལ་གྱིས་གནོན་ཅིང་རིགས་པས་ཐེབས། ལམ་གྱི་དུས་སུ་སྒྲིབ་པ་མ་ལུས་པ་སྤོང་ཞིང་བསོད་ནམས་ལྷག་པར་འགྱུར། འབྲས་བུའི་དུས་སུ་རྣམ་
མཁྱེན་གྱི་རྒྱུརར་ངེས་པའོ། །བླ་མ་རིན་པོ་ཆེའི་ཞལ་ནས། ལམ་རྣམས་ལ་དངོས་པོའམ་མཚན་མར་བཟུང་ནས་དམིགས་ཤིང་དེ་ལ་ཞེན་པར་གྱུར་ན་ནི་གྲོལ་བར་མི་ནུས་
པས། ལམ་གྱི་རང་བཞིན་སྟོང་པར་ཤེས་དགོས། དེ་ལ་སྒྲོ་འདོགས་ཕྱི་ནས་གཅོད་པ་དང་། ནང་ནས་གཅོད་པ་གཉིས་ལས། དང་པོ་ནི་གཅིག་དང་དུ་བྲལ་ལ་སོགས་པའི་གཏན་

ཚིགས་ཀྱིས་གཞིགས་ནས་སྟོང་པ་ཉིད་དུ་བློས་གཅོད་པ་ཡིན། གཉིས་པ་ནི་བསྒོམ་པས་ཆོས་ཉིད་ཀྱི་དོན་རྟོགས་ཏེ། ཆོས་ཐམས་ཅད་རང་བཞིན་གྱིས་དག་པར་རྟོགས་པའོ། །
ཞེས་གསུངས་སོ། །གསང་སྔགས་རྒྱུད་སྡེའི་ཐོས་བསམ་གྱིས་ཐོག་མར་དབང་བསྐུར་བ་དགོས་པས། དེའི་རྣམ་བཞག་ཅིག་འོག་ཏུ་སྟོན་པ་ལགས། གསུམ་པ་བསྒོམ་པས་
ཉམས་སུ་བླང་བ་ལ། ཉམས་སུ་བླང་བའི་འཐད་པ། ཉམས་སུ་ལེན་པ་དངོས་གཉིས་ཡོད་པའི། དེའི་དང་པོ་ནི། བྲམ་ཟེ་ཆེན་པོས། བླ་མའི་མན་ངག་ཅེས་བྱ་བདུད་རྩིའི་རོ།
གང་གིས་ངོམས་པར་འཐུངས་པར་མ་གྱུར་པ། །དེ་ནི་བསྟན་བཅོས་མང་པོའི་མྱ་ངམ་ཐང་དཀྱིལ་དུ། །སྐོམ་པས་གདུངས་ཏེ་ངེས་པར་འཆི་བར་ཟད། །ཅེས་དང་། དོན་དམ་རིག་
པ་ལས་ཀྱང་། ཕུང་པོ་དང་། ཁམས་དང་། སྐྱེ་མཆེད་དང་། རྟེན་ཅིང་འབྲེལ་བར་འབྱུང་བ་ལ་མཁས་པ་ཡང་། རྣལ་འབྱོར་གྱི་མཐུས་འགྱུར་གྱིས། རིམ་གྱིས་བསླབ་པ་ནི་མ་༔

༄༅། །ཡིན་ནོ།།ཞེས་གསུངས འཕགས་པ་ཀླུ་སྒྲུབ་ཀྱིས་ཀྱང་། རྒྱུད་མང་རབ་ཏུ་ཐོས་ཤིང་ལུང་ལ་ལེགས་སྦྱངས་ཀྱང་། །བླ་མའི་བསྙེན་བཀུར་དམན་
ཞིང་དེ་ཉིད་ལུང་ཐོབ་མ་གྱུར་པ། །དེ་ནི་བདག་ཕན་ཙམ་ལའང་དབང་མེད་བསྟན་བཅོས་འཆད། །དེ་ནི་བསྟན་བཅོས་སྐྱོང་བའི་རྒྱུ་ཙམ་འབའ་ཞིག་ཡིན། །ཞེས་དང་། སྐྱེ་བ་ཀུན་
ཏུ་རྗེས་འབྲང་བའི། །མངོན་པར་ཤེས་པ་ལྔ་ཐོབ་ནས། །རྟག་ཏུ་སེམས་ཅན་ཐམས་ཅད་ལ། །ཀུན་ཏུ་ཕན་དང་བདེ་བ་བྱ། །ཞེས་གསུངས་སོ། །དེའི་རྒྱུ་མཚན་གཞན་
ཡང་། སྡོང་པོ་བཀོད་པ་ལས། ཡང་དག་སངས་རྒྱས་བསྟན་པ་འདི། །ཐོས་པ་ཙམ་གྱིས་མི་འགྲུབ་སྟེ། །དཔེར་ན་ལ་ལ་ཆུ་ཀླུང་གིས། །སྟོབས་མེད་ནན་གྱིས་ཁྱེར་བ་དག
སྐོམ་ནས་འཆི་བར་འགྱུར་བ་བཞིན། །མ་བསྒོམས་ཆོས་ཀྱང་དེ་འདྲའོ། །ཞེས་དང་། ཕལ་པོ་ཆེའི་མདོ་ལས། ཇི་ལྟར་བུ་རམ་མངར་བའི་སྒྲ། །ཐོས་པས་རང་བཞིན་མི་མྱོང་༔

སྟེ། །བསྒོམས་པས་རང་བཞིན་མྱོང་བར་འགྱུར། །ཞེས་དང་། གསང་བ་བསམ་གྱིས་མི་ཁྱབ་པའི་མདོ་ལས། བྱང་ཆུབ་སེམས་དཔའ་མྱུར་དུ་བླ་ན་མེད་པའི་བྱང་ཆུབ་འདོད་
པས་ཚིག་ལྷར་བླང་བར་མི་བྱ། བྱང་ཆུབ་ཀྱི་ལམ་ལ་བརྩོན་པར་འདོད་པས། བསྒྲབ་པ་སྙིང་པོ་ལྷར་བླང་བར་བྱའོ། །ཞེས་དང་། དེ་ཁོ་ན་ཉིད་བསྟན་པའི་མདོ་ལས། ཤཱ་རིའི་
བུ། གང་གིས་བསྐལ་པ་གཅིག་གི་བར་དུ་མཉན་པ་བས། སེ་གོལ་གཏོགས་པ་གཅིག་ཙམ་གྱི་བར་དུ་དེ་ཁོ་ན་ཉིད་ལ་མཉམ་པར་བཞག་ན། དེ་བསོད་ནམས་མང་དུ་འཕེལ་ལོ།
རྣམ་པར་བཀོད་པ་བཅུ་བསྟན་པའི་ལེའུ་ལས། བྱང་ཆུབ་སེམས་དཔའ་ལས་དང་པོ་པས་ཐོག་མ་ཉིད་དུ་ཁ་ཏོན་ལ་བསྐལ་བར་བྱའོ། །མང་དུ་ཐོས་ནས་དབེན་པ་ལ་གནས་པ་ལ་
བསྐུལ་བར་བྱའོ། །དབེན་པར་གྱུར་ནས་དགེ་བའི་བཤེས་གཉེན་དུ་གྱུར་པར། དེར་གྱུར་ནས་ང་ལོ་དེ་པ་ལ། དེར་གྱུར་ནས་དུས་ཤེས་པ་ལ། དུས་ཤེས་ནས་མི་འཇིགས་པ་ལ། ༔

།དེར་གྱུར་ནས་དོན་ཤེས་པ་ལ། དོན་ཤེས་ནས་ཆོས་ཀྱི་རྗེས་སུ་འབྲང་བ་ལ། དེར་གྱུར་ནས་རྨོངས་པ་མེད་པ་ལ། དེར་གྱུར་ནས་རྣམ་པར་འགོད་པ་
ལ་ཡོངས་སུ་བསྐུལ་བར་བྱའོ། །དེ་ཅིའི་ཕྱིར་ཞེ་ན། དེ་བས་ཀྱང་ཤས་ཆེར། སེམས་ཅན་ཐམས་ཅད་སྙིང་རྗེ་ཆེན་པོ་སྔོན་དུ་འཛོམ་པར་བྱ་བ་དང་། གནས་གང་ཐོས་ཀྱང་དེ་ལ་
བདག་ཉིད་སྦྱོར་བར་བྱེད་པ་དང་། བདག་དང་གཞན་གྱི་དྲིང་འཇོག་པར་མི་འགྱུར་བར་བྱ་བའི་ཕྱིར་ཏེ། ཀྱཻ་རྒྱལ་བའི་སྲས་དག་འདི་དག་ནི་ལས་དང་པོ་པའི་བྱང་ཆུབ་སེམས་དཔའ་
རྣམས་ལ་བཀོད་པའོ། །ཞེས་གསུངས་སོ། །སློབ་དཔོན་བྱང་ཆུབ་བཟང་པོས། ཐེག་པ་ཆེ་ཆུང་གི་མདོ་རྒྱུད་ལ་ལེགས་པར་འདྲིས་པས་ཁོང་དུ་ཆུད་པར་བྱ་ཡི། བླ་མའི་མན་ངག་
མེད་ཅིང༌། མངོན་ཤེས་མ་ཐོབ་པར། ཐོས་པས་ང་རྒྱལ་བས་གཞན་ལ་ཕན་གདགས་པར་ཡང་མ་གསུངས། རང་གིས་བསྒོམ་པའང་བཀག་སྟེ། མན་ངག་མེད་པར་བརྩོན་པ་g

བྱས་ཀྱང་། མངོན་པར་ཤེས་པ་ཡང་སྐྱེ་བར་མི་འགྱུར་ཞིང་། རྫོགས་པའི་བྱང་ཆུབ་ཆེན་པོ་ཡང་ཐོབ་པར་མི་འགྱུར་བས། འདི་ལྟར་རྫོགས་པའི་བྱང་ཆུབ་ཆེན་པོ་ནི། ཚོགས་རྣམ་
པ་གཉིས་ལ་རགས་ལས་ལ། ཚོགས་རྣམ་པ་གཉིས་ཡང་གཞན་གྱི་དོན་ལ་རགས་ལས། དེ་ཡང་མངོན་པར་ཤེས་པ་ལ་རགས་ལས། མངོན་ཤེས་ཀྱང་ཞི་གནས་ལ་རགས་
ལས། ཞི་གནས་ཀྱང་ཚུལ་ཁྲིམས་ལ་སོགས་མཐུན་རྐྱེན་ཚང་བ་ལས་འབྱུང་། ཞི་གནས་ལ་མངོན་ཤེས་འབྱུང་བས། དེ་ཕྱིར་ཞི་གནས་བསྒྲུབ་པའི་ཕྱིར། ཡང་དང་ཡང་དུ་འབད་
པར་བྱ། ཞེས་དང་། སློབ་དཔོན་ཆེན་པོ་ཨ་བྷྱས་མཛད་པའི་དགོངས་པའི་རྒྱན་ལས། དེ་ལྟར་འགྲོ་བ་ཐམས་ཅད་སྒྲིབ་པ་གཉིས་སྤོང་བའི་སྐལ་བ་དང་ལྡན་པའི་ཕྱིར། ཉོན་
མོངས་པ་དང་ཤེས་བྱའི་སྒྲིབ་པ་གཉིས་སྤོང་བར་བློ་དང་ལྡན་པས་བསྒོམ་པ་ལ་བརྩོན་པར་བྱའོ། །དེ་ཡང་ཐབས་དང་ཤེས་རབ་བདག་ཉིད་གཅིག་ཏུ་བསྒོམ་པ་ནི། ཉན་ཐོས་དང་། ལྕ

༄༅། །རང་སངས་རྒྱས། བྱང་ཆུབ་སེམས་དཔའ་ཀུན་གྱི་འབྲས་བུ་མངོན་པར་འགྲུབ་པར་བྱ་བར། ཐུན་མོང་དུ་བསྒོམ་པར་བྱ་བ་ཡིན་ལ། འབྲས་བུ་ཡང་
གཞན་གྱིས་དོན་བྱེད་པ་ལ་ཕྱོགས་པས་ན་ཐུན་མོང་ངོ་། །དེ་ཡང་སེམས་ཅན་གྱི་ཚོགས་མ་ལུས་པའི་སྒྲིབ་པ་གཉིས་སྤངས་ནས་ཀུན་ཏུ་བཟང་པོ་ཡང་དག་པར་འགྲུབ་པར་འགྱུར་
རོ། །དེ་ཡང་ཡང་དག་པར་རྫོགས་པའི་སངས་རྒྱས་པ་ཉིད་མེད་ན། མེད་པས་དེའི་དོན་གྱིས་ན། འབྲས་བུ་ཡིན་ལ། དེ་ཡང་བསོད་ནམས་དང་ཡེ་ཤེས་ཀྱི་ཚོགས་ཀྱིས་ཡང་དག་
པར་བསྡུས་པའི་ཕ་རོལ་ཏུ་ཕྱིན་པའི་མཚན་ཉིད། རྒྱུའི་གནས་སྐབས་ངེས་པར་འབྱེད་པའི་ཆ་དང་ཐར་པའི་ཆའི་གནས་སྐབས་མེད་ན་མེད་པས་ན། འདི་དག་ཐམས་ཅད་ཐབས་དང་
ཤེས་རབ་གཉིས་སུ་མེད་པར་བསྒོམ་པ་ཉིད་ཀྱིས་ཡང་དག་པར་རྫོགས་པར་བྱེད་པ་སྟེ། ཇི་སྐད་དུ། འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་ལས་ཀྱང་། ཉན་ཐོས་ཀྱི་ས་ལ་སློབ་

པར་འདོད་པས་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཉིད་མཉན་པར་བྱ་བ་ནས། ཇི་སྲིད་ཤེས་རབ་ཀྱི་ཕ་རོལ་ཏུ་ཕྱིན་པའི་ལམ་འདི་ཉིད་ལ་བརྩོན་པར་བྱའོ། །དེ་བཞིན་དུ་རང་
སངས་རྒྱས་ཀྱི་ས་དང་། ཇི་སྲིད་སངས་རྒྱས་ཀྱི་ས་ལ་ཡང་ངོ་། །ཞེས་བྱ་བ་ལ་སོགས་པ་རྒྱས་པར་གསུངས་སོ། །དེ་ཡང་ཐབས་དང་ཤེས་རབ་གཉིས་སུ་མེད་པའི་རྣལ་
འབྱོར། བྱང་ཆུབ་ཀྱི་སེམས་ཡིན་པའི་ཕྱིར། བསོད་ནམས་ཐམས་ཅད་ཀྱི་རང་བཞིན་ཡིན་ནོ། །དེས་ན། དེ་ལ་གོམས་པས་འབྲས་བུ་ཐམས་ཅད་མངོན་པར་འགྲུབ་བོ། །དེའི་
ཕྱིར་ཐེག་པ་གཅིག་ཏུ་བསྟན་པ་ནི་ལེགས་པར་ངེས་ཏེ། ཐབས་དང་ཤེས་རབ་གཉིས་སུ་མེད་པའི་ཡེ་ཤེས་ཀྱིས་རང་བཞིན་རྣམ་པར་གྲོལ་བའི་ཆོས་ཀྱི་དབྱིངས་ལས་གཞན་པའི་ཐེག་
པ་ནི་འདི་ན་ཡོད་པ་མ་ཡིན་ནོ། །ཞེས་ཉེ་བར་རྟོགས་སོ། །དེ་ནས་བཅོམ་ལྡན་འདས་ཀྱིས་བདེན་པ་ལ་སོགས་པ་བསྒོམ་པའི་བྱེ་བྲག་བསྟན་པ་དེ་རྣམས་ནི། གདུལ་བྱའི་སྐྱེ་བོ་ཐ་

༄༅། །དད་པས་དེ་རྣམས་གཞུག་པའི་དོན་དུ་འདིའི་མིང་ཙམ་ཐ་དད་པ་ཡིན་ནོ། །དེས་ན་མིང་དེས་མདོ་སྡེ་དང༌། ཆོས་མངོན་པ་ལ་སོགས་པར་སེམས་ཅན་
རྣམས་ཀྱི་སེམས་ཕུལ་དུ་དབྱུང་བར་བྱ་བའི་ཆེད་དུ། དེ་དང་དེའི་རྗེས་སུ་འབྲངས་ནས། དེ་བཞིན་ཉིད་ཁོ་ན་ལ་དབྱེར་མེད་ཀྱང་། དབྱེ་བ་ཡོད་པ་བཞིན་དུ་མཛད་ནས། སངས་
རྒྱས་བཅོམ་ལྡན་འདས་རྣམས་ཀྱིས་ཉེ་བར་བསྟན་ཏོ། །དེ་ལ་དབང་པོ་ཐ་མ་རྣམས་ནི། དེ་བཞིན་ཉིད་དེ་ཉིད་ལ་ཡང་དག་པར་སྒྲོ་འདོགས་པ་འགའ་ཞིག་ལས་ཟློག་ནས་མི་རྟོག་པ་
ལ་སོགས་པའི་སྒྲས་མངོན་པར་གསུངས་སོ། །དབང་པོ་འབྲིང་པོ་རྣམས་ནི་བཟུང་བ་དང་། འཛིན་པར་ཡང་དག་པར་སྒྲོ་འདོགས་པ་ལ་སོགས་ཟློག་ནས། རང་རིག་པ་ཙམ་རབ་
ཏུ་རྟོགས་པར་བྱས་སོ། །དབང་པོ་རྣོན་པོ་རྣམས་ལ་ཡང་དག་པར་སྒྲོ་འདོགས་པ་མ་ལུས་པ་ཟློག་ནས། སྟོང་པ་ཉིད་སྤྲོས་པ་དང་བྲལ་བ་ལ་སོགས་པའི་སྒྲས་ཉེ་བར་བསྟན་ཏོ། །

འཕགས་པ་ཀླུ་སྒྲུབ་ཀྱི་ཞལ་ནས། བྱང་ཆུབ་སེམས་ཀྱི་མཚན་ཉིད་ནི། །བདག་དང་ཕུང་སོགས་རྣམ་རིག་གི། །རྟོག་པས་ཟིལ་གྱིས་མི་ནོན་པའི། །སྟོང་པར་སངས་རྒྱས་རྟག་ཏུ་
བཞེད། །བདག་ཏུ་འཛིན་པ་ཟློག་དོན་དུ། །ཕུང་པོ་ཁམས་སོགས་བསྟན་པ་སྟེ། །དེ་ཡང་སྐལ་ཆེན་གྱིས་བཅོམ་ནས། །སེམས་ཙམ་ལ་ནི་རྣམ་པར་བཞག །འདི་དག་ཐམས་ཅད་
སེམས་ཙམ་དུ། །རྣམ་རིག་སྨྲ་བ་རྣམས་ལ་གྲུབ། །རྣམ་རིག་རང་བཞིན་ཅི་ཞེས་ན། །དེ་ནི་ད་གཟོད་འདིར་བརྗོད་བྱ། །འདི་དག་ཐམས་ཅད་སེམས་ཙམ་ཞེས། །ཐུབ་པ་ཡིས་ནི་
གང་བསྟན་པ། །བྱིས་རྣམས་སྐྲག་པ་སྤང་དོན་ཏེ། །དེ་ནི་དེ་བཞིན་ཉིད་མ་ཡིན། །སྟོང་ཉིད་ཚུལ་གཅིག་བདག་ཉིད་ཀྱིས། །སེམས་འདི་ཉིད་ལ་ཀུན་བཏགས་དང་། །གཞན་
དབང་ཡོངས་གྲུབ་ཉིད་དུ་བཏགས། །ཐེག་ཆེན་ལ་དགའི་བདག་ཉིད་རྣམས། །ཆོས་ལ་བདག་མེད་དང་མཚུངས་པ། །སྟོང་ཉིད་མཁའ་མཉམ་ཡེ་ཤེས་ནི། །བྱང་ཆུབ་སྙིང་པོར་

༄༅། །སོན་ཀུན་དང་། །དུས་གསུམ་བྱས་པ་ལ་བརྟེན་པའི། །སངས་རྒྱས་བདག་ཉིད་ཆེན་པོས་མཁྱེན། །དམིགས་མེད་སྒྱུ་མ་ལྟ་བུ་ཡིས། །སྟོང་ཉིད་སྲིད་
པ་འཇིག་བྱེད་ཅིང་། །ཞི་བ་ཆོས་རྣམས་ཀུན་ཏུ་གནས། །འདི་ནི་རྟག་ཏུ་བསྒོམ་པར་བྱ། །ཞེས་པ་དང་། སྐྱེས་བུ་གང་ཞིག་སྐད་གཅིག་ཀྱང་། །བྱང་ཆུབ་སེམས་ནི་རབ་བསྒོམ་
ན༑ །དེ་ཡི་བསོད་ནམས་ཕུང་པོ་འདི། །བགྲང་བར་ནུས་པ་མ་ཡིན་ནོ། །ཉོན་མོངས་མེད་གྱུར་རིན་ཆེན་སེམས། །འདི་ནི་གཅིག་ཏུ་གྲོལ་བ་སྟེ། །ཉོན་མོངས་དུག་སོགས་ཆོམ་
རྐུན་གྱིས། །གཞོམ་པར་མི་ནུས་འཕྲོག་མི་ནུས། །འདི་ནི་ཐེག་ཆེན་གཙོ་བོ་སྟེ། །འདི་ནི་བྱང་ཆུབ་སེམས་མཆོག་ཡིན། །མཉམ་པར་བཞག་པས་བྱང་ཆུབ་སེམས། །འབད་པ་
ཡིས་ནི་བསྐྱེད་པར་བྱ། །རང་གཞན་དོན་ནི་རབ་བསྒྲུབ་པ། །བྱང་ཆུབ་སེམས་མིན་སངས་རྒྱས་ཀྱིས། །འཁོར་བ་ན་ནི་ཐབས་གཞན་དག །སྔོན་ཆད་འགའ་ཞིག་ཀྱང་གཟིགས་
ཝཱ

མིན། །ཞེས་གསུངས་སོ། །བྱང་ཆུབ་ཀྱི་སེམས་བསྐྱེད་པ་འདི་ཡང་། ལོང་བས་མར་མེ་བཟུང་བ་བཞིན་གཞན་ལ་ཉེ་བར་འཁོར་བར་གྱུར་པ་བཞིན་དུ། དོན་མི་ཤེས་པར་ཐོས་པ་
འཛིན་པ་ཡང་། དེ་དང་འདྲའོ་སྙམ་པས་ཐོས་པའི་དོན་རྟོགས་པར་བྱས་ནས། སྔོན་ལ་བྱང་ཆུབ་སེམས་དཔའི་སྡོམ་པ་བཟུང་བར་བྱའོ། །དེ་བཟུང་བ་དང་། བསླབ་པར་བྱ་བ་སྔར་
བརྗོད་པ་བཞིན་དུའོ། །དེས་ན་བྱང་ཆུབ་ཀྱི་སེམས་ཡང་དག་པར་བསྐྱེད་ཀྱང་སོ་སོར་རྟོགས་པའི་ཤེས་རབ་མེད་ན། མེལ་ཚེ་བ་སྒྲ་འདོན་ཅིང་གཉིད་མ་ལོག་ཀྱང་ཆོམ་རྐུན་པས་ཁྱེར་
བ་དེ་བཞིན་དུ། སྒྲ་ཙམ་དང་མངོན་པར་ལྡན་པས་མང་དུ་ཐོས་ཀྱང་སོ་སོར་རྟོགས་པ་མེད་ན། ཉོན་མོངས་པའི་ཆོམ་རྐུན་པས་འཁྱེར་བས་ན་བསྒྲུབ་པ་ལ་རབ་ཏུ་སྦྱར་བར་བྱའོ།
ཞེས་གསུངས་སོ། །ཏིང་ངེ་འཛིན་རྒྱལ་པོའི་མདོ་ལས། གཞོན་ནུ། བསྒྲུབ་པ་ནན་ཏན་སྙིང་པོར་བྱེད་པ་ལ། བླ་མེད་བྱང་ཆུབ་རྙེད་པར་དཀའ་བ་མ་ཡིན་ནོ། །ཞེས་དང་། ཆོས་

རྣམས་ཚེ་རིང་ནད་མེད་པ་ལ་སོགས་ཕུན་སུམ་ཚོགས་པའི་དབང་དུ་བྱས་པ་ཡིན་གྱི། བསྡུ་བ་འདི་ནི་དེང་སང་སྙིགས་མའི་དུས་སུ་སེམས་ཅན་རྣམས་ཀྱི་དོན་དུ་ཡིན་ནོ། །དཔལ་
མར་མེ་མཛད་ཡེ་ཤེས་ཀྱིས། སྙིགས་མའི་དུས་སུ་གྱུར་པ་ན། །མི་རྣམས་ཚེ་ཐུང་ལོངས་སྤྱོད་དམན། །རྐྱེན་ངན་བར་ཆད་མང་བས་ན། །ཚིག་རྗེས་བཅད་པར་མི་ནུས་ཀྱིས། །
བཤེས་གཉེན་དམ་པ་བསྟེན་གྱིས་ལ། །སྙིང་པོ་མྱུར་དུ་བསྡུ་བར་གྱིས། །ཞེས་གསུངས་པའང་དེ་ལ་དགོངས་པའོ་གསུངས། མདོར་ན། བླ་མ་རིན་པོ་ཆེའི་ཞལ་ནས། ཇི་ཙམ་.gliz.zilker.la
ཚིག་ལ་རྣོ་ཞིང་སྤྱོད་མཁས་ཀྱང་། །ཉམས་སུ་མ་བླངས་ནང་ནས་མ་ཤར་བར། །བློ་ཡིས་བརྟག་པས་གནས་ལུགས་རྟོགས་མི་སྲིད། །གནས་ལུགས་མ་རྟོགས་བག་ཆགས་འབྱང་ze
མི་སྲིད། །དེ་ཕྱིར་ཚིག་དང་རྟོག་གེའི་ཤེས་རབ་ལ། །མ་ཞེན་བླ་མའི་གདམས་ངག་ཉམས་སུ་ལོངས། །ཞེས་དང་། བཀའ་བསྟན་བཅོས་ལ་སོགས་པའི་ཆོས་ཀྱི་བབ་ཆེན་མོ་g

༄༅། །རྣམས་ནི་དགེ་བའི་བཤེས་གཉེན་མཁས་པ་ཆེན་མོ་རྣམས་ཀྱི་སྐུ་གཉེར་ལགས། འོ་སྐོལ་སྒྲབ་པ་པོར་མིང་བཏགས་པ་རྣམས་ཀྱིས། བླ་མ་དམ་པའི་
གདམས་ངག་ཚིག་གཅིག་པོ་འདི་ཉམས་སུ་ལེན། གཞན་ལ་འཆད་ན་ཡང་གླེན་གཏམ་དུ་སྨྲས་ནས་དོན་ཅི་འགྲུབ་བྱེད་པ་ལས་མི་བདོག །འགའ་རེ་ཀུན་ཐོས་པ་མ་བྱས་པར་དོན་
ཝཱབས མ། དོན་བློ་ཡུལ་ན་མེད་པར་སྒོམ་སྒྲབ་བྱེད། གདམས་ངག་མེད་པར་རི་ཁྲོད་འགྲིམ་པ་ཡང་མང་པོ་ཡོད་དེ། བསྒོམ་ལུགས་ཞིག་མ་ཤེས་ན། ཅི་འགྱུར་ཡང་ཆ་མེད་
པས། ཆེ་བཞག་ཆུང་བཞག་བླ་མ་མཚན་ཉིད་དང་ལྡན་པ་ཞིག་བསྟེན་ལ། དེས་ཅི་གསུང་བཞིན་བསྒྲུབ་པར་བྱའོ། །ཞེས་གསུངས་སོ། །སྤྱོད་འཇུག་ལས། ལས་ཀྱིས་འདི་དག་
སྤྱད་པར་བྱ། །ཚིག་ཙམ་བརྗོད་པས་ཅི་ཞིག་འགྲུབ། །སྨན་དཔྱད་ཀླག་པ་ཙམ་གྱིས་ནི། །ནད་པ་དག་ལ་ཕན་འགྱུར་རམ། །ཞེས་གསུངས། རྒྱལ་བ་ཡང་དགོན་པའི་ཞལ་;

ནས། འགའ་ཞིག་ཆོས་ཉན་དུ་བཅུག་ན་བསྒོམ་པ་ཙུག །བསྒོམ་དུ་བཅུག་ན་ཉན་པ་ཙུག་བྱེད་པ་ཡོད་དེ། དེས་མི་ཕན། བྲིས་པ་ཡི་གེ་ཡིན། བཤད་པ་ཚིག་ཡིན། གོ་བ་བློ་
ཡུལ་ཡིན། དཔེར་ན་མི་ལྟོགས་པ་ཞིག་གིས་ཟན་ཞེས་པ་ཁ་ནས་འདོན་ཤེས་ཀྱང་འགྲངས་པ་ལ་མི་ཕན། ཟན་དེ་དེ་འདྲ་ཞིག་འོང་བསམ་སྨོན་པ་བློ་ཡུལ་དུ་བྱས་ཀྱང་མི་
ཕན། ནས་ཡོས་སུ་བརྔོས། ཕྱེ་རུ་བཏགས། ཆུ་དང་བརྫིས། དེ་ལག་པས་བཅད་ཅིང་ཟོས་པས་འགྲངས་པར་འགྱུར། དེ་བཞིན་དུ་ཆོས་གོ་བ་རང་གིས་ཀྱང་མི་ཕན། བཤད་
པ་རང་གིས་ཀྱང་མི་ཕན། དེ་ལ་བསྒོམ་དགོས་པ་ཡིན་ཞེས་གསུངས། འདི་ལྟར་ཆོས་ལ་ཞུགས་པའི་སྐྱེས་བུ་ལས་ཅན། སྔར་གོང་དུ་བསྟན་པ་ལྟར་ཐོག་མར་དད་པ་བསྐྱེད་པ་ལ་
སོགས་པ་སྐྱེས་བུ་ཆུང་ངུའི་ལམ་ལ་བརྩོན་པར་བྱས་པ་དེས། ཐེག་པའི་རིམ་པ་ལ་མ་ནོར་བར་ཞུགས་ཏེ། དགེ་བསྙེན་དགེ་སློང་གི་བར་དང༌། སེམས་ཅན་ཐམས་ཅད་ལ་ཕ་མར་

༄༅། །ཤེས་ནས་དྲིན་དུ་བཟོ་བས། བྱམས་པ་སྙིང་རྗེ་བྱང་ཆུབ་ཀྱི་མཆོག་ཏུ་སེམས་བསྐྱེད་དེ། བསླབ་པར་བྱ་བ་ལ་སློབ་པར་འདོད་པའི་སྐྱེས་བུ་གང་ཞིག
ཕྱིའི་སྒྲོ་འདོགས་གཅོད་པའི་དོན་དུ་ཐོས་པ་དང་ལྡན་པར་བྱས་ཏེ། དེའི་དོན་བསམ་པར་བྱའོ། །བསམ་པའི་དོན་དེ་དག་བསྒོམ་པར་བྱ་བ་མདོ་སྡེའི་དགོངས་པ་ཡིན་
ནོ།། ༈༈ །།སྤྱི་དོན་གཉིས་པ་བསྒོམ་པ་ཉམས་སུ་བླང་བར་བྱ་བ་དངོས་ལ། ཕྱི་མདོ་སྡེའི་རྗེས་སུ་འབྲངས་ཏེ་བསྒོམ་པར་བྱ་བ་དང་། ནང་རྒྱུད་སྡེའི་རྗེས་སུ་འབྲངས་ཏེ་
བསྒོམ་པར་བྱ་བ་གཉིས་ལས། དང་པོ་ནི་བྱང་ཆུབ་ཀྱི་སེམས་རིན་པོ་ཆེ་མཐར་འབྱིན་པ་ལ་བསྒྲུབ་པ། མདོར་བསྡུས་ཏེ། ཤེས་རབ་དོན་དམ་པ་བསྒོམ་པ་དང་། སྦྱིན་པ་ལ་
སོགས་པའི་ཐབས་བསྒྲབ་པ། དེའི་འབྲས་བུ་དང་གསུམ་ལས། ཐབས་ཤེས་གཉིས་ཟུང་འཇུག་ཏུ་གང་ཟག་སྐྱེས་བུ་མཆོག་གིས་ཉམས་སུ་བླངས་པས་ལམ་གྱི་འཁྲུལ་པ་སེལ་བ་

ཞེས་བྱ་བ་འབྱུང་། དང་པོ་དེ་ཉམས་སུ་ལེན་པ་ལ་མཉམ་བཞག་དང་། རྗེས་ཐོབ་གཉིས། དེའི་དང་པོ་ནི། དཔའ་བར་འགྲོ་བའི་ཏིང་ངེ་འཛིན་ལ་སོགས་པ་ཐམས་ཅད། ཞི་ལྷག་
གཉིས་སུ་འདུས་ལ། ཉན་ཐོས་དང་། རང་སངས་རྒྱས་དང་། བྱང་ཆུབ་སེམས་དཔའ་དང་། དེ་བཞིན་གཤེགས་པའི་ཡོན་ཏན་དང་། ཏིང་ངེ་འཛིན་ཇི་སྙེད་པ་དེ་དག་ཐམས་ཅད་
ཀྱང་། ཞི་གནས་དང་ལྷག་མཐོང་གིས་བསྡུས་པར་ཤེས་པར་བྱ་སྟེ། ཏིང་ངེ་འཛིན་རྒྱལ་པོའི་མདོ་ལས། ཞི་གནས་ཀྱིས་ནི་རབ་ཏུ་བརྟན་པར་འགྱུར། །ལྷག་མཐོང་གིས་ནི་རི་དང་
འདྲ་བར་འགྱུར། །གཉིས་པོ་ཟུང་དུ་འཇུག་པའི་བདག་ཉིད་ཅན། །གལ་ཆེ་བར་གསུངས་ལ། དེ་ཡང་ཐོག་མར་ཞི་གནས་བསྒྲུབ་པའི་ཕྱིར། འདོད་ཆགས་ཤས་ཆེ་ན་མི་སྡུག་པ།
ཞེ་སྡང་ལ་བྱམས་པ། གཏི་མུག་ལ་རྟེན་འབྲེལ་གྱི་རབ་ཏུ་དབྱེ་བ། ང་རྒྱལ་ལ་ཁམས་ཀྱི་དབྱེ་བའི་ཏིང་ངེ་འཛིན། རྣམ་པར་རྟོག་པ་ཤས་ཆེ་ན་དབུགས་ཕྱི་ནང་དུ་རྒྱུ་བ་བགྲངས་པ་༔

༄༅། །བསྒོམ་པར་བྱ་བ་དང་། ཞི་གནས་གྲུབ་ནས། ལྷག་མཐོང་གི་ཕྱིར། དྲན་པ་ཉེ་བར་གཞག་པ་ལ་སོགས་པ་བསྒོམ་པར་གསུངས་ཤིང་། བྱང་ཆུབ་ཀྱི་
ཕྱོགས་ཀྱི་ཆོས་སུམ་ཅུ་རྩ་བདུན་གྱིས། ལམ་ལྔ་ས་བཅུ་ལ་སོགས་པའི་བསྒྲོད་ཚུལ་རྒྱས་པར་གཞན་དུ་ཤེས་སོ། །འདིར་ཉམས་སུ་ལེན་པར་བྱེད་པ་ལ། འདུ་འཛི་ལ་སོགས་པའི་
འགལ་རྐྱེན་སྤངས་ཤིང་གནས་དང་གྲོགས་དང་། ཡོ་བྱད་ལ་སོགས་པ་མཐུན་རྐྱེན་གྱིས་མི་བྲེལ་བར་གྱུར་པས་སྟན་བདེ་བ་ལ་འདུག་པ་ནི། མདོ་ལས་སྐུ་དྲང་པོར་བསྲང་
སྟེ། དགོངས་པ་མངོན་དུ་བྱས་ནས་སྐྱིལ་མོ་ཀྲུང་གིས་བཞུགས་པའོ། །ཞེས་རྣམ་པར་སྣང་མཛད་ཀྱི་ཆོས་ལྔ་བྱས་ཏེ་འདུག་པར་བྱའོ། །ཉམས་སུ་བླངས་པ་དངོས་ལ། སྦྱོར་
དངོས་མཇུག་གསུམ་ལས། དེའི་དང་པོ་ནི་བླ་མ་དང་དཀོན་མཆོག་གསུམ་ལ་སྐྱབས་སུ་འགྲོ་ཞིང་། བདུན་རྣམ་དག་ལ་སོགས་པའི་ཚོགས་བསགས་པ་དང་། སེམས་ཅན་ཐམས་ ྨ

ཅད་ཕ་མར་ཤེས་པས་བྱམས་པ་སྙིང་རྗེ་བྱང་ཆུབ་ཀྱི་མཆོག་ཏུ་སེམས་བསྐྱེད་པར་བྱའོ། །དངོས་གཞི་ཏིང་ངེ་འཛིན་ལ་མཉམ་པར་འཇོག་པ་ནི། ཀུན་བཏུས་ལས། བྱང་ཆུབ་
སེམས་དཔའ་སེམས་ནང་དུ་འཇོག་གོ། །རྒྱུན་དུའོ། །གླན་ཏེའོ། །ཉེ་བར་འཇོག །དུལ་བར་བྱེད་པའོ། །ཞི་བར་བྱེད་དོ། །ཉེ་བར་ཞི་བར་བྱེད་དོ། །རྩེ་གཅིག་ཏུ་བྱེད་དོ།
མཉམ་པར་འཇོག་གོ། །ཞེས་འཇོག་པ་ནི།དམིགས་པ་ལ་གཏོད་པའོ། །རྒྱུན་དུ་ནི་འཕྲོ་བའི་སྐབས་མེད་པའོ། །གླན་ཏེ་ནི་འཕྲོས་པ་སྡུད་པའོ། །ཉེ་བར་འཕྲོ་བ་ནི་འཕྲོ་བ་དེ་ཉིད་
ལ་འཇོག་པའོ། །དུལ་བར་བྱེད་པ་ནི། ཏིང་ངེ་འཛིན་གྱི་ཕན་ཡོན་མཐོང་བའོ། །ཞི་བར་བྱེད་པ་ནི། རྣམ་པར་གཡེང་བ་ཞི་བར་བྱེད་པའོ། །རྣམ་པར་ཞི་བར་བྱེད་པ་ནི། སེམས་
དགའ་བཞིན་དུ་ཡིད་མི་བདེ་བ་ལ་སོགས་པ་ཞི་བར་བྱེད་པའོ། །རྩེ་གཅིག་ཏུ་བྱེད་པ་ནི། རྩོལ་བའི་སྐྱོན་དང་བྲལ་ནས་ངང་གིས་འབྱུང་བར་བྱེད་པའོ། །མཉམ་པར་འཇོག་པ་ནི་ངང་

ཉ་༄༅། །གིས་ལྷུན་གྲུབ་ཏུ་འཛིན་པར་བྱེད་དོ་ཞེས་དང་། དེ་ལྟར་ཏིང་ངེ་འཛིན་ལ་སེམས་རྩེ་གཅིག་པའི་ཞི་གནས་ཀྱི་སྣང་བ་ཟུང་དུ་ཆུད་པར་གྱུར་པ་
ལས། ལྷག་མཐོང་གི་ཤེས་རབ་ཐོབ་སྟེ། མིང་གི་ཚོགས་གཞན་གྱིས་ཆོས་ཐམས་ཅད་ལ་དངོས་པོ་ཡོད་མེད་དུ་རྣམ་པར་དཔྱོད་པས། ཐེ་ཚོམ་དང་ཞེན་པ་སོག་པའི་རྒྱུ་ཡིན་ལ།
དེ་དག་དང་བྲལ་ནས་ཆོས་ཐམས་ཅད་རང་བཞིན་མེད་པར་རྟོགས་པའོ། །དེ་ཉིད་ཤེས་རབ་ཀྱི་ཕ་རོལ་ཏུ་ཕྱིན་པའོ། །ཞེས་དང་། འཕགས་པ་བརྒྱད་སྟོང་པ་ལས། ཤེས་རབ་ཀྱི་ཕ་
རོལ་ཏུ་ཕྱིན་པ་བསྒོམ་པ་ནི། ནམ་མཁའ་བསྒོམ་པ་ལགས་སོ། །དེ་ཇི་ལྟར་བསྒོམ་ན་ནམ་མཁའ་རྟོག་པ་མེད་པ་ཉིད་ཡིན་པས་ཤེས་རབ་ཀྱི་ཕ་རོལ་ཏུ་ཕྱིན་པ་རྟོག་པ་མེད་པ་ཉིད་
དོ། །ཞེས་དང་། ཤེར་ཕྱིན་བདུན་བརྒྱ་པ་ལས། ཆོས་གང་ཡང་བླང་བའམ། དོར་བའམ། བཟུང་བ་མ་མཆིས་པ་དེ་ཤེས་རབ་ཀྱི་ཕ་རོལ་ཏུ་ཕྱིན་པ་བསྒོམ་པ་ལགས་སོ།

གང་ཅི་ལ་ཡང་མི་གནས་པ་དེ་ཉིད་ཤེས་རབ་ཀྱི་ཕ་རོལ་ཏུ་ཕྱིན་པ་བསྒོམ་པ་ལགས་སོ། །གང་ཡང་མི་སེམས་ལ་རྣམ་པར་མི་རིག་པ་དེ་ཉིད་ཤེས་རབ་ཀྱི་ཕ་རོལ་ཏུ་ཕྱིན་པ་བསྒོམ་པ་
ལགས་སོ། །ཞེས་པ་ལ་སོགས་པ་གསུངས་པ་ལྟར་བསྒོམ་པ་ལགས་སོ། །གང་ཡང་མི་སེམས་པ་དེ་ལ་ཏིང་ངེ་འཛིན་གྱི་སྐྱོན་འབྱུང་བ་རྣམས་མདོར་བསྡུ་ན། ལེ་ལོ་
དང་། བརྗེད་པ་དང་། བྱིང་བ་དང་། རྒོད་པ་དང་། རྩོལ་བ་མེད་པ་དང་། རྩོལ་བ་སྟེ་ལྔའམ་དྲུག་ཏུ་འདུས་ལ། དེ་རྣམས་ཀྱི་གཉེན་པོར་སྤོང་བའི་འདུ་བྱེད་བརྒྱད་བསྒོམ་པར་
བྱ་སྟེ། དད་པ་དང་། འདུན་པ་དང་། བརྩོན་འགྲུས་དང་། ཤིན་ཏུ་སྦྱངས་པ་དང་། དྲན་པ་དང་། ཤེས་བཞིན་དང་། སེམས་དཔའ་དང་། བཏང་སྙོམས་སོ། །དེའི་དང་པོ་
བཞི་ནི། ལེ་ལོའི་གཉེན་པོ་ཡིན་ཏེ། ཏིང་ངེ་འཛིན་གྱི་ཡོན་ཏན་ལ་ཡིད་ཆེས་པའི་དད་པས་རྣལ་འབྱོར་ལ་འདུན་པའམ་འདོད་པ་བསྐྱེད་པར་བྱེད་དོ། །དེས་བརྩོན་འགྲུས་བསྐྱེད་པས་༔

།ལུས་སེམས་ལས་སུ་རུང་ནས་ལེ་ལོ་ལས་ཟློག་གོ། །དྲན་པ་ནི་བརྗེད་པའི་གཉེན་པོའོ། །ཤེས་བཞིན་ནི་བྱིང་བ་དང་རྒོད་པ་དག་གིའོ། །སེམས་མ་ཞི་
བ་དུལ་བ་ཉིད་ནི། རྩོལ་བ་མེད་པའི་རྐྱེན་གྱི་གཉེན་པོར་སེམས་དཔའ་བསྒོམ་པར་བྱེད་དོ། །སེམས་ཞི་གནས་རང་གི་ངང་གིས་འབྱུང་བའི་ཚེ་བརྩོན་པ་ཡང་སྐྱོན་ཡིན་པས་བཏང་
སྙོམས་བསྒོམ་པར་བྱའོ། །དེ་ལྟར་ཞི་གནས་མེད་ན་ཤེས་རབ་དེ་ཉིད་རླུང་གིས་བསྐྱོད་པའི་མར་མེ་ལྟར་གཡོ་བས་མི་མཐོང་ལ། ལྷག་མཐོང་མེད་ན་ཤེས་རབ་མི་ལྡན་པའི་ཕྱིར་
བདག་ཏུ་འཛིན་པ་ལས་གྲོལ་བར་མི་འགྱུར་བས། དེ་ཟུང་དུ་འཇུག་པའི་བསྒོམ་པ་དེ་ནི་དོན་དམ་བྱང་ཆུབ་སེམས་ཀྱི་རང་བཞིན་མཆོག་ཏུ་རྣམ་པར་མི་རྟོག་པ་ལ་སྦྱོར་བ། རང་རིག་
པའི་ཡེ་ཤེས་ཀྱི་ངོ་བོའོ། །ཐུན་ཐམས་ཅད་ཀྱི་མཇུག་ཏུ་ནི་བསྔོ་བས་རྒྱས་གདབ་པའོ། །དེ་དག་ནི་ཤེས་རབ་དོན་དམ་པ་བསྒོམ་པའོ། །སྦྱིན་པ་ལ་སོགས་པའི་ཐབས་བསྒྲུབ་པ་༔

ནི། དེ་རྣམས་ཀྱི་ཏིང་ངེ་འཛིན་ལས་སུ་རུང་ནས། རྫུ་འཕྲུལ་ལ་སོགས་པའི་ཡོན་ཏན་གྲུབ་པ་སྟེ། དེ་ལྟར་བསྒོམ་པ་ལས་ལྷག་མཐོང་གི་ཤེས་རབ་ཇི་ལྟར་ཐོབ་པར་འགྱུ་
བརྒྱད་སྟོང་པ་ལས། འགའ་ཡང་མཐོང་བ་མེད་པ་ནི་དེ་ཁོ་ན་ཉིད་མཐོང་བའོ། །ཞེས་པ་ལ་སོགས་པ་གསུངས་པས། ཆོས་ཐམས་ཅད་སྤྲོས་པ་དང་བྲལ་བར་མཐོང་བ་སྟེ།
ལྟར་དབང་པོ་རྣོན་པོས་གོམས་པར་བྱེད་ལ། འབྲིང་དང་རྟུལ་པོས་ཀྱང་དེ་བཞིན་དུ་བྱ་སྟེ། འོན་ཀྱང་འབྲིང་པོས་ཆོས་རྣམས་སྐྱེ་མཆེད་བཅུ་གཉིས་ཀྱི་རྣམ་པར་དམིགས་ནས་ཞི་
གནས་བསྐྱེད་ལ་རྟུལ་པོས་ནི་ཆོས་རྣམས་ཕུང་པོ་ལྔའི་རྣམ་པར་དམིགས་ནས་བསྐྱེད་པར་བྱེད་དེ། རྒྱ་མཚོ་ཆུའི་ཐིགས་པ་མྱོང་བ་བཞིན་དུ། གང་གིས་དངོས་པོ་གཅིག་མཐོང་
ལ༑ དེའི་ཐམས་ཅད་མཐོང་བར་གསུངས་པས། གཅིག་གི་སྟོང་ཉིད་གང་ཡིན་པ། །དེ་ཉིད་ཀུན་གྱི་སྟོང་ཉིད་དོ། །ཞེས་དང་། ཡུམ་ལས། གཟུགས་ཀྱི་དེ་བཞིན་ཉིད་ཤེས་ན་ ྨ

།ཆོས་ཐམས་ཅད་ཀྱི་དེ་བཞིན་ཉིད་ཤེས་པར་འགྱུར་རོ། །ཞེས་པ་ལ་སོགས་པ་གསུངས་པ་ཡིན་ནོ། །རྗེས་ཐོབ་ཏུ་སྣང་གྲགས་ཐམས་ཅད་ཆུ་ཟླའམ་༄༅།
མ་ལྟ་བུར་འཆར་བ་དེ་སེམས་གཞན་གྱིས་བར་མ་ཆོད་པར། སྦྱིན་པ་ལ་སོགས་ཕ་རོལ་ཏུ་ཕྱིན་པ་དྲུག་དང༌། བསྡུ་བའི་དངོས་པོ་བཞི་དང་། ཡན་ལག་བདུན་དང་། ཆོས་སྤྱོད་
བཅུ་ལ་སོགས་པ་ཐམས་ཅད་དང་། གཞན་ཡང་ཅི་བྱེད་ཐམས་ཅད་དུ་འཁོར་གསུམ་ཡོངས་སུ་དག་པར་ཤེས་པའི་བློས་ཀུན་ཏུ་སྤྱད་པར་བྱའོ། །དེ་ལྟར་ཐབས་ཤེས་རབ་གཉིས་སུ་
མེད་པའི་ཡེ་ཤེས་ཀྱིས་རང་གཞན་གྱི་བྱང་ཆུབ་ཀྱི་སེམས་བསྒོམ་པ་ཉིད་ནི། མཉམ་རྗེས་ཐ་མི་དད་དུ་གྱུར་པས། སེམས་བསྐྱེད་པ་ཉི་ཤུ་རྩ་གཉིས་ཀྱི་ཡོན་ཏན་སྐྱེ་བར་འགྱུར་
༣ བས། འདི་ནི་རིགས་སྔགས་ཆེན་མོ་སྟེ། དེའི་ཡོན་ཏན་བསམ་གྱིས་མི་ཁྱབ་པར་གསུངས་ཤིང་། སློབ་དཔོན་ཀླུ་སྒྲུབ་ཀྱིས་དབུ་མ་རིན་ཆེན་ཕྲེང་བ་ལས། སྟོང་པ་ཉིད་ལ་གོམས་

པ་ཡིས། །དགེ་བ་དག་ལ་བག་ཡོད་ཐོབ། །ཅེས་རྟག་ཏུ་བག་ཡོད་པ་དང་། ཉོན་མོངས་པ་ཆུང་བ་དང་། སེམས་ཅན་ཐམས་ཅད་ལ་སྙིང་བརྩེ་བར་འགྱུར་རོ། །ཞེས་གསུངས་
སོ། །ལྷག་པའི་བསམ་པ་བསྐུལ་བའི་མདོ་ལས། ཞལ་བརྡ་བྱེད་པའི་བྱང་ཆུབ་སེམས་དཔའ་འཛམ་བུའི་གླིང་ཡོངས་སུ་གང་བའི་མི་དག་གིས་ལུང་འབོགས་པ་དང་། ཁ་ཏོན་
དང༌། འཆད་པ་ལ་བརྩོན་པ་གཅིག་ལ་རིམ་གྲོ་དང་བསྙེན་བཀུར་བྱའོ། ལུང་འབོགས་པ་དང་། ཁ་ཏོན་དང་། འཆད་པ་ལ་བརྩོན་པའི་བྱང་ཆུབ་སེམས་དཔས་འཛམ་བུའི་གླིང་.tghaet.tyuzta.q.zg
ཡོངས་སུ་གང་བ་དག་གིས། ནང་དུ་ཡང་དག་འཇོག་ལ་མངོན་པར་བརྩོན་པའི་བྱང་ཆུབ་སེམས་དཔའ་གཅིག་ལ་རིམ་གྲོ་དང་བཀུར་བསྟི་བྱའོ། །དེ་ཅིའི་ཕྱིར་ཞེ་ན། འདི་ལྟ་
སྟེ། ཤེས་རབ་ཀྱི་ཕ་རོལ་ཏུ་ཕྱིན་པ་འདི་ནི་བྱ་དཀའ་བ་ཡིན་ནོ། །བླ་མའོ། །བླ་ན་མེད་པའོ། །འཇིག་རྟེན་ཐམས་ཅད་ལས་ཁྱང་པར་དུ་འཕགས་པའོ། །བྱམས་པ་དེ་ལྟ་བས་ན་ལྷ

།བྱང་ཆུབ་སེམས་དཔའ་བརྩོན་འགྲུས་བརྩམ་པར་འདོད་པས་ཤེས་རབ་ལ་བརྩོན་པར་བྱའོ། །ཞེས་གསུངས་སོ། །དེ་བས་ན་ཐབས་ཤེས་རབ་
བམ། བདེན་པ་གཉིས་དབྱེར་མེད་དུ་ཉམས་སུ་བླངས་པས་སྡིག་པ་ཐམས་ཅད་སྦྱོང་བ་དང་། བག་ཆགས་དང་བཅས་པའི་ཉོན་མོངས་པ་དང་། ཤེས་བྱའི་སྒྲིབ་པ་ལ་སོགས་པ་
རང་གཞན་ཐམས་ཅད་ཀྱི་སྒྲིབ་པ་དག་པར་བྱེད་པ་ཡིན་ནོ། །ཞེས་གསུངས་སོ། །འབྲས་བུ་ཐོབ་པའི་རིམ་པ་ཚོགས་ལམ་ལ་སོགས་པ་ལམ་ལྔས་མཐར་ཕྱིན་པར་འགྱུར་ཏེ། ལས་
དང་པོ་པ་དང་། མོས་པས་སྤྱོད་པ་དང་། བྱང་ཆུབ་སེམས་དཔའ་ས་བཅུ་དང་བཅས་པ་མངོན་དུ་བྱེད་པ་ནི། མདོ་ཚིགས་སུ་བཅད་པ་ལས། རྒྱལ་བ་སྲས་བཅས་ཉན་ཐོས་རང་
→ རྒྱལ་ལྷ་རྣམས་དང་། །འགྲོ་བ་ཀུན་གྱི་བདེ་སྐྱིད་ཆོས་རྣམས་ཇི་སྙེད་པ། །དེ་ཀུན་ཤེས་རབ་ཕ་རོལ་ཕྱིན་པ་མཆོག་ལས་བྱུང་། །ཞེས་དང་། མཐར་ཐུག་ཤེས་རབ་ཀྱིས་ནི་ཆོས་ཀྱི་

རང་བཞིན་ཡོངས་ཤེས་ནས། །ཁམས་གསུམ་མ་ལུས་པ་ལས་ཡང་དག་འདའ་བར་འགྱུར། །ཞེས་དང་། བདུན་བརྒྱ་པ་ལས། འཇམ་དཔལ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་
སྤྱད་ན། མྱུར་དུ་བླ་ན་མེད་པ་ཡང་དག་པར་རྫོགས་པར་འཚང་རྒྱ་བར་འགྱུར་རོ། །ཞེས་པ་ལ་སོགས་གསུངས་པས། སྐུ་བཞི་ཕྲིན་ལས་དང་བཅས་པའི་བདག་ཉིད། ཆོས་ཀྱི་
རྒྱལ་པོ་སངས་རྒྱས་བཅོམ་ལྡན་འདས་ཀྱི་གོ་འཕང་ཐོབ་པར་འགྱུར་རོ། །དེ་ལྟར་མདོའི་རྗེས་སུ་འབྲངས་ཏེ་བསྒོམ་པར་བྱ་བ་བསྟན་ཏོ།། ༈ །།ནང་རྒྱུད་སྡེའི་རྗེས་སུ་
འབྲངས་ཏེ་བསྒོམ་པར་བྱ་བ་ལ། ཉམས་སུ་ལེན་པའི་གང་ཟག །མཐུན་རྐྱེན་བརྟེན་ཞིང་འགལ་རྐྱེན་སྤངས་པ། གདམས་པ་ཉམས་སུ་ལེན་པ་དང་གསུམ་དུ་ཡོད་པ་ལས། དེའི་
དང་པོ་ནི། ཡ་ཀི་བླ་མ་བསྟེན་པའི་སྐབས་སུའང་བཤད་ཅིང་། རིགས་དང་རིགས་ཀྱི་རྟགས་ལ་སོགས་པ་རྣམས་སྔར་གཞིའི་སྐབས་སུ་ཞིབ་ཏུ་བསྟན་ལ། འདིར་རྣལ་འབྱོར་གྱི་

།དབང་ཕྱུག་མལ་ཡེར་པ་བས། གང་ཟག་གི་རིགས་བརྟགས་ན་ཐེག་པ་ཆེན་པོའི་རིགས། རང་སངས་རྒྱས་ཀྱི་རིགས། ཉན་ཐོས་ཀྱི་རིགས། མ་
ངེས་པའི་རིགས། རིགས་ཆད་པ་དང་ལྔ་ལས། དང་པོ་ནི། ཐེག་པ་གསུམ་གྱི་ནང་ནས་བྱམས་པ་སྙིང་རྗེ་བྱང་ཆུབ་ཀྱི་སེམས་ཁོ་ན་ལ་མོས་ཤིང་རང་བས་གཞན་དོན་ལ་གཞོལ་
བའོ། །གཉིས་པ་ནི་ཐེག་པ་གསུམ་ལས་གཟུང་བ་རང་བཞིན་མེད་པར་སྟོན་པ་ལ་སྤྲོ་བའོ། །གསུམ་པ་ནི་གཟུང་འཛིན་ཡང་དག་ཏུ་སྟོན་པ་ལ་སྤྲོ་ཞིང་། འཁོར་བ་ལ་སྐྱོ་ནས་རང་
ཉིད་ཞི་བར་མོས་པའོ། །བཞི་པ་ནི་ཐེག་པ་གསུམ་གྱི་ཆོས་གང་ཐོས་ཀྱང་། འཁོར་བ་ལ་སྐྱོ་ཤས་བག་རེ་སྐྱེ་ལ། ཐར་པ་ལ་སྤྲོ་དགའ་ཡོད་ཀྱང་། ལམ་ལ་མོས་ཕྱོགས་
༣ དང་། འདུན་པ་ས་ཟིན་གྱི་ཏིག་པོ་མེད་པའོ། །ལྔ་པ་འཁོར་བའི་ཉེས་པ་མཐོང་ཡང་སྐྱོ་བ་མི་སྐྱེ། སངས་རྒྱས་ཀྱི་ཡོན་ཏན་ཐོས་ཀྱང་སྤྲོ་དགའ་མི་སྐྱེ། ཐེག་པ་གསུམ་གྱི་ཆོས་

བསྟན་ཀྱང་བློ་མི་འཇུག་པ་དེ་ནི་ཐ་མར་བཟུང་ངོ་། །དེ་ལ་འདིར་ཐེག་པ་ཆེན་པོའི་རིགས་ཅན་དེ་བཟུང་ངོ་། །དེ་ནི་དད་པ་དང་། ཤེས་རབ་དང་། སྙིང་རྗེར་ལྡན་པ། བླ་མ་ལ་
གུས་ཤིང་ཐེ་ཚོམ་མེད་པ་སྟེ་ཆོས་ལྔ་དང་ལྡན་པ་ཞིག་ཡིན་གསུངས། བླ་མ་རིན་པོ་ཆེའི་ཞལ་ནས། གང་ཟག་གི་རིགས་ལ་ཐོད་རྒལ་བ་དང་། གཅིག་ཅར་བ་དང་། རིམ་གྱིས་པ་
དང་། ཤིན་ཏུ་རིམ་གྱིས་པ་དང་བཞིར་ཡོད། དེ་ལ་ཐོད་རྒལ་བ་ནི། འདི་ལྟ་བུའོ་ཞེས་གཅིག་ཏུ་ངེས་པ་མེད་ཅིང་ཚད་བཟུང་དུ་མེད་དོ། །གཅིག་ཅར་བ་ཞེས་པ་ནི། སློབ་དཔོན་.rølac'.bulkza.le
ཆེན་པོ་ཏོག་རྩེ་ཞབས་ལྟ་བུའི་སྐྱེ་བ་སྔ་མ་ཡང་སྔར་སྦྱངས་པ་སྔོན་དུ་སོང་བའི་གང་ཟག། །ཚེ་འདིར་རྐྱེན་ཅུང་ཟད་ཙམ་མམ། རྐྱེན་ལ་མ་ལྟོས་པར་ཡང་ཆོས་ཉིད་ཀྱི་དོན་རྟོགས་པ་□
གཅིག་ཅར་དུ་སྐྱེ་བར་འགྱུར་བའི་རིགས་ཡོད་པ་ཡིན། དེ་དག་ཐམས་ཅད་སྐྱེ་བ་སྔ་མ་ལ་ལྟོས་ན་རིམ་གྱིས་པ་ཡིན་ཀྱང་། ཚེ་འདིར་ཆོས་ཉིད་ཀྱི་དོན་དང་གཅིག་ཅར་དུ་མཇལ་བས་g

།གཅིག་ཅར་བ་ཞེས་བྱའོ། །རིམ་གྱིས་པ་ནི་སྔོན་གྱི་སྦྱངས་པའི་སྟོབས་ཀྱིས། དད་པ་ཆེ་ཞིང་འཁོར་བའི་བདེ་སྐྱིད་སྤོང་བ། ཚེ་འདི་ལ་མ་འཁྲིས་
པ༑ གྲོགས་པོ་ངན་པ་དང་། འཁོར་ངན་པའི་དབང་དུ་མི་འགྲོ་ཞིང་། བློ་བརྟན་ལ་ཤེས་རབ་ཆེ་བ། ཟབ་མོའི་དོན་ལ་མི་སྐྲག་ཅིང་མི་སྔངས་པ། བླ་མ་ལ་གུས་ཤིང་བརྩོན་
འགྲུས་ཆེ་བ། ཇི་ལྟར་བྱས་ཀྱང་ཏིང་ངེ་འཛིན་འཕེལ་ཞིང་ཐར་པ་དམ་པའི་ཐབས་ལས། གཞན་འཇིག་རྟེན་གྱི་བྱ་བ་ངན་སྐྱགས་བཞིན་འདོར་བར་བྱེད་པ། ལས་རྒྱུ་འབྲས་ལ་ཡིད་
ཆེས་ཤིང་རྣམ་པར་སྨིན་པ་ལ་འཇིགས་པས། ཁ་ན་མ་ཐོ་བའི་ཉེས་པ་ཕྲ་མོ་ཙམ་ལའང་རང་གི་མིག་གི་རྡུལ་བཞིན་དུ་འཛེམ་པ། སྟོང་པ་ཉིད་ཀྱི་དོན་ཟབ་མོ་ཐོས་པའི་ཚེ་ན། ནང་
ནས་དད་པ་འདྲེན་ནུས་པའི་དབང་གིས་ལུས་ཀྱི་བ་སྤུ་ལྡང་བ་དང་། མིག་ནས་མཆི་མ་དཀུ་བའི་གང་ཟག་དེ་ལྟ་བུ་ཞིག་སྒྲུབ་པའི་རྟེན་དུ་མཆོག་ཏུ་བསྔགས་པ་ཡིན། ཤིན་ཏུ་རིམ་✖

གྱིས་པ་ནི། ཁྱིམ་བདག་དཔལ་སྐྱེས་ལྟ་བུ། སྐྱེ་བ་མང་པོའི་སྔོན་རོལ་དུ་རྒྱུད་ལ་ཐར་པའི་ས་བོན་ཐེབ་ཙམ། ལམ་ད་གཟོད་སྦྱངས་དགོས་པ་རྣམས་ཡིན་ནོ། །ཞེས་གསུངས་
། །རྒྱལ་བ་ཡང་དགོན་པས། དལ་འབྱོར་མཚན་ལྡན་ཞེས་པ། ཐུན་མོང་གི་ཆོས་ཕུན་སུམ་ཚོགས་པ། དལ་འབྱོར་གྱི་ཆོས་བཅོ་བརྒྱད་ཚང་བའི་ཐོག་ཏུ། རྡོ་རྗེ་ཐེག་པའི་ཁྱད་
པར་གྱི་རྟེན། མ་ནིང་བཅུ་བཞི་དང་བྲལ་བ། ལུས་ལ་མི་འདོད་པའི་རྩ་རིགས་མེད་པ། དགོས་པའི་རྩ་རིགས་རྣམས་ཚང་བའོ། །ཞེས་གསུངས་ཤིང་འདི་ལའང་གནད་ཆེན་པོ་
ཡོད། ཡང་ཁྲིད་འདེབས་པ་ལ་སྣོད་བཅུད་ཀྱི་རྟེན་འབྲེལ་གལ་ཆེ་བས། རྒྱལ་བ་ཡང་དགོན་པས། བརྒྱུད་ལྡན་བླ་མ་ཉམས་རྟོགས་འཛོམས། །བྱིན་རླབས་ཚན་གཡོ་རང་འདོད་
ཟད། །སྙིང་རྗེའི་མདངས་ལྡན་དེ་ཞབས་གཏུགས། །གཞན་དུ་ལྗོངས་པ་ནང་འབྲེལ་བཞིན། །སློབ་མའང་། ཚེ་འདིའི་རེ་ལྟོས་ཐག་པ་བཅད། །མོས་གུས་མཆོག་གྱུར་སོམ་ཉི་

ཉ་༄༅། །མེད། །དད་ལྡན་བརྩོན་ཆེན་རྗེས་སུ་བཟུང་། །གཞན་དུ་སྤྲ་རློན་མེ་སྟག་བཞིན། །འབྱུང་བཞིའི་ཁམས་དང་སྐྱེ་མཆེད་དང༌། །རིམ་གྱིས་ཐོད་རྒལ་
དབང་པོ་ཡང་། །རིམ་ཤེས་དེ་མཐུན་གདམས་ངག་གདབ། །གཞན་དུ་མུན་པར་མདའ་འཕེན་བཞིན། །ལང་ཚོ་དྲི་མས་ཕོག་པ་དང་། །ཤེད་མེད་སྟོབས་དང་བྲལ་བ་དང་།
བསླབ་ཉེས་དོན་ལ་འདྲེད་པ་དང༌། །བླུན་རྨོངས་ཤེས་རབ་ཆུང་བ་དང་། །ཆེར་སེམས་ང་རྒྱལ་རློམ་པ་ལ། །ཡོན་ཏན་མི་སྐྱེ་གདམས་ངག་ལྷོད། །གུས་ན་ཅུང་ཟད་རྗེས་སུ་
བཟང་། །ཞེས་སོ། །དེ་ལྟར་འདིར་མཉམ་མེད་དྭགས་པོ་རིན་པོ་ཆེས། སྐྱེས་བུ་གསུམ་གྱི་དབང་དུ་མཛད་ནས། མཆོག་གི་མཆོག་རབ་གཅིག་གིས་གསང་སྔགས་སུ་ཞུགས་ཏེ་
སྣང་གྲགས་ཐམས་ཅད་ལྷར་ངོ་སྤྲད་དེ། གདམས་པ་འདི་བསྒོམ་པས། དེ་དག་ཐམས་ཅད་ཀྱི་འཁྲུལ་པ་ལོག །དེ་བཞིན་ཁོང་དུ་ཆུད་དེ་འཁྲུལ་པ་ཡེ་ཤེས་སུ་འཆར་བ་ཞེས་བྱ་བ་དེ་༔
༣

མངོན་དུ་བྱེད་དོ། །གཉིས་པ་མཐུན་རྐྱེན་བརྟེན་ཅིང་འགལ་རྐྱེན་སྤངས་པའི་མཐུན་རྐྱེན་ལ། གནས། དུས། གྲོགས། ཡོ་བྱད་བཞིར་ཡོད་པའི་དང་པོ་ནི། ལས་དང་པོ་པ་
ལ༑ ཡིད་དང་མཐུན་པའི་གནས། ཅུང་ཟད་བརྟན་པ་ཐོབ་ནས་བརྩོན་འགྲུས་བརྩམ་པའི་གནས། བརྟན་པ་ཆེར་ཐོབ་ནས་གང་ཡང་རུང་བའི་གནས་དང་གསུམ་ལས། དང་པོ་
རྡོ་རྗེ་གུར་ལས། ཆུ་དང་འབྲས་བུས་བརྒྱན་པ་ཡི། །ནགས་ཚལ་ཆེན་པོའི་གནས་སུ་ནི། །ཞེས་དང་། བརྟག་གཉིས་ལས། དང་པོ་གོམས་པར་བྱེད་དུས་ཀྱི། །གནས་ནི་
གང་དུ་བསྔགས་པའི་སེམས། །གཅིག་ཏུ་མཉམ་བཞག་འགྲུབ་འགྱུར་བའི། །གནས་ནི་བཟང་པོར་ངེས་པར་བརྟག །ཅེས་དང༌། རང་གི་ཁྱིམ་དུ་ཞེས་བྱ་བ་ལ་སོགས་པ་
གསུངས། གཉིས་པ་ནི་དུར་ཁྲོད་ལ་སོགས་རིགས་དང་མཐུན་པའི་གནས་དེར། སྙིང་རྗེ་ཆེན་པོ་ཀྱཻ་རྡོ་རྗེ། །ང་ནི་དུར་ཁྲོད་ཆུ་འགྲམ་དང་། །ནགས་ཚལ་ཆེན་པོའི་འགྲམ་དུ་ནི།

༄༅། །བསྙེན་བཀུར་ཅན་ལ་དངོས་གྲུབ་སྟེར། །ཞེས་པ་ལ་སོགས་པ་གསུངས་སོ། །གསུམ་པ་བརྟན་པ་ཆེར་ཐོབ་པས་སྒྲུབ་པའི་གནས་ལ་ངེས་པ་མེད་
པའོ། །ཐུན་མོང་གི་ལམ་བསྒྲབ་པ་ཐམས་ཅད་ཀྱང་། ལས་དང་པོའི་གནས་དང་མཐུན་པར་ལུས་ངག་ཡིད་གསུམ་ཕྱི་ནང་གི་འཚེ་བ་མེད་པར་དབེན་པ་གཙོ་བོར་གསུངས་
ཏེ། རྒྱལ་བའི་ཡུམ་ལས། དགོན་པ་ལ་གནས་པ་ནི་སྲོག་གི་ཕྱིར་ཡང་མི་བཏང་ངོ་། །ཞེས་དང་། དཀོན་མཆོག་བརྩེགས་པའི་མདོ་ལས། སྔོན་གྱི་སངས་རྒྱས་འཇིག་རྟེན་
མགོན། །གང་དུ་མྱ་ངན་འདས་གྱུར་པ། །ཀུན་གྱི་དགོན་པ་རབ་དབེན་དུ། །བླ་མེད་བྱང་ཆུབ་བརྙེས་པར་གསུངས། །ཞེས་དང་། ཆོས་བཞི་པའི་མདོ་ལས་ཀྱང་དེ་ཁོ་ན་བཞིན་དུ་
→ གསུངས། ཟླ་བ་སྒྲོན་མེའི་མདོ་ལས། སངས་རྒྱས་གངྒཱའི་ཀླུང་གི་བྱེ་མ་སྙེད་ལ་བསྐལ་པ་དེ་སྙེད་དུ་བསྙེན་བཀུར་བྱས་པ་བས། དམ་པའི་ཆོས་རྣམ་པར་འཇིག་པའི་ཚེ་ཉིན་ཞག་

གཅིག་གི་ཚུལ་ཁྲིམས་བསྲུངས་པ་བསོད་ནམས་ཆེ་ལ། དེ་བས་ཀྱང་སེམས་ཅན་གྱི་དོན་དུ་བྱང་ཆུབ་བསྒྲུབ་པ་ལ་དབེན་པའི་ཕྱོགས་སུ་གོམས་པ་བདུན་བོར་བ་ཁྱད་པར་དུ་འཕགས་
སོ། །ཞེས་གསུངས། དཔལ་ནྭ་ལོས། མ་འདུག་དགོན་པར་སོང་། ཐར་པ་དགོན་པ་ན་ཡོད། ཟླ་བ་སྒྲོན་མ་བདེན། དེ་གཞན་ངས་མ་ཤེས་ཞེས་པའང་དོན་དེ་ཡིན་ནོ། །མདོ་
སྡེ་རྒྱན་ལས། བློ་ལྡན་གང་དུ་སྒྲུབ་པའི་ཡུལ། །ལེགས་པར་རྙེད་དང་གནས་བཟང་དང་། །ས་བཟང་གྲོགས་བཟང་ཆུ་བཟང་དང༌། །རྣལ་འབྱོར་བདེ་བའི་ཡོ་བྱད་ལྡན། །ཞེས་
གསུངས་སོ། །སློབ་དཔོན་ཞི་བ་ལྷས་ཀྱང་། ནགས་ན་རི་དྭགས་བྱ་རྣམས་དང་། །ཤིང་རྣམས་མི་སྙན་བརྗོད་མི་བྱེད། །འགྲོགས་ན་བདེ་བ་དེ་དག་དང༌། །ནམ་ཞིག་ལྷན་ཅིག་
བདག་གནས་འགྱུར། །ཞེས་གསུངས་པ་དང་། གཞན་ཡང་རྒྱུད་སྡེ་ཆེན་པོ་རྣམས་ལས། དཀྱིལ་འཁོར་བཞེངས་པ་དང་། གསང་སྔགས་བསྒྲུབ་པའི་དོན་དུ་གནས་ཀྱི་མཚན་༔

།ཉིད་མང་དུ་གསུངས་པ། ས་ཕྱོགས་དབེན་པར་བསམ་གཏན་གྱི་ཁང་བུ་བརྩིགས་ཏེ་གནས་པར་ཡང་། འཕགས་པ་དཔུང་བཟང་གིས་ཞུས་པ་༄༅།
ལས། ཉན་ཐོས་རང་སངས་རྒྱས་དང་བདེ་གཤེགས་ཀྱི། །རྒྱལ་བ་སྔོན་ཆད་གང་ན་བཞུགས་པ་ཡི། །གནས་གང་བསོད་ནམས་ལྡན་ཞིང་ཡིད་དགའ་བའི། །ལྷ་དང་ལྷ་མིན་ལ་
སོགས་ཕྱག་འཚལ་མཆོད། །གསོ་སྦྱོང་སྡོམ་པ་དང་ནི་ལྡན་པ་ཡིས། །བདག་ཉིད་དག་ཕྱིར་བསྟེན་པར་བྱ་བ་གནས། །དེ་ལྟ་བུ་ནི་མ་རྙེད་གཞན་ཡང་ནི། །ཆུ་བོ་ཆུ་ཀླུང་འབབ་ཆུ་
ཡོད་པ་དང་། །པདྨ་ཨུ ཏྤལ་ཡིས་ནི་བརྒྱན་པའི་མཚོ། །སྐྱེ་བོ་རྣམས་ནི་ཤིན་ཏུ་མི་རྒྱུ་བ། །དྭངས་ཞིང་ཞིམ་པའི་རྒྱུ་ནི་མང་བ་དང་། །མི་བཟད་གདོན་རྣམས་ཀྱང་ནི་མི་གནས་
༣ པ༑ །མི་ཟད་འབྲས་བུ་གཙང་མ་ཡོད་པ་དང་། །སྨན་ལྗོངས་ལྗོན་ཤིང་སྣ་ཚོགས་དཀྲིགས་པ་དང༌། །ས་སྟེང་གནས་མལ་ཤིན་ཏུ་གཙང་བ་དང༌། །གང་ན་སྟག་གཟིག་སེངྒེ་མེད་

པ་དང་། །ཡིད་འོང་མཉམ་ཞིང་ཚེར་མ་མེད་པ་དག །མི་ཡི་དངོས་གྲུབ་གནས་སུ་གྲགས་པ་ཡིན། །གྲོག་མ་གྲོག་མཁར་ཐལ་བ་སྐྲ་ཤད་དང་། །ཉལ་ཉིལ་སོལ་བ་ཚ་སྒོ་ཚོགས་
བཅས་སྤངས། །དེར་ནི་ས་བརྐོས་སྦྱངས་ནས་གནས་བརྩིགས་པ། དྲོད་ལ་བསྟན་ཅིང་འཇམ་པས་ཞལ་ཞལ་བྱ། །ཤར་རམ་བྱང་ནུབ་ཏུ་ནི་སྒོ་གཏོད་ཅིང་། །ལྷོ་ཕྱོགས་སུ་ནི་ནམ་
ཡང་སྒོ་མི་གཏོད། །ཅེས་པ་ལ་སོགས་པ་གསུངས་ཤིང་། རྒྱལ་བ་ཡང་དགོན་པས། ས་གནད་འདོམ་གང་གྲུ་བཞི་ལ། །དགེ་སྦྱོར་འཕེལ་དང་མི་འཕེལ་ཡོད། །ཅེས་གསུངས་
པའི་དོན་ཕྱི་ཡུལ་གྱི་རྟེན་འབྲེལ་གྱིས། ནང་སེམས་ཀྱི་རྒྱུད་ལ་སྐྱོན་ཡོན་བསྐྱེད་པར་འགྱུར་བའི་ཕྱིར། སྤྱིར་རང་གནས་པའི་ས་ཕྱོགས་ཀྱི་ཡུལ་ཁམས་ཀྱི་གནད། སྒོས་སུ་ལུང་
པ༑ ཡང་སྒོས་སུ་དགོན་པ། བྱེ་བྲག་ཏུ་སྤྱིལ་བུ། ཁྱད་པར་དུ་མལ་ས་དང་གོས་སྟན་ལ་སོགས་པ་དགྲ་དང་སྐྱོན་མེད་པ་ཞིག་གལ་ཆེ་བར་གསུངས། མདོར་ན་དམ་པ་སྐྱེས་

༄༅། །མཆོག་རྣམས་ཀྱིས་བསྟེན་པའི་གནས་སུ་ནི་བྱིན་རླབས་འབྱུང་ལ། དམ་ཉམས་འདྲེས་ཁྱེར་གྱི་གནས་ནི། གནས་རེངས་ཞེས་བྱ་སྟེ། གཞན་ཡང་མི་
རྒོད་ལ་སོགས་ཀྱི་རྒྱུ་སྲང་ཡོད་པའང་། བསྒྲབ་པ་དང་། ཚེ་དང་། འཕྲིན་ལས་ཀྱི་བར་དུ་གཅོད་པ་འབྱུང་བས་འཛེམ་པར་རིགས་ལ། སྒྲབ་པའི་རྟེན་ལུས་འཚོ་བའི་རྐྱེན་གྱིས་མི་
བྲེལ་བར་སྒོ་གསུམ་ཤིན་ཏུ་དབེན་པ་རི་བོའི་ཁྲོད་མཆོག་ཏུ་བཞེད་པས་ན། བླ་མ་རིན་པོ་ཆེའི་ཞལ་ནས། དཀོན་མཆོག་བརྩེགས་པའི་མདོ་ལས་ཀྱང་། སྔོན་གྱི་སངས་རྒྱས་འཇིག་
རྟེན་མགོན། །གང་དུ་མྱ་ངན་འདས་གྱུར་པ། །ཀུན་གྱིས་དགོན་པ་རབ་དབེན་དུ། །བླ་མེད་བྱང་ཆུབ་བརྙེས་པར་གསུངས། །དེ་ཕྱིར་མ་སྡོད་རི་ཁྲོད་འགྲིམ། །ཀྭའི་སྙིང་ནས་རི་
ལ་འདེང༌། །ཡོན་ཏན་ཐམས་ཅད་རི་ལ་ཡོད། །ལྡེམ་པོར་སྨྲ་བ་ཡིན་རི་ཤི། །ཞེས་པ་ལ་སོགས་པ་མང་དུ་གསུངས་ནས་ཡོད་པ་ཡིན་ནོ། ༈ །གཉིས་པ་དུས་ཀྱི་མཚན་ཉིད་

ནི། ཀྱཻ་རྡོ་རྗེ་ལས། རང་གི་ཁྱིམ་དུ་མཚན་དུས་སུ། །རང་ཉིད་སྒྲུབ་པའི་སེམས་ཀྱིས་ནི། །ཞེས་གསུངས་པས། ལས་དང་པོས་མཚན་མོའི་དུས་སུ་བསྒོམ་པར་བྱ་སྟེ། རྣམ་
རྟོག་གི་འདུ་འཕྲོ་ཉུང་བའི་རྟེན་འབྲེལ་དང་། རྒྱུ་མཚན་མང་དུ་ཡོད་དོ། །ཅུང་ཟད་བརྟན་པས་ནི་ཐུན་བཞིའམ་དྲུག་ཏུ་བསྒོམ། བརྟན་པ་ཆེར་ཐོབ་པས་ནི་དུས་ཐམས་ཅད་དུ་བསྒོམ་
པར་གསུངས་ཤིང་། ཏཻ་ལོ་པས་ཀྱང་། ལོ་ཟླ་གཟའ་སྐར་ཚེས་གྲངས་བརྩི་མི་དགོས། །དུས་ཀྱི་རྒྱལ་པོ་དྲན་པའི་ཚེ་ན་ཡིན། །ཞེས་དང༌། བླ་མ་རིན་པོ་ཆེས། འདི་བྱའི་ཏིག་
པོ་མི་བདོག་གིས། །ནམ་དྲན་དུས་སུ་གློད་ལ་ཞོག །ཅེས་པ་ལ་སོགས་པ་གསུངས་སོ། ༈ །གསུམ་པ་གྲོགས་ཀྱི་མཚན་ཉིད་ནི། རང་ཉིད་ཉམས་རྟོགས་ཚད་དང་ལྡན་པ་བརྟན་
པ་ཐོབ་པའི་རྣལ་འབྱོར་པ། གླང་པོ་ཆེ་འདམ་དུ་བྱིང་བ་ལྟར། རང་གིས་མ་ཐོན་ན་གཞན་གྱིས་བྱར་མེད་པས་ན། ན་དགའ་ཤི་སྐྱིད་དུ་རང་ཉིད་གྲོགས་མེད་པ་གཅིག་པུར་གནས་༔

།པར་བྱ་བ་ནི། འཕགས་པ་དཔུང་པ་བཟང་པོས་ཞུས་པ་ལས། མང་པོ་དག་ནི་རྩོད་པར་འགྱུར། །གཉིས་པོ་དག་ནི་གཏམ་བྱས་འགྱུར། །གཞོན་ནུ་
མ་ཡི་གདུབ་བུ་བཞིན། །གཅིག་པུ་དག་གིས་གནས་པར་བྱ། །ཞེས་གསུངས། ལས་དང་པོ་པ་ལ་རྗེས་སུ་མཐུན་པའི་གྲོགས་བསྟེན་པར་ཡང་གསུངས་ཏེ། དེའི་མཚན་ཉིད་ནི་
འདི་སྐད་དུ། ནམ་ཡང་འཁོར་ལོ་གཅིག་པའི་ཤིང་རྟ་ནི། །རྟ་དང་ལྡན་ཡང་ལམ་དུ་མི་འགྲོ་ལྟར། །དེ་བཞིན་སྒྲབ་པའི་གྲོགས་ནི་མེད་པས་ན། །ལུས་ཅན་དངོས་གྲུབ་ཐོབ་པར་མི་
འགྱུར་རོ། །ཞེས་ཅི་ནས་ཀྱང་གྲོགས་གཅིག་ཡོད་ན་ལེགས་པར་གསུངས་པས། དེ་ལ་གྲོགས་ཇི་ལྟ་བུ་ཞིག་དགོས་ཞེ་ན། དེ་ནི་བློ་ལྡན་གཟུགས་བཟང་གཙང་སྦྲ་ཆེ། །རིགས་ནི་
བཙུན་ཞིང་ཆོས་ལ་གཞོལ་བ་དང་། །སྤོབས་པ་ཆེ་ལ་དཔའ་ཞིང་དབང་པོ་དུལ། །སྙན་པར་སྨྲ་ཞིང་སྦྱིན་ཕོད་སྙིང་རྗེ་ཅན། །བཀྲེས་དང་སྐོམ་དང་ཉོན་མོངས་བཟོད་པ་དང་།

བྲམ་ཟེ་དང་ནི་ལྷ་གཞན་གཙོར་མི་བྱེད། །སྒྲིན་ཅིང་གཟོ་ལ་བྱས་པ་ཤེས་པ་དང་། །དཀོན་མཆོག་གསུམ་ལ་དད་པ་གྲོགས་པོ་ཡིན། །ཞེས་གསུངས་པས། དེ་དག་ནི་རྙེད་
དཀོན་པས་ཇི་ལྟར་བྱ་ཞེ་ན། དེ་ལྟར་ཡོན་ཏན་མ་ལུས་ལྡན་པ་དག །རྩོད་པའི་དུས་ན་ཤིན་ཏུ་དཀོན་པས་ན། །ཡོན་ཏན་ཕྱེད་མ་བཞི་ཆ་བརྒྱད་ཆ་ཅན། །དེ་ལྟ་བུ་ནི་སྔགས་པས་
གྲོགས་པོར་བསྟེན། །ཞེས་གསུངས་སོ། །ལམ་འབྲས་ལས། འཁོར་ཚོམ་བུ་གཅིག་དང་བཅས་པ་འཚང་རྒྱ་བར་བཞེད་པའང་གཅིག་ནི་སྒྲུབ་གཡོག་པ་ཡིན་པར་གསུངས་པ་
ཡིན། དེ་བཞིན་དུ་ལས་དང་པོ་པས། རང་ཉིད་མཐུན་རྐྱེན་བསྒྲབ་པ་དགེ་སྦྱོར་གྱི་རྣམ་གཡེང་དང་བར་ཆད་དུ་མི་འགྱུར་བར་བྱ་བའི་ཕྱིར་དང་།གློ་བུར་གྱི་ནད་དང་གནོད་པ་བསྲུང་
བ་དང་། རང་ཉིད་ཉམས་གདེང་དང་མི་ལྡན་པར་རི་བོ་དུར་ཁྲོད་ལ་སོགས་པ་གཉན་སར་ཐོག་རྫིས་ཀྱི་སྤྱོད་པ་བྱས་པས། དགེ་སྦྱོར་དང་ཚེའི་བར་ཆད་དུ་འགྱུར་བའང་སྲིད་པས་

།དང་། འཆི་བའི་ཚེ་ནའང་དགེ་སྦྱོར་གསོ་བ་ལ་སོགས་རང་གི་གྲོགས་དམ་ཚིག་གཅིག་པ་ཉམས་མྱོང་ཅན་དགོས་པར་བཤད་པས་ལས་དང་པོ་པས་དེ་༄༅།
ལྟ་བུའི་གྲོགས་ལ་བསྟེན་པར་བྱའོ། ༈ །བཞི་པ་ཡོ་བྱད་ནི། སློབ་དཔོན་བྱང་ཆུབ་བཟང་པོས། ཁ་ཟས་ལ་རྗེས་སུ་ཆགས་པ་མེད་པ་དང་། ཚོད་ཟིན་པ་དང་། ལུས་ཀྱི་སྟོབས་
དང་འཚམ་པ་དེ་ལྟར་བཟའ་སྟེ། དེ་བས་ན་འཕགས་པ་ཀླུ་སྒྲུབ་ཀྱིས། ཁ་ཟས་སྨན་དང་འདྲ་བར་རིག་པ་ཡིས། །འདོད་ཆགས་ཞེ་སྡང་མེད་པར་བསྟེན་བགྱིས་ཏེ། །བརྒྱགས་
ཕྱིར་མ་ལགས་སྙེམས་པའི་ཕྱིར་མ་ལགས། །འཚག་ཕྱིར་མ་ལགས་ལུས་གནས་འབའ་ཞིག་ཕྱིར། །ཞེས་བཤད་པས། ཧ་ཅང་བརྒྱགས་པ་དང་། སྙེམས་པའི་ཕྱིར་ཡང་བཟའ་
བར་མི་བྱ་ཞིང་། ཟས་ལ་ཆགས་པར་གྱུར་ན་ནི་སྐྱོན་ཆེན་པོ་ཡོད་དེ། གང་པོས་ཞུས་པ་ལས། ཞིམ་པོའི་རོ་ལ་ཞེན་ཅིང་ཆགས། །སྐྱོན་རྣམས་མཐོང་བར་མ་གྱུར་པས། །བདུད་༔

ཀྱིས་གླགས་ནི་རྙེད་འགྱུར་ཏེ། །མཆིལ་པས་བཟུང་བའི་ཉ་བཞིན་ནོ། །ཞེས་པ་ལ་སོགས་པ་མང་དུ་གསུངས། ཟས་ཟོས་དྲག་པས་ནི་ཉོན་མོངས་པ་སྐྱེ་བ་དང་། མི་གཙང་བའི་
རྫས་འཛག་པ་བསྐྱང་ངབར་བྱ་བའི་ཕྱིར། ཁ་ཟས་བསྙུང་བར་གནས་པར་ཡང་གསུངས་ལ། ཧ་ཅང་ལུས་དུབ་པར་གྱུར་ན་དགེ་སྦྱོར་ལས་ཉམས་པར་འགྱུར་བས། བསྙུང་བར་
གནས་པའང་སྨད་དོ། །ཞེས་གསུངས། དེ་ལྟར་ལུས་འཚོ་བའི་ཁ་ཟས་ཙམ་ཞིག་ཅི་ནས་ཀྱང་མེད་པའི་གླགས་མེད་ཅིང་། དེ་ཡང་ཁྱི་ཕག་གི་ཀུན་ཏུ་སྤྱོད་པ་ལྟར་ཆགས་སེམས་
དང་བཅས་པས་བཟའ་བ་ནི། འཁོར་བ་འབའ་ཞིག་གི་རྒྱ་ཡིན་པའི་ཕྱིར། ཐེག་པ་གསུམ་ཆར་དུ་ཟས་ཀྱི་རྣལ་འབྱོར་གསུངས་ལ། དེའང་ཉན་ཐོས་ལ་ནི་ལུས་ཀྱི་སྲིན་བུ་གསོ་བའི་
འདུ་ཤེས་དང་། ཐེག་ཆེན་དུ་སེམས་ཅན་གྱི་དོན་བྱ་བའི་རྟེན་ཡིན་པའི་ཕྱིར་བཟའ་བ་དང་། རྣལ་འབྱོར་ཆེན་པོ་ཡན་ཆད་ལ་ལྷ་མཆོད་པའི་བསམ་པའམ། དེ་ཉིད་ཁོང་དུ་ཆུད་པ་ལ་༔

༄༅། ། སོགས་པ་ཐེག་པ་རང་རང་གི་རྣལ་འབྱོར་དང་ལྡན་པས་སྤྱད་པར་བྱའོ། །བཏུང་བའང་ཚུལ་འདི་ཉིད་ཀྱིས་སོ། །སྔགས་པ་ལ་དགོས་པ་ཐབས་ཤེས་
རབ་ཀྱི་རྫས་ཡིན་ཀྱང་། ཧ་ཅང་འབྱོར་བ་དམན་པའམ། དགེ་སྦྱོར་གྱི་བར་ཆད་དུ་འགྱུར་ན། ཡིད་ཀྱི་བསམ་པ་ལ་བརྟེན་པར་གསུངས། དེ་བཞིན་དུ་གོས་དང་། མལ་ཆ་དག་
ཀྱང་གྲང་བ་ལ་སོགས་པའི་གནོད་པ་སྐྱོབ་པ་ཙམ་ཞིག་ལ་བརྟེན་པར་བྱ་སྟེ། ཉན་ཐོས་ཀྱི་མདོ་ལས་ཀྱང་། ཟས་གོས་བཟང་པོ་དོན་དུ་མི་གཉེར་བར་ངན་ངོན་ཙམ་གྱིས་ཀྱང་ཆོག་
ཤེས་པར་བྱ་སྟེ། དྲན་པ་ཚོད་ཟིན་པར་ལོངས་སྤྱོད་ཅིང་ཚུལ་ཁྲིམས་མགོ་འདོན་པར་གསུངས་པས། རང་ཉིད་ཆགས་པར་འགྱུར་བའི་རྫས་བསྒྲུབ་པ་དང་བསྟེན་པར་མ་གསུངས་
མོད། ཆེད་དུ་བསྒྲུབ་མ་དགོས་པར་རྙེད་ན་ནི་བཟང་པོའང་ལོངས་སྤྱོད་དུ་རུང་བར་གསུངས་ལ། རབ་ཏུ་བྱུང་བ་ལ་མཁན་པོས་གནང་བའི་ཆོས་གོས་གསུམ་དང་བྲལ་ན་ཉེས་པའང་ ྷ

བསྐྱེད་ཅིང་ཁྱིམ་པའམ་སྐྱེ་བོ་ལ་སོགས་པའི་ཆས་སྣ་ཚོགས་གོན་པ་ནི་བསྟན་པའི་ཞབས་འདྲེན་དུའང་འགྱུར་བས། དེ་དག་སྤངས་ཏེ་ཆོས་པའི་ཆ་ལུགས་ཡིན་ཕན་ཆད་ངན་ངོན་ཙམ་
ལའང་བརྟེན་པར་བྱའོ། །ཡང་ཁྱིམ་པས་གསང་སྔགས་བསྒྲུབ་པ་ལ་སེར་པོའི་གོས་སྟན་ལ་འདུག་པའམ། ཉལ་དུས་ལོངས་སྤྱད་ན་གསང་སྔགས་འགྲུབ་པར་མི་འགྱུར་ཏེ། བྱ་བ་
ལེགས་གྲུབ་ལས། སྔགས་ཟློས་ཁྱིམ་ལ་གནས་པ་ཡིས།།ཁ་དོག་བསྒྱུར་བའི་གོས་མི་བགོ། །ཞེས་དང་། དཔུང་བཟང་གིས་ཞུས་པ་ལས། གཙུག་ཕུད་བཞག་ནས་སྐྲ་ནི་བྲེག་
ནས་སུ། །འབྱུང་ཁུངས་ཚོན་གྱིས་གོས་ནི་ཁ་དོག་བསྒྱུར། །གོས་དཀར་དང་ནི་ཤིང་ལོའམ་བསྲོ་མའམ། །ཟར་མ་ཤིང་ཤུན་རྣམས་ཀྱི་གོས་བགོའོ། །ཞེས་པ་ལ་སོགས་པ་
གསུངས་པས། མདོར་ན་སྐྱ་སེར་ཐམས་ཅད་རང་རང་གི་རིགས་དང་མཐུན་པའི་ཟས་གོས་སྤྱོད་ལམ་ལ་ལོངས་སྤྱད་ན་ཆོས་དང་མཐུན་ཞིང་བཀྲ་ཤིས་པར་འགྱུར་བས་དེ་ལྟར་

༄༅། །བྱའོ། ༈ །འགལ་རྐྱེན་སྤང་བ་ནི། སྒྲུབ་པ་ལ་བར་དུ་གཅོད་པ་ནི་བདུད་ཡིན་ཏེ། དེ་ཡང་ཕུང་པོའི་བདུད་དང་། འཆི་བདག་གི་བདུད་དང་།
མོངས་པའི་བདུད་དང་། ལྷའི་བུའི་བདུད་དང་བཞི་ཡོད་པའི་རྩ་བ་བདུད་སྡིག་ཅན་ཞེས་བྱ་བ། ཆུང་མ་དང་བཅས་པ་ཡིན་པས། དེའི་འཁོར་དུ་འཇིག་རྟེན་སྐྱོང་བ་བཞི་ཞེས་བྱ་
བ༑ རབ་ཏུ་ཆགས་པར་བྱེད་པ། འཐབ་པར་བྱེད་པ། སེམས་གཡེང་བར་བྱེད་པ། འདུ་ཤེས་རློམ་པར་བྱེད་པ་བཞི་སྟེ། རྗེ་འབངས་དེ་རྣམས་ཀྱིས་ནི་མེ་ཏོག་གི་མདའ་ལྔ་འཕེན་
Yu
བརྒྱལ་བར་བྱེད་པ་དང་། རྨོངས་པར་བྱེད་པ་དང་། ཀུན་ཏུ་རྨོངས་པར་བྱེད་པ་དང༌། དྲེགས་པར་བྱེད་པ་དང་། སེམས་མེད་པར་བྱེད་པ་སྟེ། མདའ་ལྔ་པོ་དེ་འཕངས་

བས། ཉོན་མོངས་མངོན་གྱུར་རང་གར་སྤྱད་པས་ཐར་པ་དང་། མངོན་པར་མཐོ་བ་དང་། ལེགས་པའི་ཡོན་ཏན་ཐམས་ཅད་ལས་ཉམས་པར་བྱེད་དོ། །དེ་བས་ན་ཉོན་མོངས་པ་
དུག་ལྔ་སྤང་བར་བྱའོ། །བདུད་འཇུག་པའི་རྒྱུ་ནི་བརྩོན་འགྲུས་ཆེ་དྲག་པས་ཀྱང་བྱེད་ལ་བརྩོན་འགྲུས་མེད་པ་ཉིད་ཀྱང་བདུད་དངོས་ཡིན་ནོ། །བདུད་བསྲུང་བ་དང་ཟློག་པ་
ཡང་། ཚུལ་ཁྲིམས་རྣམ་པ་གསུམ་ཉེས་བྱས་ཕྲ་མོ་ཙམ་ཡང་ཁྱད་དུ་མི་གསོད་ཅིང་མ་ཉམས་པར་བསྲུངས་པས་བདུད་ཀྱིས་གླགས་རྙེད་པར་མི་འགྱུར་ཏེ། ཆོས་ཉིད་ཀྱི་དེ་བཞིན་
རྟོགས་པ་རྣམས་ལའང་ལྟ་སྨོས་ཀྱང་ཅི་དགོས། དེ་དག་རྣམས་ནི་ལེགས་པར་ཁོང་དུ་ཆུད་པར་བྱའོ། །གསུམ་པ་ཉམས་སུ་ལེན་པ་དངོས་ལ། སྨིན་བྱེད་དང་། གྲོལ་བྱེད་རིམ་
པ་གཉིས་ལས། སྨིན་བྱེད་ཐོག་མར་དགོས་པ་ནི། སྣང་བ་རྡོ་རྗེ་འཆར་བའི་རྒྱུད་ལས། གང་ཕྱིར་རྡོ་རྗེ་འཆང་ཆེན་གྱིས། །གསུངས་པའི་དོན་ནི་རྣམ་མང་པོ། །མདོར་བསྡུས་

།རྣམ་པ་གཉིས་ཡིན་ཏེ། །སྨིན་པ་དང་ནི་གྲོལ་བའོ། །ཞེས་གསུང་ལ། དེ་ཡང་དབང་བསྐུར་བ་སྔོན་དུ་འགྲོ་དགོས་ན། དེ་མ་སོང་ན་ཉེས་དམིགས་ཅི་
ཞིག་ཡོད་ཅེ་ན། དབང་མ་བསྐྱར་ལ་དངོས་གྲུབ་མེད། །བྱེ་མ་བཙིར་ན་མར་མེད་བཞིན། །གང་ཞིག་རྒྱུད་ལུང་ང་རྒྱལ་གྱིས། །དབང་བསྐུར་མེད་པར་འཆད་བྱེད་པ། །སློབ་
དཔོན་སློབ་མ་ཤི་མ་ཐག །དངོས་གྲུབ་ཐོབ་ཀྱང་དམྱལ་བར་འགྲོ། །ཞེས་དང་། དབང་བསྐུར་བའི་ཕན་ཡོན་ནི། དབང་བསྐུར་མན་ངག་སྦྱིན་ལྡན་ན། །སྐྱེ་ཞིང་སྐྱེ་བར་དབང་
བསྐུར་འགྱུར། །དེ་ཡི་སྐྱེ་བ་བཅུ་དྲུག་ན། །མ་བསྒོམས་པར་ཡང་སངས་རྒྱས་འགྱུར། །ཞེས་གསུངས་པས། དེ་ཡང་རང་ལུས་ཕུང་པོ་ཁམས་སྐྱེ་མཆེད་བརྟན་གཡོའི་དངོས་པོ་
ཐམས་ཅད་ཡེ་ནས་ལྷ་དང་དཀྱིལ་འཁོར་དུ་གནས་པ་ལ། མ་རིག་པས་དེ་དེ་ལྟར་དུ་མ་ཤེས་པས་ཐ་མལ་གྱི་ལུས་སེམས་སྣོད་བཅུད་རང་རྒྱུད་པར་བཟུང་བས་འཁྲུལ། དེ་ལ་ཆགས་

སྡང་སྐྱེས་པས་བདེ་སྡུག་སྣ་ཚོགས་སུ་འཆར་བ་འདི་དག་སྦྱོང་བར་བྱེད་ལ། དབང་གི་ངེས་ཚིག་ཀྱང་། ཨ་བྷི་ཥི ཉྩ་ནི་དྲི་མ་འཁྲུད་ལ། ཨ་བྷི་ཥི་སྐལ་པ་འཇོག་པས་ན་དབང་ཞེས་
བྱ་སྟེ། དེ་ཡང་བླ་མ་སྤྲུལ་པའི་སྐུ་ལ་ཕྱིའི་དཀྱིལ་འཁོར་དུ་བུམ་པའི་དབང་། དེས་ལུས་ཀྱི་དྲི་མ་སྦྱངས། བསྐྱེད་པའི་རིམ་པ་བསྒོམ་པ་ལ་དབང་། དམ་ཚིག་ཉི་ཤུ་རྩ་གཉིས་
བསྲུངས། དཔེ་ཞིང་ས་སྦྱངས་པ་དང་འདྲ། འབྲས་བུ་སྤྲུལ་སྐུའི་ནུས་པ་འཇོག །བླ་མ་ལོངས་སྐུ་ལ་ཀུན་རྫོབ་བྱང་ཆུབ་སེམས་ཀྱི་དཀྱིལ་འཁོར་དུ་གསང་བའི་དབང་། ངག་གི་
དྲི་མ་སྦྱངས། ལམ་ཙཎྜ་ལཱི། དམ་ཚིག་ཤ་ལྔ། བདུད་རྩི་ལྔ་བསྟེན། དཔེ་ཞིང་ས་སྦྱངས་པ་ལ་ཆུ་ལུད་ཀྱིས་བྲན་པ་དང་འདྲ། འབྲས་བུ་ལོངས་སྐྱའི་ནུས་པ་འཇོག །བླ་མ་ཆོས་
ཀྱི་སྐུ་ལ་ཡི་གེ་བྷ་གའི་དཀྱིལ་འཁོར་དུ་ཤེས་རབ་ཡེ་ཤེས་ཀྱི་དབང་། ཡིད་ཀྱི་དྲི་མ་སྦྱངས། ལམ་བདག་བྱིན་གྱིས་རློབས་པའི་རིམ་པ། དམ་ཚིག་བུད་མེད་ལ་མི་སྨོད་པ་ལ་

༄༅། །དབང་། དཔེ་ཞིང་ས་སྦྱངས་ནས་ཆུ་ལུད་ཀྱིས་བྲན་པ་ལ་ས་བོན་ཐེབས་པ་དང་འདྲ། འབྲས་བུ་ཆོས་སྐུའི་ནུས་པ་འཇོག །བླ་མ་ངོ་བོ་ཉིད་ཀྱི་
སྐ། དོན་དམ་བྱང་ཆུབ་སེམས་ཀྱི་དཀྱིལ་འཁོར་དུ། བཞི་པ་ཚིག་དབང་རིན་པོ་ཆེ། ལུས་ངག་ཡིད་གསུམ་གྱི་དྲི་མ་མཐའ་དག་ཏུ་སྦྱངས། ལམ་ཕྱག་རྒྱ་ཆེན་པོ། དམ་ཚིག་
ལྡེམ་དགོངས། དཔེ་ཞིང་ལས་ལོ་ཐོག་ཕུན་སུམ་ཚོགས་པ་ཐོབ་པ་དང་འདྲ། འབྲས་བུ་ངོ་བོ་ཉིད་ཀྱི་སྐུའི་བག་ཆགས་འཇོག་པས་ན། རྒྱུའི་དུས་སུ་དབང་བཞི་མ་ལུས་པ་
ཐོབ། ལམ་གྱི་དུས་སུ་ཐུན་བཞི་ལ་དབང་བཞི་གོམས་པར་བྱས། འབྲས་བུའི་དུས་སུ་དབང་བཞི་འགྲོས་བཞིར་ཐིམ་པ་སྟེ། དུས་ཐམས་ཅད་དུ་དབང་ཁོ་ན་འབྱུང་བ་ནི། གདོད་
༣ མ་ནས་རྒྱུ་འབྲས་བུའི་དངོས་པོར་གནས་པ་ལ། དེ་མ་རིག་པ་ཀུན་བཏགས་ཀྱི་དྲི་མ་གློ་བུར་བ་སྦྱངས་ནས། རང་མཚན་ཇི་ལྟ་བ་མངོན་དུ་བྱེད་པའི་ཐབས་ལམ་ཞེས་ཐ་སྙད་དུ་

བཏགས་པའོ། །ཡང་དབང་བཞིའི་དང་པོ་བུམ་པའི་དབང་གིས་སྣོད་བཅུད་བརྟན་གཡོ་ཐམས་ཅད་རང་རིག་ལྷར་སྣང་སྒྱུ་མ་ལྟ་བུར་ངོ་སྤྲོད། དེ་ནི་སེམས་ཙམ་གྱི་ལྟ་བ་དང་
མཐུན། གཉིས་པ་གསང་དབང་གིས་སྒྱུ་མའང་སྤྲོས་བྲལ་དུ་ངོ་སྤྲོད། དེ་དབུ་མའི་ལྟ་བ་དང་མཐུན། གསུམ་པ་ཤེས་རབ་ཡེ་ཤེས་ཀྱི་དབང་གིས་སྤྲོས་བྲལ་བདེ་སྟོང་ཟུང་འཇུག་ཏུ་
ངོ་སྤྲོད། གཏན་ལ་འབེབས་པས། ཞུ་བདེ་ལྷན་ཅིག་སྐྱེས་པའི་དོན་རྟོགས། བཞི་པ་ཚིག་དབང་རིན་པོ་ཆེས་ཟུང་འཇུག་ཡང་བློ་འདས་སུ་ངོ་སྤྲོད་གཏན་ལ་ཕབས་ནས་མཐར་ཐུག
རང་བཞིན་ལྷན་ཅིག་སྐྱེས་པའི་དོན་རྟོགས་པར་འགྱུར་བ་ཡིན་གསུངས། དེ་དག་ཉམས་སུ་ལེན་པར་བྱེད་པ་ནི། བླ་མ་རིན་པོ་ཆེའི་ཞལ་ནས། དེ་ལ་རྣལ་འབྱོར་བླ་མེད་ཀྱི་རྒྱུད་དུ་
བུམ་པའི་དབང་མནོས་ལ། དམ་ཚིག་གཙང་མར་བསྲུང་ལྡན་པས། །བསྐྱེད་པའི་རིམ་པས་སྦྱང་བར་བྱ། །དེ་རྗེས་གསང་བའི་དབང་གིས་ནི། །རྩ་རླུང་རྩོལ་བས་བདག་བྱིན་

༄༅། །བརླབས། །དེ་རྗེས་གསུམ་པའི་བདེ་སྟོང་བསྒོམ། །བཞི་པ་མཐར་ཐུག་བསྒོམ་པར་བྱ། །ཞེས་དང༌། རིགས་ནི་བརྗོད་ཀྱིས་མི་ལངས་པས།
དབང་མ་བསྐུར་བར་ཐོབ་པ་ཡོད། །བསྐུར་ཡང་མ་ཐོབ་ཤིན་ཏུ་མང་།།བསྐུར་ན་ཐོབ་ལ་མ་བསྐུར་ན། །མི་ཐོབ་པ་ཡི་རིགས་ཀྱང་ཡོད། །ཡེ་ནས་དབང་དང་ལྡན་པའང་ཡོད། །
སྣོད་དང་འཚམ་པའི་ལག་ལེན་བྱ། །ཞེས་དབང་གི་ལུང་བཞི་ནི། བརྡའ་དབང་ལུས་ལ་བསྐྱར་བ་དང་། ཆོས་དབང་སེམས་ལ་བསྐུར་བ་དང་། ཆོས་ཉིད་ནམ་མཁར་ཐོབ་པ་ཞེས་
པ༑ གང་ཟག་གཅིག་ཅར་བ་ལ་ལུས་ལ་བརྡའ་དབང་མ་བསྐུར་ཡང་། ཆོས་ཉིད་ཀྱི་དོན་རྟོགས་པ་སློབ་དཔོན་ཏོག་རྩེ་ཞབས་ལྟ་བུ་དང་། བརྡའ་དབང་བསྐུར་ཡང་ཆོས་ཉིད་ཀྱི་དོན་
མ་རྟོགས་པ་ནི་ཤིན་ཏུ་མང་ལ། བརྡའ་དབང་ཐོབ་པས་ཆོས་ཉིད་རྟོགས་པ་དང་། བརྡའ་དབང་ཡང་མ་བསྐུར། ཆོས་ཉིད་ཀྱང་མ་རྟོགས་པ་དང་བཞི་སྟེ། ཇོ་བོ་ཆེན་པོའི་བྱང་ཆུབ་

ལམ་སྒྲོན་དུ། གསང་བ་ཤེས་རབ་བཀག་པའི་རྗེས་རང་དེར། དེ་ཉིད་རིག་ལ་ཉེས་པ་མེད་པ་དེ་ཡང་། དོན་འདི་ལ་དགོངས་པ་ལགས་སོ། །དེ་དག་ནི་སྨིན་པར་བྱེད་པའི་ལམ་
མོ། །གསང་སྔགས་ཀྱི་དམ་ཚིག་ཅེས་པ་ཡང་མི་འདའ་བའི་དོན་གྱིས་ན། ས་མ་ཡ། ཞེས་པའམ། མངོན་པར་རྟོགས་པ་འཕེལ་བས་དམ་ཚིག་ཡིན་ལ། དེ་ཡང་སྤྱི་དང་ཁྱད་
པར་བ་གཉིས་སུ་ཡོད་པའི་དང་པོ་ནི། ཐེག་པ་གསུམ་ཆར་ལ་སོ་སོའི་སྡོམ་པ་ཁ་ན་མ་ཐོ་བ་མེད་པར་བསྲུངས་པས། ཀུན་རྫོབ་དང་དོན་དམ་པ་བྱང་ཆུབ་ཀྱི་སེམས་ལ་གནས་ཤིང་
བསྟེན་པར་བྱེད། གོང་ནས་གོང་དུ་འཕེལ་ཞིང་། མི་མཐུན་ཕྱོགས་སེལ་བར་བྱེད་པ་སྟེ། ཇི་སྐད་དུ། རྒྱུད་སྡེ་ལས། ཁྱིམ་པའི་ཚུལ་དུ་གནས་ནས་ཀྱང་། །གསང་སྔགས་
རྒྱལ་པོ་མངོན་པར་བསྒྲུབ། །གལ་ཏེ་དེ་ནི་རབ་བྱུང་ན། །སྡོམ་པ་གསུམ་ལ་གནས་པར་བྱ། །སོ་སོར་ཐར་དང་བྱང་ཆུབ་སེམས། །རིག་འཛིན་ནང་གི་སྡོམ་པའོ། །ཞེས་

།གསུངས་པའི་དོན་གང་ཟག་གཅིག་གི་རྒྱུད་ལ་སྡོམ་པ་གསུམ་ལྡན་དུ་བཞེད་པ་ནི། ཉན་ཐོས་ཀྱི་སྡོམ་པས་མི་དགེ་བཅུ་དང་། སེམས་ཅན་ལ་གནོད་པ་
གཞི་བཅས་སྤོང་ཞིང་། ཚོར་བ་སྡུག་བསྔལ་ལམ་དུ་འཁྱེར་ལ། བྱང་ཆུབ་སེམས་དཔའི་སྡོམ་པ་ནི་སྔ་མའི་སྟེང་དུ་སེམས་ཅན་ལ་ཕན་འདོགས་པས་ཁྱད་པར་བྱས་ཤིང༌། ཚོར་བ་
བཏང་སྙོམས་ལམ་དུ་འཁྱེར་བ་ཡིན་ནོ། །རིག་པ་འཛིན་པའི་སྡོམ་པ་ནི། ཟུང་འཇུག་ལྷན་ཅིག་སྐྱེས་པའི་ཡེ་ཤེས་ཉམས་སུ་མྱོང་བས་བཟང་ངན་དང་བླང་དོར་ལ་སོགས་པ་གཉིས་
སུ་འཛིན་པ་ཐམས་ཅད་སྤོང་ཞིང་། ཚོར་བ་བདེ་བ་ལམ་དུ་འཁྱེར་བ་ཡིན་ནོ། །རྒྱུད་ལས་ཀྱང་། སངས་རྒྱས་ཐེག་པ་རབ་ངེས་ན། །ཉོན་མོངས་འདོད་པ་ཀུན་སྤྱད་ཀྱང་། །ས་ལ་
འདམ་གནས་ཇི་བཞིན་ནོ། །དེ་ལ་ཚུལ་ཁྲིམས་ཕུན་སུམ་ཚོགས། །ཞེས་པ་དང་། བྲམ་ཟེ་ཆེན་པོས་བརྟུལ་ཞུགས་ཀྱི་སྤྱོད་པ་ལ་གཤེགས་པའི་ཚེ་ན། འཕགས་པ་ཀླུ་སྒྲུབ་ཀྱི་ཀ་

མཁན་པོ་མཛད་དེ། དེ་སྔ་ཕན་ཆད་དགེ་སློང་མིན། །དེ་རིང་ཕྱིན་ཆད་དགེ་སློང་མཆོག །ཚངས་པར་སྤྱོད་པ་དགེ་སློང་མཆོག །ཅེས་གསུངས་ཏེ་གཤེགས་སོ། །དེ་བས་ན་སྡོམ་
པ་གསུམ་ལྡན་གཤའ་མ་ཞིག་ཕྱག་རྒྱ་ཆེན་པོའི་དོན་རྟོགས་པ་གཅིག་གི་སྟེང་ནས་རྩིས་པས་ངོ་བོ་གནས་འགྱུར། དགག་དགོས་ཡོངས་རྫོགས། རང་ལྡོག་མ་འདྲེས་པ། གནད་ཀྱི་
མི་འགལ་བ། དུས་སྐབས་ཀྱི་གཙོ་བོར་འགྱུར་བ་ལ་སོགས་པས་ཤེས་པར་འགྱུར་ཏེ། རྒྱས་པ་གཞན་དུ་ཤེས་པར་བྱའོ། ༈ །གྲོལ་ལམ་ཉམས་སུ་ལེན་པ་དངོས་ལ་བསྐྱེད་པའི་.pelity.E
acitz.rz.zE
རིམ་པ་དང་། རྫོགས་པའི་རིམ་པ་གཉིས། གོ་རིམ་ཇི་ལྟར་བསྒོམ་པའི་ཚུལ་དང་། བསྐྱེད་རྫོགས་སོ་སོའི་ཉམས་སུ་ལེན་ཚུལ་ལོ། །དེའི་དང་པོ་ནི། ཀྱཻ་རྡོ་རྗེའི་རྒྱུད་
ལས། བསྐྱེད་པ་ཡི་ནི་རིམ་པ་དང་། །རྫོགས་པ་ཡི་ནི་རིམ་པ་ཉིད། །རིམ་གཉིས་མཉམ་པར་གནས་ནས་ནི། །རྡོ་རྗེ་ཅན་གྱིས་ཆོས་བསྟན་ཏོ། །ཞེས་གསུངས་པས། ལས་དང་

།པོ་པ་གཉིས་པོ་རེས་འཇོག་ཏུ་བསྒོམ་པ་དང་། དེ་ཡང་བླ་མ་སོ་སོའི་བཞེད་ཀྱིས་ཚེ་སྟོད་ཚེ་སྨད་དུ་བསྒོམ་པ་དང༌། ཐུན་སྟོད་སྨད་དུ་བསྒོམ་
ཡོད་པར་འདུག་ལ། བརྟན་པ་ཐོབ་ནས་བྱའི་གཤོག་པ་ལྟར་ཟུང་འཇུག་བསྒོམ་པར་བྱེད་དེ། ཕྱིའི་ཐེག་པར་བདེན་གཉིས་དང་། ཚོགས་གཉིས་ཟུང་དུ་འཇུག་པ་ལྟར། འདིར་
གཉིས་སུ་ངེས་པ་ཡང་དོན་དེ་ཡིན་ཏེ། ལས་དང་པོ་པ་ལ་དགོངས་ནས། གསང་བ་འདུས་པ་ལས། བསྐྱེད་པའི་རིམ་པ་ལེགས་གནས་ནས། །རྫོགས་པའི་རིམ་པ་འདོད་རྣམས་
ལ༑ །ཐབས་འདི་རྫོགས་པའི་སངས་རྒྱས་ཀྱིས། །སྐས་ཀྱི་རིམ་པ་ལྟ་བུར་གསུངས། །ཞེས་ཀྱང་འབྱུང་བ་ཡིན་ནོ། ༈ །གཉིས་པའི་དང་པོ་བསྐྱེད་པའི་རིམ་པ་ལ། རྣམ་པར་
▪ བཞག་པ་དང་། བསྒོམ་པའི་རིམ་པ་གཉིས་ལས། དང་པོ་ནི། བསྐྱེད་རིམ་གྱི་དོན་ནམ་ངོ་བོ་ནི། བརྟན་པ་དང་གཡོ་བའི་དངོས་པོ་ཕུང་ཁམས་དང་སྐྱེ་མཆེད་ཐམས་ཅད་ཡེ་ནས་

རྟེན་དང་བརྟེན་པར་བཅས་པ་ལྷའི་རང་བཞིན་དུ་གནས་པ་ལ། དེ་ངོ་མ་ཤེས་ཏེ་ཐ་མལ་གྱི་དངོས་པོར་སྣང་བ་འདི་སྦྱང་གཞི། དེ་སྦྱོང་བར་བྱེད་པ་བསྐྱེད་པའི་རིམ་པས་སྐྱེ་གནས་
བཞི་སྦྱངས་ཏེ། མངལ་སྐྱེས་སྦྱོང་བ་ནི། མངོན་པར་བྱང་ཆུབ་པ་ལྔ་ལས། ཐོག་མར་གཙོ་བོ་བསྐྱེད་དེ། འཁོར་རྐང་འདོན་དུ་བྱེད་པ་འཁོར་ལོ་བདེ་མཆོག་དང་ཀྱཻ་རྡོ་རྗེ་ལྟ་
བུ། སྒོང་སྐྱེས་སྦྱོང་བ་ནི། རྡོ་རྗེ་གསུམ་ཆོག་གམ། ཐིག་ལེ་ལས་བཞེངས་པ་མཧཱ་མཱ་ཡཱ་ལྟ་བུ། དྲོད་གཤེར་ལས་སྐྱེས་པ་སྦྱོང་བ་དབུགས་དབྱུང་རྔུབ་བམ། སྙིང་པོ་ཚིག་ཙམ་iglatj.bula
z.ib
ལས་བསྐྱེད་པ་རྡོ་རྗེ་གདན་བཞི་ལྟ་བུ། བརྫུས་སྐྱེས་སྦྱོང་བ་ནི། སྐད་ཅིག་དྲན་རྫོགས་ཀྱིས་བསྐྱེད་པ་མང་དུ་ཡོད་དེ། མདོར་ན་དཀྱིལ་འཁོར་ཡོངས་སུ་རྫོགས་པའམ། དཔའ་བོ་2jEy
གཅིག་པ་ལ་སོགས་པ་ཇི་ལྟར་འདོད་པ་བཞིན་བསྐྱེད་པའོ། །དེའི་དགོས་པ། ཐ་མལ་བདག་སོགས་རྣམ་པར་རྟོག་པ་སྤངས། ཀུན་བཏགས་ཀྱི་དྲི་མ་འཛད། རང་མཚན་མངོན་དུ་

།གྱུར། འབྲས་བུ་གནས་སྐབས་སུ་འཇིག་རྟེན་པའི་དངོས་གྲུབ་འགྲུབ། མཐར་ཐུག་གཟུགས་ཀྱི་སྐུ་གཉིས་ཐོབ་པར་འགྱུར་ཏེ། རྡོ་རྗེ་གུར་ལས།༄༅།
ཕྱིར་དཀྱིལ་འཁོར་འཁོར་ལོ་ཞེས། །ཐབས་ནི་བདེ་བའི་སྡོམ་པས་ཏེ། །སངས་རྒྱས་རྣལ་འབྱོར་ང་རྒྱལ་གྱིས། །སངས་རྒྱས་ཉིད་ཡུན་མི་རིང་འགྱུར། །ཞེས་དང༌། ཕྱག་རྒྱ་ཆེན་
པོ་རབ་སྦྱོར་བས། །རྡོ་རྗེའི་སྐུ་ནི་བསྒྲུབ་པར་བྱ། །རིན་ཆེན་བཟླས་པའི་ཁྱད་པར་ལས། །དྲི་མེད་རྡོ་རྗེའི་གསུང་དུ་འགྱུར། །བསམ་གཏན་རྡོ་རྗེ་རབ་བསམ་ན། །རིན་ཆེན་སེམས་
སུ་རབ་ཏུ་འགྲུབ། །ཅེས་དང༌། །སཾངས རྒྱས་དེ་ཉིད་གང་བསྒོམ་པ། །བྱང་ཆུབ་མ་ཐོབ་ན་ཡང་ནི། །སྐྱེ་ཞིང་སྐྱེ་བ་རྣམས་སུ་དེ། །འཁོར་ལོས་སྒྱུར་བའི་གོ་འཕང་འགྱུར།
ཡང་ན་ས་བདག་ཉིད་དུ་འམ། །དག་པའི་གནས་སུ་ངེས་པར་འགྱུར། །ཞེས་དང༌། ཐབས་ཀྱི་ཆ་བསྐྱེད་པའི་རིམ་པ་མ་བསྒོམས་པའི་ཉེས་དམིགས། འཁོར་ལོ་སྡོམ་པ་

ལས། ལྷ་དང་བྲལ་བའི་ལམ་དེ་ནི། །ལོག་པའི་ལམ་དུ་འབྱུང་བས་ན། །སྔགས་ཀྱི་ལམ་དུ་དེ་མི་རུང་། །ཞེས་པ་ལ་སོགས་བསྐྱེད་པའི་རིམ་པ་ཁོ་ན་བསྔགས་པའོ། ༈ །
གཉིས་པ་བསྒོམ་པའི་རིམ་པ་ལ། སྔོན་དུ་འགྲོ་བ་དང་། བསྐྱེད་རིམ་དངོས། རྫོགས་པར་བྱེད་པའི་ཡན་ལག །རྗེས་ཐོབ་ཀྱི་རྣལ་འབྱོར་དང་བཞི་ལས། དང་པོ་ནི། རྡོ་རྗེ་གུར་
ལས། བླ་མ་རྡོ་རྗེ་རྣམ་མཆོད་ནས། །བདུན་པ་ཡོངས་སུ་དག་པ་དང༌། །ཚངས་པའི་གནས་པ་བཞི་པོ་ཡིས། །སེམས་ཀྱི་ངལ་ནི་གསོ་བར་བྱ། །ཞེས་གསུངས་པས། བསོད་
ནམས་ཀྱི་ཚོགས་དང་། ཡེ་ཤེས་ཀྱི་ཚོགས་ཟུང་དུ་འཇུག་པའི་བདག་ཉིད་ཅན་སྔོན་དུ་འགྲོ་བར་བྱའོ། ༈ །གཉིས་པ་བསྐྱེད་རིམ་དངོས་ལ། རྣམ་པ་གསལ་བ། རྣམ་དག་དྲན་
པ༑ ང་རྒྱལ་བརྟན་པ་དང་གསུམ་ལས། དང་པོ་ནི་བསྲུང་བའི་འཁོར་ལོ་བསྒོམ་པའམ། མདོར་ན་ལུས་དངོས་པོའི་གནས་ཐབས། ལུས་ལ་སོགས་པ་དེ་ཡང་ནམ་མཁའི་འཇའ་

།ཚོན་ལྟར་ཁ་དོག་དང་དབྱིབས་སུ་བཅས་པ། ཆུ་ནང་གི་ཟླ་བ་ལྟར་རང་བཞིན་གང་དུའང་མ་གྲུབ་པ། མེ་ལོང་གི་གཟུགས་བརྙན་ལྟར་གསལ་ལ་
རྫོགས་པ་ཞིག །ཐ་མལ་གྱི་དངོས་པོ་འདི་རྣམས་རྟེན་དང་བརྟེན་པ་ལྷའི་སྐུ་རུ་གྲུབ་པའི་ཚུལ། བསྐྱེད་པའི་ཆོ་ག་རྒྱས་བསྡུས། རང་རང་གི་གཞུང་ལས་ཇི་ལྟར་གསུངས་པ་བཞིན་
སླ་ཆོས་དང་། ཚོད་དེ་མི་བྱ་བར་ལྷ་གྲངས། ཞལ་ཕྱག །སྐུ་མདོག་རྒྱན་ཆ་ལུགས་དང་བཅས་པ་གསལ་སེང་བ་ཞིག་རྫོགས་པར་བསྒོམ། མི་གསལ་བའང་ཡང་ཡང་
གསལ་གདབ་ཅིང་ཡུན་རིང་དུ་བསྒོམ་སྟེ་དད་ཅིང་གུས་པས་རོ་མྱང་བར་བྱའོ། ༈ །གཉིས་པ་དག་པ་དྲན་པར་བྱ་བ་ནི། ལྷ་ཡང་རང་རྒྱུད་པ། གདོས་བཅས་ཀྱི་ཕུང་པོ་རིལ་པོར་
→འཛིན་པ་ཐ་མལ་གྱི་དངོས་པོ་མ་ཡིན་ཏེ། འཁོར་ལོ་བདེ་མཆོག་ལྟ་བུ་དང་སྦྱར་ན། སྐུ་མདོག་མཐིང་ཀ་ནི་ཆོས་ཀྱི་དབྱིངས་ལས་མི་འགྱུར་བའོ། །ཞལ་བཞི་ནི་ཚད་མེད་པ་བཞི་

རྣམ་པར་དག་པ་དང༌། ཕྲིན་ལས་བཞིས་སེམས་ཅན་གྱི་དོན་མཛད་པའོ། །སྤྱན་གསུམ་ནི་ཁམས་གསུམ་དང་དུས་གསུམ་གྱི་དངོས་པོ་གཟིགས་པའོ། །ཕྱག་བཅུ་གཉིས་ནི་རྟེན་
འབྲེལ་བཅུ་གཉིས་ལུགས་འབྱུང་ལུགས་ཟློག་ཏུ་ཐུགས་སུ་ཆུད་པའོ། །ཞབས་གཉིས་ནི་སྲིད་པ་དང་ཞི་བའི་མཐའ་ལ་ཕྱོགས་གཅིག་པར་མི་གནས་པའོ། །ཞེས་པ་རྒྱན་གྱི་དག་པ་
དང་བཅས་པ་དང་། མདོར་ན་སྣང་བ་དང་། ཐབས་དང་། ལྷག་མཐོང་ནི་ཡབ་ཡིན་ལ། སྟོང་པ་དང་། ཤེས་རབ་དང་། ཞི་གནས་ནི་ཡུམ་ཡིན་ལ། ཞལ་སྦྱོར་ནི་གཉིས་སུ་
འཛིན་པ་ཐམས་ཅད་གཉིས་མེད་དུ་རོ་གཅིག་པའོ། །ཞེས་པ་ལ་སོགས་པ་དང་། གསང་བ་འདུས་པ་ལས། མདོར་ན། ཕུང་པོ་ལྔ་ནི་རྒྱལ་བ་ལྔ། །དེ་བཞིན་གཤེགས་པ་ཐམས་
ཅད་ཡིན། །རྡོ་རྗེ་སྐྱེ་མཆེད་འདི་དག་ཀྱང་། །བྱང་ཆུབ་སེམས་དཔའི་དཀྱིལ་འཁོར་མཆོག །ཅེས་པ་དང་། ཀྱཻ་རྡོ་རྗེ་ལས་ཀྱང་། སྙིང་རྗེའི་སྤྱན་ནི་དམར་པོ་ལ། །བྱམས་པའི་༔

༄༅། །ཐུགས་ལ་ཡན་ལག་གནག །བསྡུ་བའི་དངོས་པོ་བཞི་ཡིས་ནི། །ཞབས་ནི་རྣམ་པ་བཞི་ཞེས་བརྗོད། །ཞལ་བརྒྱད་རྣམ་པར་ཐར་པ་བརྒྱད། །ཕྱག་ནི་
སྟོང་པ་བཅུ་དྲུག་ཉིད། །ཅེས་དང་། གུག་སྐྱེད་ཀྱིས་ནི་སངས་རྒྱས་ལྔ། །ཞེས་རྒྱན་གྱི་ཚོགས་དང་། གཟུགས་ལ་གཽ་རིར་རབ་ཏུ་གྲགས། །ཞེས་འཁོར་གྱི་ལྷ་དང་། སེམས་ནི་
གཞལ་ཡས་ཁང་བརྩེགས་འཕགས། །དེ་ཡི་ཕྱི་རོལ་གྲུ་བཞི་ནི། །མཉམ་པ་ཉིད་ཀྱི་རང་བཞིན་ནོ། །ཞེས་པ་ལ་སོགས་པ་གཞལ་ཡས་ཁང་གི་རྣམ་དག་དང་བཅས་པ་རྒྱས་པར་
གསུངས་ཏེ། སྣང་གྲགས་ཐམས་ཅད་རྟེན་དང་བརྟེན་པར་བཅས་པའི་དཀྱིལ་འཁོར་ལས་མ་འདས་ཤིང་། དེ་ཡང་ཨ་འཐས་སུ་གྲུབ་པ་ནི་མ་ཡིན་ཏེ། སེམས་ཀྱི་རྣམ་པར་འཕྲུལ་
པ་འབའ་ཞིག་ཡིན་པས། དེའི་རང་བཞིན་ཤེས་པར་བྱའོ། །རྒྱུད་སྡེ་ཕྱི་ནང་དང་གསར་རྙིང་གི་ལྷ་ཚོགས་ཐམས་ཅད་ཀྱང་ཤེས་རྒྱུད་ཐ་དད་པ་ལོགས་ན་ཡོད་པ་མ་ཡིན་ཏེ། གདུལ་

བྱའི་ཁམས་དང་དབང་པོ་དང་འཚམས་པར་སྟོན་པའོ། །དེ་ལྟར་ཐ་མལ་པའི་རྟོག་པ་རིལ་པོར་འཛིན་པ་དེ་ལྷའི་རྣམ་པར་ཤེས་པ། དེའི་རིལ་འཛིན་དེ་དག་པ་རྗེས་སུ་དྲན་པ་འདི་དག་
གིས་ཡོངས་སུ་གྲོལ་བར་འགྱུར་བ་ཡིན་ནོ། །བླ་མ་རིན་པོ་ཆེའི་ཞལ་ནས། ངའི་ཚོགས་ཆོས་ཐམས་ཅད་ཀྱང་དོན་འདིས་དཔལ་འཁོར་ལོ་སྡོམ་པ་འབའ་ཞིག་ཏུ་ཡོད་པ་
ཡིན། གསུང་ངོ་། །ང་རྒྱལ་བརྟན་པ་ནི། ལྷ་བསྒོམ་པ་གསལ་བའི་དུས་ན། ང་ལྷ་ཡིན་ངེས་སྙམ་པ་དང་། སྣོད་ཀྱི་འཇིག་རྟེན་ཐམས་ཅད་གཞལ་ཡས་ཁང་། བཅུད་ཀྱི་
སེམས་ཅན་ཐམས་ཅད་ལྷ་དང་ལྷ་མོ་ཡིན་ནོ་སྙམ་དུ་ཐག་བཅད་ཀྱིན་བསྒོམ། ལྷ་རུ་གསལ་བའི་དུས་ན་རྣམ་རྟོག་གང་སྐྱེས་ཀྱང་སྟོབས་དང་ལྡན་ཞིང་བྱེད་ལས་མྱུར་བས། དུག་
གསུམ་ལ་སོགས་པའི་ངན་རྟོག་གང་སྐྱེས་ཀྱང་གཉེན་པོ་སླེབ་དགོས། དགེ་བའི་བསམ་པ་ལའང་འདུན་པས་རྟེན་འབྲེལ་འགྲིགས། གནད་ནས་བཟུང་ནས་ལམ་དུ་གཏོང་བ་གལ་༔

། ཆེ། ཡིད་དོན་གཞན་གྱིས་གཡེངས་ན་ཚིག་ཏུ་བརྗོད་པའི་བསྐྱེད་རིམ་ཙམ་པོ་དེས་དོན་ཨེ་འགྲུབ་ཆ་མེད་དོ། ༈ །རྫོགས་པར་བྱེད་པའི་ཡན་ལག་༄༅།
ལ༑ བཟླས་པ། སྤྱོད་ལམ། ཁ་ཟས། གཏོར་མ། ཁྲུས། ཐུན་མཚམས་ཀྱི་བྱ་བ། ཉལ་བ། ལྡང་བ་རྣམས་ལས། དང་པོ་སྔགས་ཀྱི་བཟླས་པ་ནི། བཟླས་ཐབས་ཀྱི་
དམིགས་པ་ལ་སོགས་པ་ནི་སོ་སོའི་གཞུང་ལས་ཤེས་ལ། གསང་བ་འདུས་པ་ཕྱི་མ་ལས། དབང་པོ་དང་ནི་ཡུལ་རྣམས་ཀྱིས། །རྐྱེན་ལས་གང་གང་བྱུང་བ་ཡི། །ཡིད་དེ་མན་
ཞེས་བྱ་བར་བཤད། །ཏྲ་ནི་སྐྱོབ་པར་བྱེད་པའི་དོན། །འཇིག་རྟེན་སྤྱོད་ལས་རྣམ་གྲོལ་བར། །གང་བཤད་དམ་ཚིག་སྡོམ་པ་སྟེ། །རྡོ་རྗེ་ཀུན་གྱི་བསྲུངས་པ་ཡིན། །སྔགས་ཀྱི་སྤྱོད་
པ་ཞེས་བཤད་དོ། །ཞེས་ཏེ། མ་མ་ནོ་ཏ་ཡིད། ཏྲ་ཡ་ཡ་ནི་སྐྱོབ་པ། གང་ལས་སྐྱོབ་ན་བག་ཆགས་དང་རྣམ་པར་རྟོག་པ་ལས་སྐྱོབ་པར་བྱེད་པ་ཡིན་པས། སྔགས་ཟློས་པའི་ཚེ་
ཀ་

ཡིད་དེ་ལ་ཟིན་པ་ནི་གལ་ཆེའོ། །སྔགས་ཀྱི་དོན་ཡང་། སྟོང་པ་ཉིད་དང་སྙིང་རྗེ་ཉིད་གཉིས་སུ་མེད་པ་ལ་བཤད་དེ། རྒྱུད་ལས། སྟོང་པ་ཉིད་དང་སྙིང་རྗེ་ཉིད། །གཉིས་སུ་མེད་
དང་གཉིས་ཀྱི་ཚུལ། །གསང་སྔགས་ཞེས་ནི་དེ་ལ་བཤད། །ཅེས་གསུངས་པས། དེ་ཡང་སྙིང་བསྐུལ་བར་བྱེད་པས་ན་སྙིང་པོ་སྟེ། ཐབས་ཤེས་དབྱེར་མེད་པ་བྱང་ཆུབ་
སེམས་ཡིན་ལ། དེ་ལ་ཉེ་བར་བསྐྱལ་བས་ན་ཉེ་སྙིང་། འཇིག་རྟེན་པའི་སེམས་ལས་སྐྱོབས་པས་ན་གསང་སྔགས། ཡང་དང་ཡང་དུ་བསྐུལ་བས་ཤེས་རབ་ཁྱད་པར་ཅན་སྐྱེ་བས་p2a21.2lacrler
rj
&རིགས་སྔགས། བྱང་ཆུབ་མི་བརྗེད་ཅིང་དྲན་པ་སྐྱེ་བས་གཟུངས་སྔགས་ཞེས་གྲགས་ལ། ཛེ་ཏ་རིས། ལེ་ལོའི་ཉེས་པ་ཕུན་མིན་གདམས་ངག་དང་། །སྤྲོ་བ་ཉམས་དང་ཡུལ་ལ་3
ཆགས་པ་དང་། །དད་པ་དང་བྲལ་དགེ་བའི་རྩ་བ་ཉམས། །དེ་དག་ཐུབ་པའི་བཀའ་ནི་འགྲུབ་མི་འགྱུར། །ཞེས་གསུངས་ཤིང་། དེ་ལས་ཟློག་པ་ནི་འགྲུབ་པའི་རྒྱུ་སྟེ། ལེ་ལོ་28

།མེད་པ། བྱང་ཆུབ་ཀྱི་སེམས་མ་བརྗེད་པ། ཕྱི་མའི་འབྲས་བུ་ལ་དམིགས་པ། སྤྲོ་བ་དང་བཅས་པ། ཡུལ་ལ་སེམས་མ་ཤོར་བ། བྱང་ཆུབ་ཀྱི་
སེམས་ལ་དད་པ་དང་། དམ་ཚིག་དང་། སྡོམ་པ་དང་ལྡན་པ་དག་གིས་སྔགས་བཟླས་པ་ནི་འགྲུབ་པར་འགྱུར་རོ། །ཞེས་ཤེས་པར་བྱའོ། ༈ །གཞན་རྣལ་འབྱོར་བདུན་པོ་ནི་གོ་
སླའོ། ༈ །བཞི་པ་རྗེས་ཐོབ་ཉམས་སུ་ལེན་པ་ནི། ཕ་རོལ་ཏུ་ཕྱིན་པ་བ་ཞིང་སྨོན་ལམ་གྱིས་སྦྱོང་ལ། རྡོ་རྗེ་ཐེག་པ་བ་ཞིང་ལྷ་རུ་སྦྱོང་བས། དེ་ལ་བླ་མ་བརྒྱུད་པ་རྣམས་ཀྱི་མན་
ངག་གིས། སྣང་གྲགས་ཀྱི་དངོས་པོ་ཐམས་ཅད་རྟེན་དང་བརྟེན་པར་བཅས་པ་ལྷའི་རང་བཞིན་ཡིན། དེ་ཐམས་ཅད་བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་སོ་བདུན་དག་པའི་རང་
བཞིན་ཡིན་སྙམ་དུ་དྲན་པར་བྱ། འབྱུང་བ་ཐམས་ཅད་ཀྱང་རྣམ་པར་སྣང་མཛད་དམ་སངས་རྒྱས་སྤྱན་མའི་རང་བཞིན་ཡིན་པས། ས་རོང་མི་བདེ་བ་དང་། ཡིད་དུ་འོང་མི་འོང་ལ་༔

ཆགས་སྡང་གི་ལས་མི་བསགས། བསགས་ན་སེམས་ཅན་ལ་བསགས་པའི་སྡིག་པ་དང་ཁྲེལ་ཆེ་སྟེ་ལྕགས་སྲེག་ས་གཞི་ལ་སོགས་པ་སྣང་ལོག་འཆར་བའི་རྒྱུ་བྱེད་པའོ། །དེ་
བཞིན་དུ་ཆུ་མཱ་མ་ཀི། མེ་གོས་དཀར་མོ། རླུང་དམ་ཚིག་སྒྲོལ་མ་སྟེ། དེ་རྣམས་ལའང་སྔ་མ་བཞིན་ཤེས་པར་བྱའོ། །ཡང་བཅུད་ཀྱི་སེམས་ཅན་ལྷ་དང་ལྷ་མོ་ཡིན་པས། ཡུལ་
དམ་པ། ཕལ་པ། དམན་པ། ཕན་འདོགས །གནོད་སྐྱེལ། ཕན་མེད་གནོད་མེད། སྲོག་ཆགས་རགས་པ། ཕྲ་བ་ཐམས་ཅད་ཀྱང་ཡི་དམ་གྱི་ལྷ་ཡིན་ཙ་ན། འགྲོ་བ་མཐོང་
ཚད། དྲན་ཚད་ལ་ཡི་དམ་གྱི་ལྷ་རུ་ཤེས་པར་བྱ་ཞིང་། བློ་སྦྱོང་མོས་གུས་བྱ། སུའི་ཡང་སྐྱོན་མི་བསམ། མི་བརྗོད། གནོད་པ་མི་བྱ། ཁྱི་ལ་ཟན་ཆངས་པ་རེ་སྟེར་ཡང་། དེ་
ལྟར་དྲན་པས་ཟིན་ན་མཆོད་པའི་ལས་བྱས་པས་ཚོགས་རྫོགས་པའི་ཐབས་སུ་འགྱུར་བས། གོ་ཡུལ་དང་ཚིག་ཏུ་མ་ལུས་པར་བྱའོ། །ཁྱད་པར་དུ་ཆགས་སྡང་སྐྱེ་བའི་ཡུལ་ཐམས་བྷཱུ

༄༅། །ཅད་ལ་གནད་དུ་བསྣུན་པ་གལ་ཆེའོ། །སྒྲ་གྲགས་པ་ཐམས་ཅད་སྔགས་སུ་ཤེས་པར་བྱ་ཞིང་། གཞན་གྱི་སྨོད་ཚིག་དང་། སྐུར་བ་འདེབས་པ་ཐམས་
ཅད་ཡི་དམ་གྱི་གསུང་དུ་ཤེས་པས་སྒྲིབ་པ་འདག །ཚུར་ལ་གནོད་པ་སྐྱལ་བ་ཐམས་ཅད་ཡི་དམ་གྱི་བྱིན་རླབས་སུ་ཤེས་ན་དག་པའི་རྟེན་འབྲེལ་འགྲིག །ཕར་སུ་ལ་ཕན་བཏགས་
ཀྱང་སངས་རྒྱས་ལ་ཞབས་ཏོག་བྱས་པར་འགྲོ་སྟེ། དེ་ལྟར་ཤེས་ན་སུ་དང་འཕྲད་ཀྱང་སངས་རྒྱས་ནང་མཇལ། སུ་དང་ལབ་ལོབ་ཅི་སྨྲས་ཀྱང་སྔགས་ཀྱི་བཟླས་པ། གང་དུ་ཕྱིན་
:ཀྱང་བསྐོར་བ། སྙན་པར་སྨྲས་ཚད་བསྟོད་པ། ཅི་བྱས་ཆོས་སུ་འགྲོ་བའི་བློ་སྦྱོང་ངོ་མཚར་ཅན་ཡིན་པས། འདི་མ་ཤེས་ན་སྒོམ་ཆེན་པ་གཞན་ཁྱད་དུ་གསོད་ཅིང༌། རང་རྒྱུད་
རང་གིས་སྲེག་པ་ཞིག་ཡོང་བས། དུས་ཐམས་ཅད་དུ་ཐ་མལ་གྱི་སྒོ་གསུམ་དུ་མ་ཤོར་བར་སྐུ་གསུང་ཐུགས་རྡོ་རྗེའི་རང་བཞིན་དང་མ་བྲལ་བར་བྱས་པས་བསྐྱེད་པའི་རིམ་པ་མཐར་

ཕྱིན་པར་འགྱུར་རོ། །ཞེས་གསུངས་སོ། ༈ །གཉིས་པ་རྫོགས་པའི་རིམ་པ་ལ། རྗེ་བཙུན་ཆེན་པོ་ནཱ་རོ་པས། དངོས་པོའི་གནས་ཐབས་ལམ་དང་ནི། །འབྲས་བུ་སྐྱེ་བའི་རིམ་
པའོ། །ཞེས་གསུངས་པ་ལ། བླ་མ་རིན་པོ་ཆེའི་བཞེད་ཀྱིས། དངོས་པོའི་གནས་ཐབས་ལ། ལུས་ཀྱི་གནས་ཐབས། སེམས་ཀྱི་གནས་ཐབས། ལམ་བསྒོམ་པའི་རིམ་པ་དང་
གསུམ་ལས། དང་པོ་ལུས་ཀྱི་གནས་ཐབས་ནི། རྩ་རླུང་ཐིག་ལེའི་རྟེན་འབྲེལ་གྱིས་ལུས་ངག་ཡིད་གསུམ་གྲུབ་ཅིང་། དེ་ལ་རྟེན་འབྲེལ་ཕྱི་རོལ་གྱི་སྣང་བ་སྣ་ཚོགས་ཤར། སྐྱེ་རྒ
ན་འཆི་དང༌། ཚེ་འདི་ཕྱི་བར་དོ་གསུམ་གྲུབ་ནས་འཁོར་བའི་ཆོས་ཐམས་ཅད་ཡོངས་སུ་འཛིན་ལ། དེ་ཉིད་སངས་རྒྱས་ཀྱི་ས་བོན་ཉིད་དུ་གནས་པ་ནི། ཀྱཻ་རྡོ་རྗེའི་རྒྱུད་
ལས། ལུས་ལ་ཡེ་ཤེས་ཆེན་པོ་གནས། །རྟོག་པ་ཐམས་ཅད་ཡང་དག་སྤངས། །དངོས་པོ་ཀུན་ལ་ཁྱབ་པ་པོ། །ལུས་གནས་ལུས་ལ་མ་སྐྱེས་པའོ། །ཞེས་གསུངས་པས། ཡེ་

༄༅། །ཤེས་དེ་ཕྱི་རོལ་སྣོད་བཅུད་ཐམས་ཅད་ལ་ཁྱབ་ལ། བྱེ་བྲག་ཏུ་རང་གི་སྤྱི་བོའི་གཙུག་ནས་རྐང་མཐིལ་ཡན་ཆད་ལ་ཁྱབ་ཅིང་། འཁོར་ལོ་བཞིར་འཕོ་
ཞིང་གནས་ཏེ། གཉིད་ཀྱི་དུས་སུ་སྙིང་ག་ཆོས་ཀྱི་འཁོར་ལོ། རྩ་རོ་མ་རྐྱང་མ་ཀུན་འདར་མ་གསུམ་གྱི་འདུས་སོ་ཆོས་འབྱུང་གི་དབྱིབས་ཅན་དྭངས་པའི་རླུང་ཡི་གེ་ཧཱུཾ་གི་རྣམ་པར་
གནས་པ་དང་། ཀུན་གཞི་བྱང་ཆུབ་ཀྱི་སེམས་གཉིས་མེ་དང་ལྕགས་སྒོང་ངམ། ཆུ་དང་འོ་མ་བཞིན་དུ་དབྱེར་མེད་དུ་འདྲེས་ཏེ་གནས་པས་གཉིད་ཀྱི་དུས་སུ་འོད་གསལ་བསྒོམ་
པ་སེམས་ན༑ ལྷན་ཅིག་སྐྱེས་པའི་ཡེ་ཤེས་མངོན་སུམ་དུ་འཆར་བར་འགྱུར་རོ། །དེ་བཞིན་དུ་རྨི་ལམ་གྱི་དུས་སུ། མགྲིན་པ་ལོངས་སྤྱོད་ཀྱི་འཁོར་ལོ། ཡི་གེ་ཨཾ་གྱི་རྣམ་པར་རླུང
འདྲེས་པ་ལས་རྨི་ལམ་སྒྱུ་ལུས། སྙོམས་འཇུག་གི་དུས་སུ་སྤྱི་བོར་བདེ་ཆེན་གྱི་འཁོར་ལོ། ཡི་གེ་ཧཾ་གི་རྣམ་པར་རླུང་སེམས་འདྲེས་ཏེ་གནས་པས་སྤྲུལ་པའི་འཁོར་ལོ་ལ་བརྟེན་ཏེ་

གཏུམ་མོ་བསྒོམ་ན། ལྷན་ཅིག་སྐྱེས་པའི་ཡེ་ཤེས་མི་འཆར་མི་སྲིད། རས་པ་ཆེན་པོའི་ཞལ་ནས། གར་ཐོད་ཐོད་དུ་བསྒོམ་པས་ཡེ་ཤེས་མི་སྐྱེ་སྟེ། རྗེ་ནཱ་རོ་པའི་བཞེད་པ། དོན་
དམ་པར་རང་བཞིན་མ་གྲུབ་ཀྱང་། ཀུན་རྫོབ་ཏུ་སེམས་གནས་པའི་རྟེན་ཡོད་པས། རྟེན་འབྲེལ་ལུས་ལ་བསྒྲིགས་པས་རྟོགས་པ་སེམས་ལ་འཆར་བར་འགྱུར་བ་ཡིན། དཔེར་ན་
བའི་འོ་མས་ལུས་ཐམས་ཅད་ལ་ཁྱབ་ཀྱང་། རྭ་དང་རྣ་བ་དང་མཇུག་མ་ལ་འཐེན་ཡང་མི་འབྱུང་། ནུ་སོར་ཁོ་ན་ལ་གནད་དུ་བསྣུན་དགོས་པ་དང་འདྲའོ། །དེས་ན་ལུས་ཀྱི་གནད་
འདི་ཤིན་ཏུ་གལ་ཆེ་བ་སྟེ། འོ་ན་གཏུམ་མོ་ལ་སོགས་པ་ལམ་ཁ་ཡར་བ་ལ་དགོས་ཀྱིས། ལམ་གཅིག་ཅར་བ་ཕྱག་རྒྱ་ཆེན་པོ་བསྒོམ་པ་ལ་ཚོགས་དྲུག་ལྷུག་པར་འཇོག་པས་ཅང་
དགོས་སམ་སྙམ་ན། དེ་མ་ཡིན་ཏེ། གསང་བའི་དབང་གིས་མཆོག་གིས་དབང་པོའི་སྒོ་ཕྱེ་ནས། གསུམ་པ་ཤེས་རབ་ཡེ་ཤེས་ཀྱི་དབང་གི་དུས་སུ། ཡེ་ཤེས་བཞི་ནི་རིམ་པས་

༄༅། །ལྷན་ཅིག་སྐྱེས་པའི་ཡེ་ཤེས་ངོས་འཛིན་པ་ལ་ལུས་ཀྱི་གནད་འདི་ཤིན་ཏུ་གལ་ཆེའོ་གསུངས་སོ། །གཉིས་པ་སེམས་དངོས་པོའི་གནས་ཐབས་
ནི། དེ་ཐམས་ཅད་སེམས་ཉིད་རྣམ་པར་འཕྲུལ་ཞིང་ཀུན་ཏུ་སོན་པ་ལས་བྱུང་སྟེ། སེམས་ཀྱི་དབྱིངས་ནི་གདོད་མ་ནས། སྐྱེ་བ། འགག་པ། གནས་པ། ལ་སོགས་པ་མཐའ་
ཐམས་ཅད་དང་བྲལ་བའི་དེ་བཞིན་ཉིད་གདོད་མ་ནས་རྣམ་པར་དག་པ་ཆོས་ཀྱི་སྐ་དང་དབྱེར་མེད་པ། སངས་རྒྱས་ཀྱི་སྙིང་པོ་ཞེས་བྱ་བ། སེམས་ཅན་ཐམས་ཅད་ཀྱི་རྒྱུད་ལ་རང་
ཆས་སུ་གནས་པར་གདའ་སྟེ། དེ་ལྟར་མ་རིག་པས་རང་ལ་རང་འཁྲུལ། རང་གིས་རང་བཅིངས་ནས་འཁོར་བའི་ཆོས་སུ་གྲུབ་ནས་སྡུག་བསྔལ་གྱིས་དུས་འདའ་བར་གྱུར་པ་
རྣམས་ལ་རྒྱས་པར་ནི་གོང་དུ་གཞིའི་སྐབས་སུ་རིམ་པར་བསྟན་ལ། འདིར་བླ་མའི་གདམས་ངག་གིས་ངོ་སྤྲད་ནས། ཐབས་སྣ་ཚོགས་ཀྱིས་གནད་དུ་བསྣུན་ཅིང་བསྒོམ་པས་ཉམས་

དང་རྟོགས་པའི་སྒོ་ནས་སེམས་ཀྱི་དེ་བཞིན་ཉིད་དེ་མངོན་དུ་གྱུར་པའི་ཚུལ་གྱིས་སངས་རྒྱ་བར་འགྱུར་རོ། །ཞེས་གསུངས་སོ། །བསྒོམ་རྒྱུའི་ངོ་བོ་ངོ་ཤེས་པར་བྱ་བའི་ཕྱིར་སེམས་
ལྟེ་གནས་ཐབས་མདོ་ཙམ་དུ་བརྗོད་པའོ། །གསུམ་པ་ལམ་བསྒོམ་པའི་རིམ་པ་ལ། མཚན་བཅས་རྫོགས་པའི་རིམ་པ་དང་། མཚན་མེད་རྫོགས་པའི་རིམ་པ་གཉིས་
beiatz
ལས། དང་པོ་ནི། བླ་མ་གཞུང་པ་རྔོག་ཆོས་རྡོར་གྱིས་བསྲེ་བ་དང་འཕོ་བ་གཉིས་སུ་མཛད་ནས། ཉིན་པར་གྱི་སྒྱུ་ལུས་དང་། མཚན་མོའི་རྨི་ལམ་བསྲེ། འཆི་བ་འོད་གསལ་.zlL
tca.ar
དང་ཆོས་སྐུ་བསྲེ། བར་དོ་ལོངས་སྐུ་དང་བསྲེ་བའོ། །རྗེ་དྭགས་པོ་པས། ནཱ་རོ་ཆོས་བཞིའམ་དྲུག་བྱ་བ་ལ། བསྒོམས་པས་སངས་རྒྱ་བ་གཏུམ་མོ། གཉིད་འཐུག་པོའི་དུས་སུ་2z2
འོད་གསལ། སྲབ་མོའི་དུས་སུ་རྨི་ལམ། མ་བསྒོམས་པར་སངས་རྒྱ་བ་འཕོ་བ། དེའི་སྟེང་དུ་གྲོང་འཇུག་དང་བར་དོ་གཉིས། སྒྱུ་ལུས་བར་དོའི་ཆ་ལག་དང་དྲུག་ཏུ་མཛད། རྗེ་

༄༅། །བཙུན་ཡེར་པ་བས། བསྒོམས་ཏེ་སངས་རྒྱ་བ་ལ་གཅིག་ཅར་བ། ཁ་ཡར་བ། རིམ་གྱིས་པ་དང་གསུམ་དུ་མཛད་ནས། དང་པོ་ནི། དབང་བཞི་
པའི་དོན་ཕྱག་རྒྱ་ཆེན་པོ་གཅིག་ཅར་དུ་སྟོན་པ་ཐོག་བབ། ཁ་ཡར་བ་ལ་གཏུམ་མོ། འོད་གསལ། སྒྱ་ལུས། གཞན་ལུས། འབྲས་བུ་ཟུང་འཇུག་དང་ལྔ། ལམ་དེ་རྣམས་ཀྱི་
གེགས་སེལ་གཟེར་ལྔ། དེའི་དོན་བསྡུས། བླ་མ་རིན་པོ་ཆེའི་གནད་རྣམ་ལྔའོ། །རིམ་གྱིས་པ་ལ་རྫོགས་རིམ་བདུན་ནོ། །མ་བསྒོམས་པར་སངས་རྒྱ་བ་ལ་གྲོང་འཇུག །འཕོ་བ་
བསྲེ་བ་དང༌། བསྲེ་ཐབས་ལ་བར་དོ་གསུམ་གཅིག་ཏུ་བྱས་པ་དང་ལྔའོ། །དེ་རྣམས་སོ་སོའི་ཁྲིད་ཚུལ་རྒྱས་པར་གཞན་དུ་ཤེས་པར་འགྱུར་བ་འདིར་ལྡེབ་༡ཆད་གསང་སྔགས་པའི་ལྟ་
བ་ནི། རྒྱུད་རྣམས་ལས་ཕྱག་རྒྱའི་དབྱེ་བ་གསུངས་ཏེ། བཤད་རྒྱུད་རྡོ་རྗེའི་ཕྲེང་བ་ལས། ཕྱག་རྒྱའི་དབྱེ་བ་བླ་ན་མེད། །ཆོས་དང་ལས་དང་དམ་ཚིག་དང་། །ཕྱག་རྒྱ་ཆེན་པོ་

མངོན་པར་བརྗོད། །ཅེས་པ་དང་། དེ་ཇི་ལྟར་བཤད་པ་ནི། དེ་ཉིད་ལས། ལས་ཀྱི་རྣམ་པར་ངེས་པ་ཡིས། །ཀུན་ནས་རྒྱས་བཏབ་ལྟ་བུར་གནས། །གང་ཡང་འདི་ནི་ལས་གང་
གིས། །དེ་འབྲས་ཇི་ལྟར་བཞིན་འབྱུང་བ། །ཆོས་རྣམས་རང་བཞིན་མེད་པ་ཉིད། །རང་བཞིན་གྱིས་ནི་རྒྱས་བཏབ་ནས། །དམ་ཚིག་རང་གི་ཡོན་ཏན་དངོས། །རྒྱལ་སྲས་རྣམས་
pghrzཀྱི་རྒྱས་བཏབ་པ། །སྟོང་དང་སྙིང་རྗེ་མི་ཕྱེད་པ། །སངས་རྒྱས་ཞིང་ནི་རྣམ་སྦྱོང་བ། །དེ་བཞིན་གཤེགས་པའི་དམ་ཚིག་ནི། །ཡོངས་སུ་དག་པའི་མཛོད་འཛིན་པ། །དེའི་རང་:
cluzr.lb
བཞིན་རང་བཞིན་མེད། །ཕྱག་རྒྱ་ཆེན་པོ་ཞེས་ནི་བརྗོད། །ཅེས་སོ། །ནང་ལྟར་ན། ནོར་བུ་གླིང་པས་མཛད་པའི་དངོས་པོའི་གནས་ལུགས་བསྒོམ་ཞེས་པར། ལྷན་ཅིག་སྐྱེས་.
པའི་ཡེ་ཤེས་བསྐྱེད་པའི་ཆེད་དུ། ཆོས་ཀྱི་ཕྱག་རྒྱ་ནི་འདོད་ཡོན་ལྔ་ཆགས་མེད་དུ་སྤྱོད་པ། དམ་ཚིག་གི་གཏུམ་མོ། ལས་རྒྱ་རིག་མ། ཕྱག་རྒྱ་ཆེན་པོ་བདེ་སྟོང་གི་རྒྱས་འདེབས་༔

༄༅། །དགུ་བཤད། བླ་མ་རིན་པོ་ཆེའི་ཞལ་ནས། བུམ་པའི་དབང་བསྐྱར་ནས་བསྐྱེད་པའི་རིམ་པ་དང་བཟླས་པ་ནི་བརྟན་པར་བྱེད་པ་ཡིན། དེས་གསལ་བ་
རབ་ཀྱི་མཐར་ཕྱིན་པས། འབྲས་བུ་སྤྲལ་པའི་སྐུའི་ངོ་བོ་འཐོབ་པར་བྱེད། དེ་ནི་དམ་ཚིག་གི་ཕྱག་རྒྱའོ། །གསང་བའི་དབང་གིས་ངག་གི་དྲི་མ་འདག་པར་བྱེད། ལམ་ཆོས་ཀྱི་
ཕྱག་རྒྱ་ལ་སློབ་པར་བྱེད་པ་ཡིན་ཏེ། རྩ་དང་། རླུང་དང་། ཐིག་ལེ་དང་། རྨི་ལམ་དང་། སྒྱུ་ལུས་དང་། འོད་གསལ་ལ་སོགས་པས་བདག་བྱིན་གྱིས་བརློབ། ཤེས་རབ་ཡེ་
ཤེས་ཀྱི་དབང་གིས་ཡིད་ཀྱི་དྲི་མ་འདག་པར་བྱེད།ྋལམ་ལས་ཀྱི་ཕྱག་རྒྱ་ལམ་དུ་བྱེད་པ་ཡིན་ཞེས་གསུངས་པས། གསང་སྔགས་བྱ་སྤྱོད་རྣལ་འབྱོར་གྱི་རྒྱུད་གསུམ་བླ་མེད་ཀྱི་བུམ་
དབང་དང་བཅས་པའི་ལྟ་བ་དེ། གསལ་སྟོང་དམ་ཚིག་གི་ཕྱག་རྒྱ་ཟེར་ཏེ། ཐ་མལ་གྱི་སྣང་བ་དེ་དག་པའི་སྣང་བ་གཅིག་ཏུ་བསྒྱུར་དགོས་པ་བྱུང་བའམ། ཡང་ན་ཤཱུ་ནྱ་ཏཱའི་སྔགས་

ཀྱིས་རྒྱས་འདེབས་ཤིང་། སྣོད་བཅུད་འོད་དུ་ཞུ་ནས་ནང་ལ་སེམས་འཛིན། ཡོད་པ་མེད་པར་སྟོང་། གསང་དབང་གི་ལྟ་བ་སྣང་སྟོང་ཆོས་ཀྱི་ཕྱག་རྒྱ་ཡིན་ཏེ། སྣང་བ་ལ་ཕྱེ་
བྱས། སྟོང་པ་ལ་ཆུ་བྱས། དེ་གཉིས་བསྲེས་ནས་ཟུང་འཇུག་ཟན་གོང་འདྲ་བ་ལ་གཤིས་བྱེད། ཤེས་རབ་ཡེ་ཤེས་ཀྱི་དབང་གི་ལྟ་བ་བདེ་སྟོང་ལས་ཀྱི་ཕྱག་རྒྱ་ཡིན་ཏེ། སྟོང་པའི་
གྲོགས་ལ་བདེ་བ་རང་ཅིག་དགོས་པར་བྱུང་བ་དེ་ལམ་གྱིས་ཐབས་ཀྱིས་ཟིན་པའི་ཆ་ཡིན་མོད། གཤིས་ལ་བདེ་སྟོང་སྡུག་སྟོང་ཁྱད་ཅི་ཡོད། དེ་ཐམས་ཅད་ཀྱང་གོང་མ་ལ་ལྟོས་
ནས་འོག་མ་དམན་པ་ཡིན་མོད། སྤྱོད་འཇུག་ལས། རྣལ་འབྱོར་པ་ཡང་བློ་ཁྱད་ཀྱིས། །གོང་མ་གོང་མ་རྣམས་ཀྱི་གནོད། །ཅེས་སོ། །ལྟ་བ་དེ་ཐམས་ཅད་ལས་མ་གྲོལ་བར་
མཐར་ཐུག་གི་ལྟ་བ་མི་ཡོང་། བླ་མ་རིན་པོ་ཆེའི་ཞལ་ནས། སྣང་བའི་ཕྱོགས་སུ་ལྷུང་བའམ། །ཡང་ན་སྟོང་པའི་ཕྱོགས་སུ་ལྷུང་། །སྤྲོས་པའི་ཕྱོགས་སུ་ལྷུང་བའམ། །ཡང་ན་༔

། གཉིས་མེད་ཕྱོགས་སུ་ལྷུང༌། །ཡང་ན་སྟོང་པའི་ཕྱོགས་སུ་ལྷུང་། །དམིགས་པའི་ཕྱོགས་སུ་ལྷུང་བའམ། །ཡང་ན་དམིགས་མེད་ཕྱོགས་སུ་
ལྷུང༌། །གཉིས་པའི་ཕྱོགས་སུ་ལྷུང་བའམ། །ཡང་ན་གཉིས་མེད་ཕྱོགས་སུ་ལྷུང༌། །དེ་འདྲ་བ་ཡི་ཕྱོགས་ཆ་ལས། །གཉིས་པའི་གནས་ལུགས་བརྗོད་མི་ལང་། །མདོར་ན་
གནས་ལུགས་ཕྱོགས་བྲལ་ལམ། །གཉིས་མེད་ལ་རྟོག་ཆོས་པ་ཡིས། །ཇི་ལྟ་ཇི་ལྟར་འབད་རྩོལ་བ། །དེ་ལྟ་དེ་ལྟར་ཕྱོགས་ཆ་དང་། །གཉིས་སུ་འཛིན་པ་འཕེལ་བར་འགྱུར།
ཞེས་གསུངས། དབུ་མ་རྩ་བ་ལས་ཀྱང་། ལྟ་བ་ཐམས་ཅད་སྤང་བའི་ཕྱིར། །དམ་པའི་ཆོས་འདི་བསྟན་མཛད་པའི། །ཞེས་པ་དང་། བློ་ཆུང་གང་དག་དངོས་རྣམས་ལ། །ཡོད་
པ་ཉིད་དང་མེད་ཉིད་དུ། །ལྟ་བ་དེས་ནི་བལྟ་བྱ་བ། །ཉེ་བར་ཞི་བ་ཞི་མི་མཐོང་། །ཞེས་གསུངས་སོ། །གོང་མའི་ལྟ་བ་ངོས་བཟུང་བ་ནི། ལྟ་བ་ཐམས་ཅད་ཀྱི་མཐར་ཐུག །བླ་

མ་དམ་པའི་ལྟ་བ་དེ་དབང་བཞི་པའི་མངོན་པར་རྟོགས་པ། ཆོས་ཐམས་ཅད་ཀྱི་རང་བཞིན་མཉམ་པ་ཉིད་སྤྲོས་པའི་མཐའ་ཐམས་ཅད་དང་བྲལ་བའི་ཏིང་ངེ་འཛིན་གྱི་རྒྱལ་པོ་ཕྱག་རྒྱ་
ཆེན་པོ་ཡིན་ཏེ། བླ་མ་རིན་པོ་ཆེའི་ཞལ་ནས། དབང་བཞི་པས་ཕྱག་རྒྱ་ཆེན་པོ་ལམ་དུ་བྱེད་པ་ཡིན་ཏེ། ཐམས་ཅད་རོ་མཉམ་དུ་ཤར་བས་གོང་གི་བདེ་བ་ཆེན་པོ་ཉིད། སྟོང་པར་
ཤར་ནས་ཞེན་པ་མེད་པར་བདེ་བ་དང་སྡུག་བསྔལ་བ་དང་། འཁོར་བ་དང་། མྱ་ངན་ལས་འདས་པ་ཐམས་ཅད་སྟོང་པར་རོ་མཉམ། ལྷན་ཅིག་སྐྱེས་པའི་ཡེ་ཤེས་སུ་ཤར་བ་ཡིན་
གསུངས། ཕྱག་རྒྱ་ཆེན་པོ་འདི་དབང་བཞི་པའི་མངོན་རྟོགས་ཡིན་པ་ལ། དྭགས་པོ་བཀའ་བརྒྱུད་པ་ཚོས་དབང་བསྐུར་གྱི་ཆོ་ག་མེད་པར་ཕྱག་རྒྱ་ཆེན་པོ་སྟོན་པ་འདི་མི་
འཐད། ཅེས་ས་སྐྱ་པས་གསུངས། དེ་ཡང་མ་སྙེད། དེ་ལ་ཞིབ་ཆ་གང་ཟག་གི་དབང་པོ་མཐོ་དམན་སྲང་འདྲ་བ་ཞིག་དགོས་པར་འདོད་ནས། དོ་ཧ་སྐུ་གསུང་ཐུགས་ཡིད་ལ་མི་ལྕ

།བྱེད་པའི་ཕྱག་རྒྱ་ཆེན་པོ་ལས། ཀྱེ་ཧོ་གྲོགས་དག་རིག་པའི་ཡེ་ཤེས་གཉིས་སུ་མེད་པ་ནི། །ཡེ་ཤེས་བླ་ན་མེད་པའི་དབང་བསྐུར་ཆེན་པོ་སྟེ། །བསྐུར་
དུ་མེད་པའི་ཚུལ་གྱིས་ཐོབ་པར་བྱེད་པ་ནི། །མཆོག་གོ་རྣལ་འབྱོར་རྣམས་གསུངས་དབང་བསྐུར་ཏེ། །ཐོབ་བྱ་མེད་པའི་ཚུལ་གྱིས་ཐམས་ཅད་རྫོགས། །དེ་ཉིད་མ་ཤེས་ལོག་སྲིད་
ཅན་གྱི་དབང་རྣམས་ནི། །མཚན་མའི་རྟོག་པ་དག་གིས་གསུམ་དུ་ཟག་པར་འགྱུར། །ཞེས་པ་ལྟར་བླ་མ་རིན་པོ་ཆེའི་ཞལ་ནས། བླ་མའི་བྱིན་རླབས་ཁོ་ན་ལས། །དབང་བཞི་ངེས་
པར་ཚང་འགྱུར་ཏེ། །གཞན་ལ་དོན་ཚང་འགའ་རེ་ལས། །ཕལ་ཆེར་ཆོ་གའི་བཤད་འདེབས་ཙམ། །ཞེས་པ་ལྟར་བརྡའི་དབང༌། དགོངས་པ་དོན་གྱི་དབང་གཉིས་སུ་
འབྱེད། བརྡའི་དབང་ནི་བླ་མ་རིན་པོ་ཆེའི་ཞལ་ནས། བཞི་པ་གཏིང་ནས་མ་ཐོབ་པས། །བརྡའ་སོགས་ཙབ་ཙུབ་གོ་ཡུལ་ལ། །བཞི་པར་རློམ་པ་འོ་རེ་བརྒྱལ། །ཞེས་གསུངས་

ཏེ། དབང་བཞི་པའི་ཡོན་ཏན་མ་སྐྱེས་པའི་ཆོ་ག་བཤར་བ་ཙམ། སློབ་དཔོན་གྱིས་དབང་བསྐུར་སྙམ། སློབ་མས་ཐོབ་སྙམ། ལམ་ཉམས་སུ་ལེན་པའི་རྟེན་བཏུབ་ཙམ་དེ་ཡིན་
མོད། མི་ཟད་པའི་གཏེར་མཛོད་ཡོངས་སུ་གང་བའི་གླུ་ཞེས་པའི་དོ་ཧ་ལས། རྟོག་གེ་བློ་ཆུང་གང་ཟག་དག །བརྟགས་ནས་ལྷ་ཡི་དཀྱིལ་འཁོར་བསྒོམ། །མུ་སྟེགས་བདག་
གཞན་གྲུབ་པར་རྟོག །བུམ་གསང་ཤེས་རབ་ཡེ་ཤེས་དང་། །མཐར་ཐུག་མན་ངག་ཚིག་ཏུ་འདོན། །དོན་གྱི་རྣམ་པ་དེ་དང་བྲལ། །འབད་ཅིང་འཁོར་ལ་རྣམ་པར་ཞེན། །སྟོང་པ་
མཁའ་བཞིན་གཞན་དུ་རྟོག །ཅེས་པ་དང་། བིར་ཝ་པའི་ཚིག་རྐང་བརྒྱད་ཅུ་རྩ་བཞི་པར། དབང་དང་དབང་བསྐུར་མང་པོ་གསུངས་པ་རྣམས། །བླ་མ་རྣམས་ལ་སློབ་མས་ལེན་
པར་བྱེད། །དེ་ནས་བརྩམས་ཤིང་སློབ་མ་རྣམས་ལ་འཆད། །དབང་བསྐུར་གྱིས་ནི་ཕྱོགས་ཀྱང་མ་མཐོང་ངོ་། །ཞེས་གསུངས་སོ། །དོན་གྱི་དབང་ལ་ནུས་པ་དོན་གྱི་དབང་དང་།

༄ ༅། །རྟོགས་པ་དོན་གྱི་དབང་གཉིས་ཡིན།དང་པོ་དེ་བླ་མ་རིན་པོ་ཆེའི་ཞལ་ནས། ལས་རྒྱའི་གདུང་པ་མ་ཆོད་པར། །ལམ་ལ་ཆུད་པར་མི་སྲིད་ལ། །
གསུམ་པའི་ལས་རྒྱ་ཐུབ་པས་གསུངས། །དེ་འོག་རྣམས་ལ་ཡེ་ཤེས་ཀྱིའོ། །གདུང་བ་མེད་ཅིང་གནད་དགོས་ལ། །ལོངས་སྤྱོད་རླབས་སོགས་གྲོལ་ལམ་གྱིས། །མན་ངག་
གནད་རྣམས་ཐུབ་པས་གསུངས། །ཞེས་གསུངས་ཏེ། བུམ་དབང་གིས་ཐ་མལ་གྱི་ཞེན་པ་ལྷ་སྐུར་བསྒྱུར་བ་བློ་ཁ་ཕྱོགས་པ་ཞིག་གིས་གསང་དབང་ཞུས་ནས། རྩ་རླུང་ཐིག་ལེ་
ལས་སུ་རུང་བར་བྱས་ནས། ཤེས་རབ་ཡེ་ཤེས་དངོས་སམ་ཡིད་ཀྱི་རིག་མའམ། ལོངས་སྤྱོད་ཀྱི་རླབས་ལ་བརྟེན་ནས་ཞུ་བདེ་ལྷན་ཅིག་སྐྱེས་པའི་ཡེ་ཤེས་སྐྱེས་པ་སྟེ། དབང་བཞི་
པར་བླ་མའི་ཚིག་གིས་ངོ་སྤྲད་པས་རང་བཞིན་ལྷན་ཅིག་སྐྱེས་ཀྱི་རྟོགས་པ་འཆར་བ་ཡིན། ངོ་སྤྲད་པ་དང་རྟོགས་པ་འཆར་བ་ལ་གོང་མ་དེ་ཚོ་ཅི་དགོས་སྙམ་ན། བདེ་ཞིང་མྱུར་བའི་

ཐབས་ཁྱད་པར་ཅན་ཡིན་མོད། རྟོགས་པ་དོན་གྱི་དབང་ནི། བླ་མ་རིན་པོ་ཆེའི་ཞལ་ནས། ཐོག་མེད་དུས་ནས་རྒྱུད་སྦྱངས་ནས། །མོས་གུས་ཚད་ལྡན་རུས་པ་ཡི། །གཏིང་ནས་
སྐྱེ་བའི་སྐྱེས་བུ་མཆོག །སྐལ་ལྡན་ཤིན་ཏུ་ཡང་རབ་ལ། །གང་ལ་ཡང་ནི་མི་ལྟོས་པར། །ཏཻ་ལོ་བཅུ་གཉིས་ལོར་བསྟེན་པའི། །བྱིན་རླབས་སྐད་ཅིག་དེ་ཉིད་ལ། །ཞུགས་པས་
དབང་དང་བྱིན་རླབས་དང་། །རྒྱུད་སོགས་མ་ལུས་མངོན་གྱུར་གཟིགས། །ཞེས་གསུངས་པ་ལྟར། མོས་གུས་འབའ་ཞིག་གནད་དུ་བསྣུན་པས། བླ་མ་མཚན་ལྡན་གྱི་བྱིན་
རླབས་ཞུགས་ནས། དབང་བཞིའི་མངོན་རྟོགས་རྒྱུད་ལ་སྐྱེས་ཤིང་ངོ་སྤྲད་པས་གྲོལ་བ་འདི་ནི་དབང་མཆོག་ཡིན་ནོ། །མཁའ་འགྲོ་གསང་བའི་རྒྱུད་ལས། སློབ་དཔོན་སེམས་ཀྱི་
རྒྱལ་པོ་སྟེ། །འདི་ནི་རང་རིག་བཞི་པའི་དབང་། །འདི་ཡིས་ཐམས་ཅད་གྲོལ་བར་འགྱུར། །ཞེས་གསུངས། འདི་ཐམས་ཅད་ཀྱི་དོན་ཚང་བར་རྣམ་སྣང་མངོན་བྱང་ལས། ༔

།དབང་བསྐྱར་གསུམ་དུ་ཤེས་བྱ་སྟེ། །དེ་བས་ནན་ཏན་མཉན་པར་གྱིས། །ཕྱག་རྒྱས་གང་ཞིག་དབང་བསྐུར་བ། །ལས་དང་བྱ་བ་སྤངས་པ་སྟེ།༄༅
སྐྱོབ་པ་རྣམས་ཀྱི་དབང་བསྐྱར་བ། །དེ་ནི་མཆོག་སྟེ་དང་པོ་ཡིན། །གཉིས་པ་ལས་དང་བྱ་བ་ཡིས། །ཀུན་ནས་བླང་བར་ཡང་དག་བཤད། །གསུམ་པ་ཡིད་ཀྱིས་ཤེས་བྱ་སྟེ།
ཡུལ་དང་དུས་ནི་སྤངས་པའོ། །བླ་མ་ལེགས་པར་མགུ་བྱས་ནས། །ཕན་པར་བྱེད་པ་གང་སྨྲས་པའི། །དབང་བསྐར་འདི་མཆོག་ཡིན་པར་ནི། །རྫོགས་པའི་སངས་རྒྱས་རྣམས་
ཀྱི་བསྒྲགས། །ཞེས་དང༌། ཨ་ཏི་ཤའི་དམ་ཚིག་བསྡུས་པར། བླ་མའི་ཞལ་ནས་བྱུང་བའི་དབང་དང་། ཡེ་ཤེས་ཀྱིས་བྱིན་གྱིས་བརླབས་པའི་དབང་དང་། རྡོ་རྗེ་མཁའ་འགྲོ་མ་
▪ ལས་ལུང་དབང་དང་། བདག་ཉིད་ཀྱི་སེམས་ཀྱི་རྩལ་གྱིས་ཐོབ་པའི་དབང་ངོ་། །ཞེས་གསུངས་སོ། །དབང་གི་དབྱེ་བ་འདི་རྣམས་ལས། བྱིན་རླབས་དང་ཆོ་ག་གཉིས་ཀ་ཚང་ན་

མཆོག །གང་རུང་གཅིག་ལ་བྱིན་རླབས་མཆོག །གཅིག་ཀྱང་མེད་པ་བས་ཆོ་ག་བཤད་ཙམ་ཡང་མཆོག་སྟེ།གསང་སྔགས་ཀྱི་ཕྱག་རྒྱ་ཆེན་པོ་ཉམས་སུ་ལེན་རུང་བ་ལ་འདི་ཡང་
དགོས་སོ། ། རྒྱ་གར་ན་དབང་རྟེན་ཅན་དང་རྟེན་མེད་རྒྱུན་གཅིག་ལ་བསྐུར་བ་བརྡའི་དབང་དང་། རིམ་ཅན་དུ་བསྐར་བ་ནུས་པ་དོན་གྱི་དབང་དང་། བྱིན་རླབས་འབའ་ཞིག་གིས་
གྲོལ་བ་རྟོགས་པ་དོན་གྱི་དབང་། འདི་རྣམས་ཐམས་ཅད་ཀྱི་ཕྱག་ལེན་བྱུང་འདུག་པ་གྲུབ་ཆེན་ཚོའི་རྣམ་ཐར་ལ་གཟིགས། བླ་མ་རིན་པོ་ཆེའི་ཞལ་ནས། དབང་མ་བསྐུར་བར་ཐོབ་
པ་ཡོད། །གསུངས་པ་དེ་རྟོགས་པ་དོན་གྱི་དབང་ཡིན། བསྐུར་ལ་མ་ཐོབ་ཤིན་ཏུ་མང་། །གསུངས་པ་དེ་རྟོགས་པ་བརྡའི་དབང་བསྐུར། བསྐུར་ན་ཐོབ་ལ་མ་བསྐུར་ན། །མི་ཐོབ་
པ་ཡི་རིགས་ཀྱང་ཡོད། །གསུངས་པ་ནུས་པ་དོན་གྱི་དབང་ལ་གསུངས་སོ། །དབང་བཞི་པའི་དོན་ཕྱག་རྒྱ་ཆེན་པོ་དེ་གང་ཡིན་ན། ྋཕྱག་རྒྱ་ཆེན་པོ་ཐིག་ལེའི་རྒྱུད་ལས། ཕྱག་རྒྱ་༈

༄༅། །ཆེན་པོ་ཇི་ལྟར་ལགས། །རྒྱལ་བའི་དབང་ཕྱུག་ཡང་དག་གསུངས། །བཅོམ་ལྡན་འདས་ཀྱིས་བཀའ་སྩལ་པ། །རབ་ཏུ་བདེ་བའི་རྣམ་པ་མཆོག
ཉོན་གཅིག་ལྷ་མོ་ཕྱག་རྒྱ་ཆེ། །ཕྱག་རྒྱ་ཆེན་པོ་གསང་བ་ཆེ། །བརྗོད་མེད་མི་ཟད་མ་སྐྱེས་པ། །ཐམས་ཅད་གཟུགས་ཅན་གཟུགས་དང་བྲལ། །གཟུགས་མེད་གཟུགས་ནི་འདི་ཉིད་
མཆོག །ཕྲ་སྦོམ་ལ་སོགས་དང་བྲལ་བ། །གཞལ་དུ་མེད་པའི་རང་བཞིན་ནོ། །ཡང་དག་དྲི་མེད་རྣམ་པའི་འོད། །གང་དུ་ཡང་ནི་གནས་མེད་པ། །ཤར་བ་མ་ཡིན་གནས་མ་
ཡིན། །རྟག་ཏུ་ཤར་བ་ཤར་ཡང་ཆོག །དུས་དང་གནས་སྐབས་གྲོལ་བ་སྟེ། །སྐྱེ་དང་འཇིག་པ་མེད་པའོ། །ཞེས་གསུངས་པའི་དོན་བླ་མ་རིན་པོ་ཆེའི། བླ་མ་དྭགས་པོ་སྒོམ་
པའི་གསུང་་་་་དྲངས་པ་ལས། ཕྱག་རྒྱ་ཆེན་པོ་ཞེས་བྱ་བ་ནི། མི་འདའ་བའི་དོན་གྱིས་ན་ཕྱག་རྒྱ། ཡངས་ཤིང་མུ་མེད་པས་ན་ཆེན་པོའོ། །དེ་ཡང་འཁོར་འདས་ཀྱི་ཆོས་ཐམས་༔

ཅད་རང་གི་སེམས་ཕྱག་རྒྱ་ཆེན་པོ་སྤྲོས་བྲལ་ཆོས་ཀྱི་སྐུ་ལས་མི་འདའ་བ་ཡིན་ལ། དེ་ལས་གཞན་ན་མེད་པས་ཆེན་པོའོ། །ཞེས་གསུངས། སྣང་སྲིད་འཁོར་འདས་ཐམས་ཅད་སྐྱེ་
འགག་གནས་གསུམ་དང་མ་བྲལ་བ་གཅིག་ཀྱང་མི་འདུག་པས་མི་འདའ་བ། ཤེས་བྱའི་དཀྱིལ་འཁོར་འདི་ལ་མཐའ་མེད་ཅིང་། དེ་ལ་དེས་ཁྱབ་པས་ཡངས་པ། དེ་ལས་ཁྱད་
འཕགས་པ་གཞན་མི་འདུག་པས། གོང་ན་མེད་པའོ། །བླ་མ་རིན་པོ་ཆེའི་ཞལ་ནས། སྤྱིར་ཕྱག་རྒྱ་ཆེན་པོ་ལ་གསུམ་ཡོད། རང་བཞིན་ཕྱག་རྒྱ་ཆེན་པོ། ལམ་ཕྱག་རྒྱ་ཆེན་
། འབྲས་བུ་ཕྱག་རྒྱ་ཆེན་པོའོ། །རང་བཞིན་ཕྱག་རྒྱ་ཆེན་པོ་ནི། འོ་སྐོལ་སེམས་ཅན་འཇག་མིག་གི་སྲིན་བུ་ཡན་ཆད་ནས། སངས་རྒྱས་མར་བཅད་ཀྱི་རྒྱུད་ལ་ཡོད་པ། བཟང་
ངན་ཆེ་ཆུང་མེད་པའི་རང་བཞིན་རྣམ་དག་དེ་ཡིན། དེ་ཀུན་ལ་ཁྱབ་པས་ཁྱབ་བདག་ཆེན་པོ་ཞེས་བྱ། དེ་ཡིན་པ་ལ་ཡིན་པར་ངོ་མ་ཤེས་པས། དེ་ཡོད་ཀྱང་སངས་རྒྱས་ཀྱི་རྒྱུ་ཡོད་

།པ་ཙམ་ལས། ཉམས་སུ་མ་བླངས་མ་རྟོགས་པས་སངས་རྒྱས་མ་ཐོབ་པ་ཡིན། ལམ་ཕྱག་རྒྱ་ཆེན་པོ་ནི། བླ་མ་དམ་པ་ཞིག་གིས་དོན་དམ་པ་ནི་འདི་
ཁོ་ན་ཡིན་ནོ། །ཞེས་བསྟན། རང་གིས་ཀྱང་སེམས་རང་བཞིན་མེད་པར་རྟོགས། ངོ་ཤེས་ནས་གོམས་པར་བྱེད་པའོ། །འབྲས་བུ་ཕྱག་རྒྱ་ཆེན་པོ་ནི། དེ་ལྟར་གོམས་པར་བྱས་
པས་རྟོགས་པ་མཐར་ཕྱིན་ཏེ། སྟོབས་དང་མི་འཇིགས་པ་ལ་སོགས་པའི་ཡོན་ཏན་དུ་མ་དང་ལྡན་པའི་ཕྱག་རྒྱ་ཆེན་པོའི་དོན་དེ་རྟོགས་པའོ། །དེ་ཡང་དཔེར་ན་དང་པོ་དངུལ་རྡོ་དང་
འདྲ། གཉིས་པ་དེ་རྡོ་ལས་ཕྱེ་བའི་དངུལ་དང་འདྲ། གསུམ་པ་དེ་དངུལ་ལས་དངུལ་སྐུ་ལ་སོགས་པ་བྱས་པ་དང་འདྲའོ། །ཞེས་གསུངས། རྒྱུད་ལས། ཕྱག་ནི་སྟོང་པའི་ཡེ་
ཤེས་ཏེ། །རྒྱ་ནི་འཁོར་བའི་ཆོས་ལས་གྲོལ། །ཆེན་པོ་ཟུང་དུ་འཇུག་པ་སྟེ། །ཕྱག་རྒྱ་ཆེན་པོ་ཞེས་བརྗོད་དོ། །ཞེས་པ་ཡང་དོན་འདི་གསུམ་གོ་རིམ་བཞིན་བསྟན་པ་ཡིན་ཏེ། རང་

བཞིན་ཕྱག་རྒྱ་ཆེན་པོ་ནི། གཞི་ལམ་འབྲས་གསུམ་འཁོར་འདས་ཀྱི་ཆོས་ཐམས་ཅད། དངོས་པོའི་ཆོས་སུ་སྐྱེ་མ་མྱོང་བས་ཐོག་མའི་མཐའ་མེད། དངོས་མེད་ཀྱི་ཆོས་སུ་འགག་
མ་མྱོང་བས་ཐ་མའི་མཐའ་མེད། ཐ་དད་ཀྱི་ཆོས་སུ་གནས་མ་མྱོང་བས་དབུས་མེད་པ། འཁྲུལ་ཡང་ངན་དུ་མ་སོང་། གྲོལ་ཡང་བཟང་དུ་མ་སོང་། མཐོ་དམན་མེད་པའི་མཉམ་
ཉིད་དེ་ཡིན། དེ་ལ་བདེ་གཤེགས་སྙིང་པོ། བདེན་གཉིས་དབྱེར་མེད། གདོད་ནས་དག་པའི་ཆོས་ཉིད། གཞན་མ་ཡིན་པའི་དེ་བཞིན་ཉིད། རང་བཞིན་རྣམ་དག་གཉུག་མ་གཤིས་
ཀྱི་བཞུགས་ཚུལ་ཟེར་བར་གདའ། འདི་ལ་དགོངས་ནས་བླ་མ་རིན་པོ་ཆེས། དུས་གསུམ་རྒྱལ་བ་བྱོན་རུང་མ་བྱོན་རུང༌། །འཕགས་པའི་ཚོགས་ཀྱིས་རྟོགས་རུང་མ་རྟོགས་
རུང་། །ཐུབ་པ་རྣམས་ཀྱིས་གསུངས་རུང་མ་གསུངས་རུང་། །དགོངས་འགྲེལ་མཁན་པོས་དཀྲོལ་རུང་མ་དཀྲོལ་རུང༌། །ཆོས་ཉིད་གདོད་ནས་སྤྲོས་བྲལ་རྣམ་དག་འདི། །ཡེ་ལྩ

།ནས་ལྷུན་གྲུབ་འཕེལ་འགྲིབ་མེད་པར་གནས། །ཞེས་གསུངས་པས། འགའ་ཞིག་གི་འཆལ་གཏམ་ཆེན་པོར་བྱེད་པར་གདའ་སྟེ། ས་བཅུ་པའི་མདོ་༄༅།
ལས་ཀྱང་། འདི་ནི་ཆོས་རྣམས་ཀྱི་ཆོས་ཉིད་དེ། དེ་བཞིན་གཤེགས་པ་རྣམས་བྱུང་ཡང་རུང་མ་བྱུང་ཡང་རུང་། ཆོས་ཀྱི་དེ་ཉིད་གནས་པ་ཉིད་དེ། འདི་ལྟར་ཆོས་ཐམས་ཅད་སྟོང་
པ་ཉིད་དང་། ཆོས་ཐམས་ཅད་དམིགས་སུ་མེད་པའི་ཞེས་པ་དང་། ཤེར་ཕྱིན་ལ་སོགས་མདོ་དུ་མ་ནས་དེ་ཉིད་གསུངས་པ་ཚོ་འཆལ་གཏམ་ཡིན་ནམ། ལམ་ཕྱག་རྒྱ་ཆེན་པོ་ནི་བླ་
མ་དམ་པས་བྱིན་གྱིས་བརླབས་ཤིང་བརྡའ་ཐབས་ཁྱད་པར་ཅན་ལ་བརྟེན་ནས་ངོ་སྤྲད་པའི་དབང་བཞི་ལས་བྱུང་བ། ཐོས་བསམ་བསྒོམ་པའི་སོ་སོ་རང་གི་རིག་པའི་ཤེས་པས་རང་
བཞིན་ཕྱག་རྒྱ་ཆེན་པོ་དེའི་བཞུགས་ཚུལ་མ་ནོར་བར། ཕྱོགས་ལྷུང་གི་ལྟ་བ་ཐམས་ཅད་དང་བྲལ་ཞིང་གང་ཤར་གྱི་སྣང་སེམས་རྗེན་པ། ཐ་མལ་གྱི་རིག་པ་གསལ་གསལ་རིག་རིག་

པ༑ སྣང་བ་སྣ་ཚོགས་ཁྲ་ཤིག་གེ་བ་འདི་སོ་མ་ཉམས་མདོག་མ་བསྒྱུར། གཉེན་པོས་མ་བཅོས། ཐ་སྙད་ཀྱིས་སྒྲོ་མ་བཏགས། ཐེ་ཚོམ་གྱིས་བསྐུར་པ་མ་བཏབ། ཞེ་འདོད་ཀྱིས་
བསྲེ་སླད་མ་ཞུགས། བློས་བརྟག་དཔྱད་མ་བྱས་པའི་ཤེས་པ་ཞིག་ཡིན། འོ་ན་ཐ་མལ་པ་ཚོ་ལའང་སྣང་སེམས་ནི་སྣ་ཚོགས་སུ་འཆར། དེ་ལས་བཅོས་པ་ནི་མེད། ཁྱད་མི་
lgie.2Lzba.lheའདུག་པ་ཟེར་ན་ཤར་ལུགས་ཁྱད་མེད་དེ། ཤེས་ལུགས་ཁྱད་ཅིག་ཡོད་དོ། །མི་འདྲིས་འདྲིས་པ་ཞིག་དང་འཕྲད་ནས་ངོ་ཤེས་པ་དང་། མ་འདྲིས་པ་ཞིག་དང་འཕྲད་ཀྱང་ངོ་ཤེས་རྒྱུ་
.2abམེད་པའི་ཁྱད་དེ་འདྲ་ཞིག་ཡོད། གོང་མ་དེ་ལ་མི་དང་འཕྲད་པས་རྒྱུ་མཚན་ཤེས་པ་དུས་མཉམ་དུ་འབྱུང་། སྣང་སེམས་ཤར་བ་དང་། རང་སྟོང་རང་ངོ་ཤེས་པ་དུས་མཉམ་དུ་
འབྱུང་བས། ལྷན་ཅིག་སྐྱེས་པའི་ཡེ་ཤེས་ཟེར་བ་ཡིན། ཐ་མལ་པ་ཚོའི་དེ་ལ་ཤར་བ་ཡོད་དེ། ཤེས་པ་དེ་མེད། གཤིས་ཀྱི་བཞུགས་ཚུལ་རང་ངོ་ཤེས་པ་དེ་ལ་ཕྱིན་ཅི་མ་ལོག་པའི་

།ཡོངས་གྲུབ། མ་ནོར་བ་དེ་བཞིན་ཉིད། སོ་སོ་རང་གིས་རིག་པའི་ཡེ་ཤེས། རྣམ་ཀུན་མཆོག་ལྡན་གྱི་སྟོང་ཉིད། རྣམ་པ་ཐམས་ཅད་མཁྱེན་པའི་
སེམས། མ་བཅོས་རང་གྲོལ་གྱི་ཤེས་པ་ལ་སོགས་སྒོ་དུ་མ་ནས་སྟོན་ཀྱང་། མཛུབ་མོས་ཟླ་བ་མཚོན་པ་ཙམ་ལས། སོ་སོ་རང་གིས་རིག་པའི་ཡེ་ཤེས་མ་སྐྱེས་བར་དུ་ཇི་ལྟ་བ་ནི་
མི་ཤེས། བླ་མས་བསྟན་དུ་མེད། སློབ་མས་གོ་རུ་མེད། དཔེས་མཚོན་དུ་མེད། བློས་དཔྱད་དུ་མེད། ཐ་སྙད་ཀྱིས་བརྗོད་དུ་མེད། ཇི་ལྟར་བརྗོད་ཀྱང་སྐྱོན་རེ་ཡོངས་ཏེ། དོན་
ལ་ད་ལྟའི་སྣང་སེམས་རྗེན་པ་འདི་ཀ་ཡིན་ནོ། །བླ་མ་རིན་པོ་ཆེའི་ཞལ་ནས། ཇི་ཙམ་ཟབ་ཅིང་རྣོ་བའི་ཚིག་སོགས་ཀྱིས། །རྣམ་གྲངས་དུ་མར་བརྗོད་པར་བྱས་གྱུར་ཀྱང༌།
སེམས་ཀྱི་གནས་ལུགས་ཐོག་ཏུ་ཕེབས་མི་སྲིད། །ཇི་སྲིད་ཚིག་ཏུ་བརྗོད་ནུས་དེ་སྲིད་དུ། །མིང་འདོགས་ཇི་ཙམ་ལེགས་ཀྱང་གནས་ལུགས་མིན། །ཇི་ལྟར་ཡིད་ཀྱིས་དཔྱད་བཟོད་ ༷

དེ་སྲིད་དུ། །ཇི་ཙམ་ཟབ་པར་རྟོགས་ཀྱང་བ{ནས་ལུགས་མིན། །བལྟ་བྱ་ལྟ་བྱེད་གཉིས་འཛིན་དེ་སྲིད་དུ། །གཉིས་སུ་མེད་པའི་གནས་ལུགས་རྟོགས་མི་སྲིད། །ཁོ་བོས་སྨྲས་པ་
དེས་ཀྱང་མི་ཕོག་སྟེ། །མཛུབ་མོས་ཟླ་བ་མཚོན་པ་བཞིན་དུ་རྟོགས། །ཞེས་གསུངས་སོ། །འབྲས་བུ་ཕྱག་རྒྱ་ཆེན་པོ་ནི། རྫོགས་པའི་སངས་རྒྱས་ཀྱིས་ཇི་སྙེད་པ་ཐམས་ཅད་ཇི་ལྟ་
བར་མཁྱེན་པའི་ཡེ་ཤེས་དེ་ཡིན་ཏེ། རྒྱས་པར་འབྲས་བུའི་སྐབས་སུ་འཆད་དོ། །ཡང་དང་པོའི་སངས་རྒྱས་ལས། ལས་ཀྱི་ཕྱག་རྒྱ་ཡིད་ཀྱི་ནི། །བཏགས་པའི་ཡེ་ཤེས་ཕྱག་རྒྱ་
ཡང་། །མཆོག་ཏུ་མི་འགྱུར་སྦྱོར་བ་ཡིས། །ཕྱག་རྒྱ་ཆེན་པོ་བསྒོམ་པར་བྱ། །ཞེས་ཕྱག་རྒྱ་གསུམ་གསུངས་པ་ནི། ཡེ་ཤེས་བསྐྱེད་པའི་རྟེན་ཏེ། ལས་རྒྱ་རིག་མ། ཡེ་ཤེས་ཀྱི་
ཕྱག་རྒྱ་འོད་ཀྱི་རིག་མ། རང་ལུས་ཕྱག་རྒྱ་ཆེན་པོ་སྟོང་གཟུགས་ཡིན་ནོ། །ཡང་རྒྱུད་འགའ་ཞིག་ནས་ཕྱག་རྒྱ་དྲུག་གསུངས། ཕྱི་ལྟར་བཤད་པ་ནི། ཕྱག་རྒྱ་ཆེན་པོ་ཐིག་ལེ་༔

།ལས། སྦྱིན་པ་ཆེན་པོ་ཞེས་བསྟན་པ་སྟེ། །ཚུལ་ཁྲིམས་ལས་ཞེས་བསྟན་པའོ། །བཟོད་པ་དམ་ཚིག་ཅེས་སུ་བསྟན། །བརྩོན་འགྲུས་ཏིང་འཛིན་ཤེས་
རབ་བྱ། །བསམ་གཏན་ཡེ་ཤེས་ཞེས་བྱར་བསྟན། །ཤེས་རབ་ཡེ་ཤེས་ཕྱག་རྒྱ་ཆེ། །དོན་དམ་པར་ནི་ཤེས་པར་བྱ། །ཞེས་སོ། །དེ་རྣམས་ཀྱི་ཡང་ནང་བཤད་ནི། གོང་དུ་ཕྱག་
རྒྱ་བཞི་དང་གསུམ་སྟོན་པ་དང་གཅིག་གོ། །དེ་ལྟར་ཕྱི་ནང་དང་རྣམ་གྲངས་དུ་མས་བཤད་ཀྱང་མཐར་ཐུག་ཕྱག་རྒྱ་ཆེན་པོ་ནི་ཕལ་ཆེར་མཐུན་ཏེ། དེ་ལྟར་ཐེག་པ་ཐམས་ཅད་ཀྱི་ཡང་
རྩེ། ལྟ་བ་ཐམས་ཅད་ཀྱི་མཐར་ཐུག །ཆོས་ཐམས་ཅད་ཀྱི་རང་བཞིན་མཉམ་པ་ཉིད་སྤྲོས་པ་དང་བྲལ་བ་ཕྱག་རྒྱ་ཆེན་པོའི་ལྟ་བ་འདི་མ་ནོར་བར་བློ་ཡུལ་དུ་དོན་སྤྱི་ངེས་ན་གོ་བ།
དོན་གྱི་རྣམ་པ་ཙམ་མྱོང་ན་ཉམས། རང་གི་ངོ་བོ་རྗེན་པར་ཤར་ན་རྟོགས་པ་སྟེ། ཚུལ་གསུམ་གྱིས་མཐོང་བ་ཡིན། ངེས་པའི་ཤེས་པ་རྙེད་པ་ཡིན། འདི་འབྱུང་ཙ་ན་སྒོམ་པ་དང་ ྷ

སྤྱོད་པ་ཐམས་ཅད་མི་ནོར། ལམ་དུ་འགྲོ་བ་ཡང་དག་པ་ཞིག་ཡོང་བ་ཡིན་ནོ། །ལྟ་བའི་རྣམ་བཞག་ཚར་རོ།། ༈ །།སྒོམ་པ་ལ་གསུམ། སྒོམ་ངོས་བཟུང་བ། སྒོམ་མ་
སྐྱེས་པ་བསྐྱེད་པ། སྒོམ་སྐྱེས་པ་ངོ་སྤྲད་པའོ། །དང་པོ་ནི། བླ་མ་རིན་པོ་ཆེའི་ཞལ་ནས། བསྒོམས་པས་དོན་ཉམས་སུ་བླང་བ་ནི། དབང་པོ་རབ་དང༌། འབྲིང་དང་། ཐ་
མའོ། །དབང་པོ་རབ་ཀྱིས་ནི་ལྟ་བས་ཐག་ཆོད་པ་དེ་ཉིད་དུ་གྲོལ་ཏེ། ཉམས་སུ་བླངས་རྒྱུ་མེད་དོ། །དབང་པོ་ཐ་མས་ནི། རྩ་དང་རླུང་དང་ཐིག་ལེ་ལ་སོགས་པའི་ཐབས་ལམ་
ཐམས་ཅད་དོ། །དབང་པོ་འབྲིང་པོས་ནི། ལྟ་བས་ཐག་ཆོད་པའི་དོན་དེ་ཉིད་ལས་བསྒོམ་དུ་མེད་ཀྱང་མངོན་དུ་བྱེད་པ་ལ་མ་ཡེངས་པ་ཞིག་དགོས་པས། འཇིག་རྟེན་གྱི་བྱ་བ་མཐའ་༴
དག་སྤངས་ཏེ། ཞེ་འདོད་མེད་པར་བྱས་ནས། རི་ཁྲོད་ལ་སོགས་དབེན་པར་སོང་སྟེ་མ་ཡེངས་པར་བྱའོ། །ཞེས་གསུངས་པས། གོང་དུ་བསྟན་པ་ལྟར། བརྡའ་ཐབས་ཁྱད་པར་ ༷

རྗ ༄ ༅། །ཅན་ནམ། བླ་མའི་བྱིན་རླབས་ཀྱི་དབང་བཞི་པས་ལྟ་བ་རང་ངོ་རྟོགས་ན་ནི། དབང་པོ་རྣོན་པོ་ཡིན་ཏེ། ལྟ་བ་དེའི་རྒྱུན་བསྐྱང་བ་ལས་བསྒོམ་རྒྱུ་
མེད། ལྟ་བའི་རྣམ་པ་ཙམ་མྱོང་ན་དབང་པོ་འབྲིང་ཡིན་པས་དེའི་སྒྲིབ་པ་སེལ་བ་ལ་བསྒོམ་དགོས། ལྟ་བའི་དོན་སྤྱི་ལས་མ་གོ་ན་དབང་པོ་ཐ་མ་ཡིན་པས། ལྟ་བ་རང་ཡང་རྣམ་
དག་ད་གཟོད་བཙལ་དགོས། དེ་ལ་བསྒོམ་དགོས། བསྒོམ་པའང་རྩ་རླུང་ཐིག་ལེ་ལ་སོགས་མཚན་བཅས་ཀྱི་རྫོགས་རིམ་ལ་སོགས་བསྒོམ་མོད་ཀྱིས། ལུགས་འདི་ལ་བླ་མ་ལ་
མོས་གུས་ཁོ་ན་གཙོ་བོར་བཟུང་ནས་མཚན་མེད་ཀྱི་རྫོགས་རིམ་ལ་བསླབ་དགོས་སོ། །དེ་ཡང་མངོན་པ་མཛོད་ནས། ཚུལ་གནས་ཐོས་དང་བསམ་ལྡན་པ། །བསྒོམ་པ་ལ་ནི་རབ་
ཏུ་སྦྱོར། །ཞེས་པས་བསྟན་པ་ལ་འཇུག་པའི་དོན་དུ་རྒྱས་པར་བསྟན་པ་ལྟར། དང་པོ་ཐེག་པ་ཐུན་མོང་དང་། ཁྱད་པར་བའི་འདུན་པ་ལ་ཞུགས་ནས་ཚུལ་མ་ཡིན་པ་ཀུན་སྤང་ཞིང་❁

ཚུལ་དང་མཐུན་པས་གནས་པར་བྱའོ། །དེ་ནས་གང་ལ་བསླབ་པར་བྱ་བ་བླང་དོར་ཤེས་པའི་དོན་དུ་ལེགས་པར་བྱ་བའི་ཐོས་བསམ་བྱའོ། །དེ་ནས་ཚུལ་གྱི་ལམ་གྱིས་བླང་དོར་ཕྱེ
བྲག་ཕྱེད་ནས། ཁྱད་པར་དུ་འཕགས་པའི་ལམ་འདི་ལྟ་བུ་མཆོག་ཏུ་ཤེས་པས། དེས་བསྒོམ་པ་ལ་རབ་ཏུ་སྦྱོར་རོ། །མདོ་སྡེ་རྒྱན་ལས། འདིར་ནི་དང་པོ་ཐོས་ལ་བརྟེན་ནས་ཚུལ་
བཞིན་ཡིད་ལ་བྱེད་པ་འབྱུང༌། །ཚུལ་བཞིན་ཡིད་ལ་བྱེད་པས་ཡང་དག་དོན་ཡུལ་ཡེ་ཤེས་འབྱུང་། །དེ་ལས་ཆོས་ཐོབ་དེ་ལས་སྣང་བ་རབ་ཏུ་སྐྱེ། །གལ་ཏེ་དེ་ནི་སོ་སོར་རང་རིག་
མེད་ན་ཇི་ལྟར་ངེས། །ཞེས་གསུངས། ཐོས་བསམ་གྱི་འབྲས་བུའམ་སྙིང་པོ་བསྒོམ་པ་ཡིན་ཏེ། བླ་མ་རིན་པོ་ཆེའི་ཞལ་ནས། ཇི་ཙམ་ཚིག་ལ་རྣོ་ཞིང་སྤྱོད་མཁས་ཀྱང་།
ཉམས་སུ་མ་བླངས་ནང་ནས་མ་ཤར་བར། །བློ་ཡིས་བཏགས་པས་གནས་ལུགས་རྟོགས་མི་སྲིད། །གནས་ལུགས་མ་རྟོགས་བག་ཆགས་བྱང་མི་སྲིད། །དེ་ཕྱིར་ཚིག་དང་རྟོག་g

༄༅། །གེའི་ཤེས་རབ་ལ། །མ་ཞེན་བླ་མའི་གདམས་ངག་ཉམས་སུ་ལོངས། །ཞེས་གསུངས། དབུ་མ་བསྒོམ་རིམ་ལས། དེ་ལྟར་བསམ་པའི་ཤེས་རབ་
ཀྱིས་ཡང་དག་པའི་དོན་བྱེ་བྲག་ཕྱེད་པར་བྱས་ནས། དེ་མངོན་སུམ་དུ་བྱ་བའི་ཕྱིར་བསྒོམ་པའི་ཤེས་རབ་བསྐྱེད་དོ། །ཐོས་བསམ་ཙམ་གྱིས་དོན་མངོན་དུ་མི་འགྱུར་རོ། །ཞེས་
འཕགས་པ་དཀོན་མཆོག་སྤྲིན་ལ་སོགས་པ་ལས་བསྟན་པ་ཡིན་ནོ། །སྒྲུབ་པ་པོ་ལ་ཡང་ཉམས་ཡོད་དོ། །ཤེས་པའི་སྣང་བ་རྣམས་ཤིན་ཏུ་གསལ་བ་འབྱུང་བ་མེད་པར་ཡང་དག་
པའི་སྒྲིབ་པའི་མུན་པ་མི་སངས་སོ། །ཞེས་དང་། དེ་ཉིད་ལས། མཉམ་པར་མ་བཞག་པའི་སེམས་ཀྱིས་ཡང་དག་པ་ཇི་ལྟ་བ་བཞིན་དུ་ཤེས་པར་མི་ནུས་ཏེ། བཅོམ་ལྡན་འདས་
ཀྱིས་ཀྱང་མཉམ་པར་བཞག་པས་ཡང་དག་པ་ཇི་ལྟ་བ་བཞིན་དུ་ཤེས་སོ། །ཞེས་བཀའ་སྩལ་ཏོ། །ཞེས་སོ། །དེ་ཁོ་ན་ཉིད་ངེས་པར་བསྟན་པའི་མདོ་ལས། ཤཱ་རིའི་བུ་གང་གིས་་ྕ

བསྐལ་པ་གཅིག་གི་བར་དུ་མཉན་པ་བས། གང་གིས་སེ་གོལ་གཏོགས་པ་ཙམ་གྱི་བར་དེ་ཁོ་ན་ཉིད་ལ་མཉམ་པར་གཞག་ན། དེ་བས་བསོད་ནམས་མང་དུ་འཕེལ་ལོ། །ཞེས་
དང་། གསང་བ་བསམ་གྱིས་མི་ཁྱབ་པ་བསྟན་པའི་མདོ་ལས། བྱང་ཆུབ་སེམས་དཔའ་མྱུར་དུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཐོབ་པར་འདོད་པས་ཚིག་ལྷུར་བླང་
བར་མི་བྱ། བྱང་ཆུབ་ཀྱི་ལམ་ལ་བརྩོན་པར་འདོད་པས་སྒྲུབ་པ་སྙིང་པོར་བླང་བར་བྱའོ། །ཞེས་དང་། ཏིང་ངེ་འཛིན་རྒྱལ་པོ་ལས། ཁམས་གསུམ་གྱི་སེམས་ཅན་ཐམས་ཅད་
དགེ་བ་བཅུ་ལ་བཙུད་པ་བས། ཆོས་བདག་མེད་པ་ལ་མོས་ནས། དགོན་པའི་ཕྱོགས་སུ་གོམས་པ་བདུན་བོར་བ་བསོད་ནམས་ཆེའོ། །ཞེས་དང་། དམ་པ་འཇུག་པའི་མདོ་
ལས། སེམས་ཅན་ཐམས་ཅད་ལ་ཇི་སྲིད་འཚོ་བའི་ཡོ་བྱད་ཐམས་ཅད་ཀྱིས་ཚོགས་བསགས་པ་བས། སྟོང་པ་ཉིད་ཐུན་གཅིག་བསྒོམ་པ་བསོད་ནམས་ཆེའོ། །ཞེས་དང་། ཉི་ཁྲི་༔

༄༅། །ལས། སྟོང་གསུམ་གྱི་སྟོང་ཆེན་པོའི་སེམས་ཅན་ཇི་སྙེད་འཁོད་པ་དེ་དག་སྦྱིན་པས་ཡོངས་སུ་ཚིམ་པར་བྱས། ཚུལ་ཁྲིམས་དང་། ཏིང་ངེ་འཛིན་
དང་། ཤེས་རབ་དང་། རྣམ་པར་གྲོལ་བ་དང༌། རྣམ་པར་གྲོལ་བའི་ཡེ་ཤེས་མཐོང་བ་དང་། རྒྱུན་དུ་ཞུགས་པའི་འབྲས་བུ་ནས་རང་བྱང་ཆུབ་ཀྱི་བར་ལ་བཀོད་པ་བས། གང་
ཤེས་རབ་ཀྱི་ཕ་རོལ་ཏུ་ཕྱིན་པ་འདི་སེ་གོལ་གཏོགས་པ་ཙམ་དུ་བསྒོམ་པའི་བསོད་ནམས་ཆེས་མང་དུ་འཕེལ་ལོ། །ཞེས་གསུངས་སོ། །སྒོམ་རང་གང་ཡིན་ན་བླ་མ་རིན་པོ་ཆེའི་ཞལ་
ནས། ཞི་གནས་ལྷག་མཐོང་ཟུང་འབྲེལ་དུ། །ཉམས་སུ་ལེན་པ་ལམ་གྱི་གྲོགས། །ཞེས་གསུངས་པས། ཐེག་པ་གསུམ་ཀར་ཐར་པའི་ལམ་ལ་ཞུགས་ཙམ་ནས་འབྲས་བུ་བྱང་
→ ཆུབ་གསུམ་མ་ཐོབ་བར་གྱི་ལམ་ཐམས་ཅད་ཀྱི་དངོས་གཞི་ཞི་གནས་ལྷག་མཐོང་ཟུང་དུ་འབྲེལ་བ་དེ་ཡིན། གཞན་དེ་ཐམས་ཅད་མ་སྐྱེས་པ་བསྐྱེད་པ། སྐྱེས་པ་བོགས་དབྱུང་བའི་

ཡན་ལག་གམ་ཐབས་ཡིན་ནོ། །ཞི་གནས་ནི་བསམ་གཏན་གྱི་ཕ་རོལ་ཏུ་ཕྱིན་པ། ལྷག་མཐོང་ནི་ཤེས་རབ་ཀྱི་ཕ་རོལ་ཏུ་ཕྱིན་པ། སྦྱིན་པ་ལ་སོགས་ནི་དེའི་གྲོགས་སོ། །སྤྱོད་
འཇུག་ལས། ཞི་གནས་རབ་ཏུ་ལྡན་པའི་ལྷག་མཐོང་གིས། །ཉོན་མོངས་རྣམ་པར་འཇོམས་པར་ཤེས་བྱས་ནས། །ཐོག་མར་ཞི་གནས་བཙལ་བྱ་དེ་ཡང་ནི། །འཇིག་རྟེན་ཆགས་པ་
མེད་ལ་མངོན་དགས་འགྲུབ། །ཅེས་དང་། སློབ་དཔོན་ཀླུ་སྒྲུབ་ཀྱིས། ཤེས་རབ་མེད་ལ་བསམ་གཏན་ཡོད་མིན་ཏེ། །བསམ་གཏན་མེད་པར་ཡང་ནི་ཤེས་རབ་མེད། །གང་ལ་
དེ་གཉིས་ཡོད་པ་སྲིད་པ་ཡི། །རྒྱ་མཚོ་གནག་རྗེས་ལྟ་བུར་འཚལ་བར་བགྱི། །ཞེས་གསུངས། ཞི་གནས་ལྷག་མཐོང་ཇི་ལྟ་བུ་ཞེ་ན། བླ་མ་རིན་པོ་ཆེའི་ཞལ་ནས། ཞི་གནས་
རང་གི་ངོ་བོ་ནི། །དམིགས་པ་གང་ཡང་རུང་བ་ལ། །སེམས་རྩེ་གཅིག་པ་དེ་ཉིད་དོ། །ཞེས་དང་། ཆོས་ཉིད་བསམ་དང་བྲལ་བ་ལ། །ཡིད་ཀྱང་བསམ་བྲལ་རྩེ་གཅིག་འཇོག

།ཞི་གནས་ཚོགས་ཀྱི་གཙོ་བོ་ཡིན། །དགེ་ལ་རྩེ་གཅིག་ཞི་གནས་དངོས། །ཡང་དག་སོ་སོར་རྟོགས་པ་ཡིས། །ཞི་དང་མ་ཞི་གནས་པ་དང་། །གནས་
པ་མེད་ལས་འདས་ཤེས་ཤིང་། །ཤེས་ལ་མ་ཞེན་ལྷག་མཐོང་ཡིན། །ཞེས་གསུངས་པས། སྤྱིར་ཏིང་ངེ་འཛིན་གྱི་དམིགས་པ་གང་ཡང་རུང་བ་ཞིག་ལ་སེམས་རྩེ་གཅིག་ཏུ་གནས་
ཏེ། གཞན་དུ་མི་འཕྲོ་བ་ཞི་གནས་ཡིན། མཚན་མེད་རྫོགས་རིམ་ལ། བསམ་བརྗོད་དང་བྲལ་བའི་ཆོས་ཀྱི་རང་ཐོག་ཏུ་ཡིད་བསམ་བརྗོད་དང་བྲལ་བར་གནས་པ་ཞི་གནས་སོ།
དེ་ལུང་མ་བསྟན་དུ་ཐོམ་ཐོམ་དུ་མ་ལུས་པར་སོ་སོར་རང་གི་རིག་པའི་ཤེས་པས་སྒྲོ་མ་བཏགས་སུ་རང་ཤེས་ལ། ཞེན་པ་མེད་པ་ལྷག་མཐོང་ཡིན་ནོ། །འཕགས་པ་དཀོན་མཆོག་
སྤྲིན་ལས་ཀྱང་། ཞི་གནས་ནི་སེམས་རྩེ་གཅིག་པ་ཉིད་དོ། །ལྷག་མཐོང་ནི་ཡང་དག་པར་སོ་སོར་རྟོགས་པའོ། །ཞེས་དང་། དབུ་མ་བསྒོམ་རིམ་ལས། ཕྱི་རོལ་གྱི་ཡུལ་རྣམས་

ལ་རྣམ་པར་གཡེང་བ་ཞི་ནས། ནང་དུ་དམིགས་པ་རྒྱུན་དུ་ཡུན་རིང་དུ་རང་གི་ངང་གིས་འཇུག་པ་ལ་དགའ་བ་དང་ཤིན་ཏུ་སྦྱངས་པའི་སེམས། སེམས་ཉིད་ལ་གནས་པ་ནི་ཞི་
གནས་ཞེས་བྱའོ། །ཞི་གནས་དེ་ཉིད་ལ་དམིགས་པའི་ཚེ། དེ་ཁོ་ན་ལ་རྣམ་པར་སྤྱོད་པ་དེ་ནི་ལྷག་མཐོང་ཡིན་ཏེ། ཞེས་གསུངས། རྒྱལ་བ་ཡང་དགོན་པའི་ཞལ་ནས། ८
གནས་ནི་རྩ་དབུ་མར་རླུང་ཚུད། ལྷམ་མེ། མེ་རེ། དཀྱིལ་ལེ། སྣང་བ་ཐམས་ཅད་ཀྱིས་གེགས་མི་བྱེད་པ་ཞིག་ཡིན། ལྷག་མཐོང་བྱ་བ་དེ། སེམས་རྟེན་པ་ཐམས་ཅད་དང་
བྲལ་ཞིང༌། དངོས་པོ་ཐམས་ཅད་གཤིས་ཀྱིས་དག་པ། གསལ་ལ་འགག་པ་མེད་པ་སིང་ངེ་། ཧྲིག་གེ་བ་ཞིག་ཡིན་གསུངས། ༈ སྒོམ་མ་སྐྱེས་པ་བསྐྱེད་པར་བྱེད་པ་ལ་
གསུམ། སྔོན་དུ་འགྲོ་བ་ཞི་གནས་བསྐྱེད་པ། ལྷག་མཐོང་བསྐྱེད་པའོ། །སྔོན་འགྲོ་ནི། བླ་མ་རིན་པོ་ཆེའི་ཞལ་ནས། དེ་ལྟ་བུ་ཡི་ཞི་གནས་དང་། །ལྷག་མཐོང་ཏིང་འཛིན་ཀུན་༔

།རྐྱེན་ནམ། །ཡན་ལག་ཚོགས་དང་མི་ལྡན་ན། །འཁོར་ལོ་མི་ལྡན་ཤིང་རྟའམ། །ཡན་ལག་མེད་པའི་ལུས་བཞིན་དུ། །ཡོན་ཏན་བྱ་བ་བྱེད་མི་
ནུས། །དེ་ཕྱིར་ཡན་ལག་ཚོགས་བརྟེན་གཅེས། །མཐུན་རྐྱེན་སྒྲུབ་དང་འགལ་རྐྱེན་སྤངས། །ཞི་གནས་ཡན་ལག་བསམ་མི་ཁྱབ། །བསྡུ་ན་རྣམ་པ་བརྒྱད་དུ་འདུས། །མཐུན་པའི་
ཡུལ་ན་གནས་པ་དང་། །འདོད་པ་ཆུང་ཞིང་ཆོག་ཤེས་དང་། །བྱ་བ་ངན་པ་སྤངས་པ་དང༌། །ཚུལ་ཁྲིམས་རྣམ་པར་དག་པ་དང༌། །ཟས་ཀྱི་ཚོད་རྣམས་རིག་པ་དང༌། །དབང་
པོའི་སྒོ་རྣམས་བསྡམ་པ་དང༌། །འདོད་སོགས་རྟོག་པ་སྤངས་པའོ། །ཞེས་དང་། ལྷག་མཐོང་བསྐྱེད་པའི་ཡན་ལག་ནི། །གོང་གི་ཞི་གནས་གྲོགས་བཅས་དང་། །དགེ་བའི་
9

བྱེད་པའོ། །ཞེས་གསུངས་པའི་དོན། ཕལ་ཆེར་སྐྱེས་བུ་ཆེ་འབྲིང་ཆུང་གསུམ་གྱི་སྐབས་སུ་བསྟན་ཚར་བ་བཞིན་ཉམས་སུ་བླངས། ཁྱད་པར་དུ་ཁྲིད་དང་ཐུན་ཐམས་ཅད་ཀྱི་སྔོན་
དུ་འགྲོ་བ་ལ། བླ་མ་རིན་པོ་ཆེའི་ཞལ་ནས། སྦྱོར་བ་ནི། སེམས་བསྐྱེད་པ་དང་། ལྷ་བསྒོམ་པ་དང་། བླ་མ་སྤྱི་བོར་བསྒོམ་ཞེས་གསུང་། བླ་མ་འགྲོ་མགོན་རིན་པོ་ཆེའི་སྤྲལ་
པ༑ ཆོས་རྗེ་རྒྱལ་བ་ཡང་དགོན་པས། རྒྱུད་ལ་བྱིན་རླབས་འཇུག་པ་བླ་མའི་རྣལ་འབྱོར། འགལ་རྐྱེན་སྡིག་པ་སྦྱངས་པ་ཡི་གེ་བརྒྱ་པ། མཐུན་རྐྱེན་ཚོགས་བསགས་པ་མཎྜལ་
འབུལ་བ། བློ་ཉམས་ལེན་ལ་བསྐལ་བ་ངེས་འབྱུང་བསྒོམ་པ་མཛད། འདི་རྣམས་ཀྱང་བླ་མ་རིན་པོ་ཆེ་ཉིད་ཀྱང་མཛད་ཅིང་ཕྱག་ལེན་དུ་སྟོན་ནོ། ༼ ཨཱ༽ དབུ་མ་བསྒོམ་རིམ་
ལས། ཚུལ་ཁྲིམས་ལ་སོགས་པ་ཞི་གནས་ཀྱི་ཚོགས་རྣམས་ལ་གནས་ཏེ། ཡིད་དུ་འོང་བའི་ཕྱོགས་སུ་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་དང་མཆོད་པ་

།ལ་སོགས་པ་བྱ་ཞིང་། སྡིག་པ་བཤགས་པ་དང༌། བསོད་ནམས་ལ་རྗེས་སུ་ཡི་རངས་པར་ཡང་བྱས་ནས། སྙིང་རྗེ་ཆེན་པོ་ཁོ་ན་སྔོན་དུ་བྱས་
པས། འགྲོ་བ་མཐའ་དག་འདོན་པའི་བསམ་པ་ཅན་དུ་གྱུར་ནས། ལུས་དྲང་པོར་བསྲངས་ལ། སྟན་བདེ་བའི་སྟེང་དུ་འདུག་སྟེ། སྐྱིལ་མོ་ཀྲུང་བཅས་ལ་ཏིང་ངེ་འཛིན་མངོན་པར་
བསྒྲབ་བོ། །ཞེས་དང་། དེ་ལ་རྣལ་འབྱོར་པས་བསྒོམ་པའི་དུས་ན། ཐོག་མར་བྱ་བ་ཅི་ཡོད་པ་ཐམས་ཅད་ཡོངས་སུ་རྫོགས་པར་བྱས་ལ། བཤང་གཅི་བྱས་ནས། སྒྲའི་ཚེར་མ་
མེད་པ་ཡིད་དུ་འོང་བའི་ས་ཕྱོགས་སུ་ཞེས་དང་། རྗེ་བཙུན་རྣམ་པར་སྣང་མཛད་ཀྱི་སྐྱིལ་མོ་ཀྲུང་ལྟ་བུའམ། སྐྱིལ་ཀྲུང་ཕྱེད་ཡང་རུང་སྟེ། མིག་ཧ་ཅང་མི་དབྱེ། ཧ་ཅང་ཡང་མི་
→ འཛུམ་པར་སྣའི་རྩེ་མོ་ལ་གཏད་ཅིང་། ལུས་ཧ་ཅང་ཡང་མི་དགྱེ། ཧ་ཅང་ཡང་མི་རྒུ་བར་དྲང་པོར་བསྲངས་ལ། དྲན་པ་ནང་དུ་བཞག་སྟེ་འདུག་པར་བྱའོ། །དེ་ནས་ཕྲག་པ་༔

མཉམ་པར་བཞག་ལ། མགོ་མི་མཐོ་མི་དམའ་ཞིང་མ་ཡོ་བར་བཞག་སྟེ། སྣ་ནས་ལྟེ་བར་དྲང་པོར་བཞག་གོ། །སོ་དང་མཆུ་ཡང་ཐ་མལ་པར་བཞག་གོ། །ལྕེ་ཡང་སོའི་དྲུང་དུ་
བཞག་གོ། །དབུགས་ཕྱི་ནང་དུ་རྒྱུ་བ་ཡང་སྒྲ་ཅན་དང་། རྔམ་པ་དང་། དབུགས་རྒོད་བག་ཅན་དུ་མི་བཏང་གིས། ཅི་ནས་ཀྱང་མི་ཚོར་བར་དལ་བུ་དལ་བུས་ལྷུན་གྱིས་གྲུབ་པའི་
ཚུལ་གྱིས། ནང་དུ་རྔུབ་པ་དང་། ཕྱིར་དབྱུང་བར་འགྱུར་བ་དེ་ལྟར་བྱའོ། །ཞེས་གསུང་སྟེ། ལུས་གནད་ལེགས་པ་ཞིག་ཤིན་ཏུ་གལ་ཆེ། ལྷག་པར་གསང་སྔགས་ཀྱི་གནད་
ཀྱང་ཡིན་མོད། སློབ་དཔོན་ཀླུ་སྒྲུབ་ཀྱིས་ཀྱང་། འཇིག་རྟེན་རྣམ་པར་རྟོག་ལས་བྱུང༌། །རྣམ་པར་རྟོག་པ་སེམས་ལས་བྱུང་། །སེམས་ཀྱང་ལུས་ལས་བྱུང་བས་ན། །དེ་ཕྱིར་
ལུས་ལས་དཔྱད་པར་བྱ། །ཞེས་དང་། ལུས་མེད་རྣམ་པར་རྟོག་པ་ནི། །མེད་ཅེས་བྱ་བར་རྟོགས་པར་གྱིས། །ཞེས་དང་། མདོ་ལས་ཀྱང་། རྣམ་པར་ཤེས་པ་ནི་ལུས་ལས་མི་ę

༄༅། །འདའོ། །ཞེས་གསུང་། བརྟག་གཉིས་ལས། ལུས་ལ་ཡེ་ཤེས་ཆེན་པོ་གནས། །ཞེས་དང་། ལུས་ཀྱི་དངོས་མེད་གང་ལས་བདེ། །བདེ་བ་སྨྲ་
བར་མི་ནུས་སོ། །ཞེས་སོ། །བླ་མ་རིན་པོ་ཆེའི་ཞལ་ནས། ལུས་བདེ་བས་ནི་སེམས་བདེ་ཞིང་། །སེམས་བདེ་བས་ཏིང་ངེ་འཛིན་ལས་སུ་རུང་། །ཞེས་གསུངས་པས་གཟབ་པ་
གལ་ཆེ། དེའི་ནང་ནས་ཀྱང་སེམས་འཆུན་པའི་གནད་དུ་ལྟ་སྟངས་གལ་ཆེ་སྟེ། ཏོག་རྩེ་པས། མིག་གི་རྣམ་ཤེས་རྟོགས་པ་ཡིས། །གཉིས་མེད་ཡེ་ཤེས་ངོ་མཚར་ཆེ། །ཞེས་
དང་། ལུང་གཞན་ལས། མིག་མི་འཛུམ་པའི་རྣལ་འབྱོར་ནི། །རྣལ་འབྱོར་ཀུན་ལས་ཁྱད་པར་འཕགས། །སེངྒེའི་ལྟ་སྟངས་ཞེས་སུ་བརྗོད། །ཅེས་དང་། མུ་སྟེགས་ཚངས་པ་
གྱེན་དུ་ལྟ། །ཉན་རང་ཞི་བ་ཐུར་དུ་ལྟ། །རྡོ་རྗེའི་སྤྱན་ནི་ཐད་ཀར་ལྟ། །ཞེས་གསུངས། དམ་པ་རྒྱ་གར་གྱིས། ལྟ་སྟངས་ཀྱིས་རིག་པ་གཏོད་ལ་མནན་ན་ཕྲ་རགས་ཀྱི་རྣམ་པར་;

རྟོག་པ་འགག །ཅེས་གསུངས། ཞི་གནས་བསྐྱེད་པ་ནི། བླ་མ་རིན་པོ་ཆེའི་ཞལ་ནས། ཤིན་ཏུ་དབེན་པའི་གནས་ཉིད་དུ། །ཐོག་མར་ཞི་གནས་བཙལ་བར་བྱ། །ཞེས་གསུངས་
པས་ལྷག་མཐོང་རྣལ་མར་སྐྱེ་བ་ལ་ཞི་གནས་ཅིས་ཀྱང་དགོས། དབུ་མ་བསྒོམ་རིམ་ལས། དེ་ལ་རྣལ་འབྱོར་པས་སེམས་གནས་པར་བྱ་བའི་ཕྱིར། ཐོག་མ་ཁོ་ནར་རེ་ཤིག་ཞི་
གནས་བསྒྲབ་པར་བྱའོ། །སེམས་ནི་ཆུ་བཞིན་གཡོ་བའི་ཕྱིར། ཞི་གནས་མེད་པར་གནས་པ་མེད་དོ། །མཉམ་པར་མ་བཞག་པའི་སེམས་ཀྱིས་ཡང་དག་པ་ཇི་ལྟ་བ་བཞིན་དུ་ཤེས་
པར་མི་ནུས་ཏེ། བཅོམ་ལྡན་འདས་ཀྱིས་ཀྱང་མཉམ་པར་མ་བཞག་པར་ཡང་དག་པར་ཇི་ལྟ་བ་བཞིན་དུ་མི་ཤེས་སོ། །ཞེས་གསུངས། རྒྱལ་བ་ཡང་དགོན་པས་ཀྱང་། སྒོམ་ཞི་
གནས་ཀྱི་རླན་དང་མི་ལྡན་པའི། །སེམས་ཇི་ལྟར་བཞག་ཀྱང་སྐྲག་པོ་གཅིག །སེམས་བཞག་སར་སྡོད་པའང་དཀའ་དེར་གདའ། །བུ་ད་རུང་གནས་པའི་ཉམས་མྱོང་སྐྱོངས།

། གསུངས་པས་ཞི་གནས་རྣལ་མར་སྐྱེས་པ་ཞིག་རང་གལ་ཆེ། བླ་མ་རིན་པོ་ཆེའི་ཞལ་ནས། ཞི་གནས་རྙེད་པའི་ལུས་དང་སེམས། །ལས་སུ་རུང་༄༅།
བར་མ་བྱས་ན། །རླུང་ཚུབ་གསེབ་ཀྱི་སྒྲོན་མེ་བཞིན། །ལྷག་མཐོང་ཡད་ཡུད་སྐྱེས་གྱུར་ཀྱང༌། །རྣམ་རྟོག་རྣམ་གཡེང་རླུང་ཚུབ་ཀྱིས། །སྒྲོན་མེ་དེ་མ་ཐག་ཏུ་གསོད། །ཅེས་
གསུངས། ད་ལྟ་སྒོམ་ཆེན་འགའ་ཞིག་ཞི་གནས་སྐྱེས་ཀྱིས་དོགས་ཟེར་བར་འདུག་སྟེ། ཅལ་ཅོལ་ཆེ། ཐབས་བསམ་གཏན་མེད་ན། ལྷག་མཐོང་ཤེས་རབ་རྐྱང་པ་ཡིན་
མོད། ཞི་གནས་དངོས་གཞི་མ་སྐྱེས་པར་ལྷག་མཐོང་སྲིད་མཐའ་མ་བཀག་སྟེ། དེ་ལ་མངོན་ཤེས་ལ་སོགས་ཡོན་ཏན་མི་འཆར་ཞིང་། རྟོགས་པའི་རྩལ་ཆུང་། དགྲ་བཅོམ་པ་
རྒྱན་མེད་ཟེར་བ་ཉོན་མོངས་སྤངས་ཀྱང་ཡོན་ཏན་མ་ཤར་བ་དེ་བསྟན་དངོས་གཞི་མ་ཐོབ་པར་ཉེར་བསྡོགས་ལ་བརྟེན་ནས་རྟོགས་པ་ཤར་ཏེ། ཤེས་རབ་ཀྱིས་གྲོལ་ཡང་རྣམ་ཐར་ ༷

བརྒྱད་ལ་མ་བསླབ་པས་གཉིས་ཀའི་ཆ་ལས་མ་གྲོལ་ཏེ། མངོན་ཤེས་ལ་སོགས་ཡོན་ཏན་མེད་པ་ཡིན། བོད་ནའང་རྟོགས་ལྡན་པ་ཐོབ་ཏུ་བཞེད་པ་མང་པོ་ཐུན་མོང་གི་ཡོན་ཏན་མི་
མངའ་བ་རྣམས་འདིས་ལན་གྱིས་དོགས་སོ། །འོན་ཀྱང་དེ་ལ་རྟོགས་པ་མ་ཤར་ཞེས། སྨད་དུའང་མི་རུང་སྟེ། བླ་མ་རིན་པོ་ཆེའི་ཞལ་ནས། གཉིས་མེད་རྟོགས་མ་ཐག་ཉིད་
དུ། །སྡུག་བསྔལ་སངས་པར་མ་གྱུར་ཅིང༌། །ཡོན་ཏན་ནུས་པ་མ་སྐྱེས་ཀྱང་། །མཐོང་ལམ་མིན་ཞེས་སུ་ཞིག་སྨོད། །ནངས་པར་ཉི་མ་ཤར་མ་ཐག །ཆབ་རོམ་ཞུ་བར་མ་ནུས་
ཤིང་། །ས་རྡོ་དྲོས་པར་མ་ནུས་ཀྱང་། །ཉི་མ་མིན་ཞེས་སུ་ཞིག་སྨོད། །དགྲ་བཅོམ་རྒྱན་མེད་དེ་ལ་ཡང་། །དགྲ་བཅོམ་མིན་ཞེས་སྨད་དམ་ཅི། །ཞེས་གསུངས་སོ། །ཞི་གནས་
བསྐྱེད་པའི་ཐབས་ནི། བླ་མ་རིན་པོ་ཆེའི་ཞལ་ནས། དེ་ལྟར་མདོ་དང་བླ་མ་ཡི། །མན་ངག་རྣམས་ལས་གང་གསུངས་པའི། །དམིགས་པ་གཏད་ཐབས་དཔག་མེད་པས། རང་

།ཉིད་ཁམས་དང་གང་འཕྲོད་པའི། །དམིགས་པ་ཞིག་ལ་གཏད་པར་བྱ། །ཞེས་གསུངས་པས། ཁྲིད་ཀ་སྣ་ཚོགས་ནས། དམིགས་པ་བསྒོམ་
ཐབས། སེམས་འཛིན་ཐབས། སྒྲིམ་ལྷོད། རྟེན་ཅན། རྟེན་མེད། རླུང་ཅན། རླུང་མེད། བདག་བསྐྱེད། མདུན་བསྐྱེད། ཡིག་འབྲུ། ནཱ་དང་སྣ་ཚོགས་ཤིག་བཤད་འདུག་
པ་ཐམས་ཅད། སེམས་ལང་ཤོར་རྒྱ་ཡན་དེ། རྣལ་དུ་འབེབས་པའི་ཐབས་ཡིན། གང་བྱས་ཀྱང་འདྲ། འོན་ཀྱང་རང་གི་ཁམས་དང་མཐུན་མི་མཐུན་ཡོང་བས། བླ་མ་ཉམས་
ཅན་གྱིས་དམིགས་པ་སྤོས་ཀྱིན་གང་འཕྲོད་འཕྲོད་ནས་སྣ་འཛིན་པ་ཡིན། བླ་མ་རིན་པོ་ཆེའི་ཞལ་ནས། བྱང་ཆུབ་སེམས་དཔའི་ཏིང་འཛིན་ནི། །གཟུགས་སྒྲ་དྲི་རོ་རེག་བྱ་
སོགས། །སྣ་ཚོགས་དངོས་པོ་གང་དང་གང་། །སྣང་གྱུར་དེ་དང་དེ་དག་ཀུན། །མ་ལུས་བྱང་ཆུབ་སེམས་དཔའ་ཡི། །ཏིང་འཛིན་ཡིན་པར་ཤེས་པར་བྱ། །ཞེས་པ་ལ་སོགས་ ༷

གསུངས་པའི་ཕྱིར། །རྡེའུ་ཤིང་བུ་ལ་དམིགས་སོགས། །དམིགས་པ་ཐ་དད་བསམ་མི་ཁྱབ། །ཁམས་དང་བསྟུན་པའི་དམིགས་པ་ནི། །འདོད་ཆགས་ཅན་ལ་མི་སྡུག་བསྒོམ། །
ཞེ་སྡང་ཅན་ལ་བྱམས་པ་བསྒོམ། །གཏི་མུག་ཅན་ལ་རྟེན་འབྲེལ་སོགས། །ཉོན་མོངས་གང་ཆེའི་གཉེན་པོ་བསྒོམ། །ཞེས་དང་། དང་པོར་སེམས་བཟུང་བར་དེ་ཁོ་ན་ཉིད་ལ་
བཞག །གསལ་བའི་འཕྲོ་ལ་འཇོག །བྱུང་ཚོར་ཐམས་ཅད་སྐྱེ་མེད་དུ་ཤེས་པར་བྱ། ཞེས་གསུང་། བྲམ་ཟེ་ཆེན་པོས། སེམས་ནི་ནམ་མཁའ་འདྲ་བར་བཟུང་བྱ་སྟེ། །ནམ་
མཁའི་རང་བཞིན་དུ་ནི་སེམས་ནི་བཟུང་བར་བྱ། །ཞེས་དང་། སུ་ཁ་སིདྡྷིས། ནམ་མཁའ་རིག་མེད་སྟོང་པ་ལ། །རིག་བཅས་སེམས་ཀྱི་རྩ་བ་བཅུན། །རྩ་བ་བཅུན་ལ་ལྷག་པར་
ཞོག །ཅེས་དང་། ལབ་ཀྱི་སྒྲོན་མས། གྲིམ་གྱིས་བསྒྲིམས་ལ་ལྷོད་ཀྱིས་ཀློད། །རིག་པའི་བཞག་ས་དེ་ན་གདའ། །ཞེས་དང་། བྲམ་ཟེས། འཇུར་བུས་བཅིངས་པའི་སེམས་

།ཉིད་འདི། །གློད་ན་གྲོལ་བར་ཐེ་ཚོམ་མེད། །ཅེས་པ་ལྟར་བསྒོམ་པས་ཏིང་ངེ་འཛིན་ཅིས་ཀྱང་སྐྱེ་བ་ཡིན། བླ་མ་རིན་པོ་ཆེའི་ཞལ་ནས། །བཤེས་
གཉེན་ཚད་དང་ལྡན་པ་ལ། །གདམས་ངག་ཚད་ལྡན་མ་འཆུག་པས། །ལེ་ལོ་སྒྱིད་སླས་མ་ཕྲོགས་ན། །ཏིང་འཛིན་མི་སྐྱེའི་དོགས་མ་མཆིས། །ཞེས་གསུང་། མདོར་ན་མ་
ཡེངས་པའི་ངང་ནས་མི་བསྒོམ་པར་བཞག །རྗེ་མི་ལའི་ཞལ་ནས། ང་དལ་ཏེ་བསྒོམ་རྒྱུ་རྡུལ་ཙམ་མེད། །བྲེལ་ཏེ་ཡེངས་སུ་སྐད་ཅིག་མེད། །ཅེས་གསུངས་སོ། །མི་བསྒོམ་
པས་བློས་བྱས་ཀྱི་སྐྱོན་ལས་གྲོལ་ཏེ། བླ་མ་རིན་པོ་ཆེའི་ཞལ་ནས། ཕྱག་རྒྱ་ཆེན་པོ་མི་བསྒོམ་སྟེ། །ཐོག་མ་མེད་ནས་བསྒོམ་པས་ཕུང་། །ཞེས་གསུང་། མ་ཡེངས་པས་ཐ་མལ་
- གྱི་སྐྱོན་ལས་གྲོལ་ཏེ། སྤྱོད་འཇུག་ལས། ཡུངས་མར་བཀང་བའི་སྣོད་བསྐུར་ཏེ། །རལ་དྲི་ཐོགས་པས་དྲུང་བསྡད་ནས། །བོ་ན་གསོད་བསྡིགས་འཇིགས་པ་ལྟར། །བརྟུལ་༴

ཞུགས་ཅན་གྱིས་དེ་བཞིན་བསྒྲིམས། །ཞེས་དང་། གཡུལ་ངོར་རལ་གྲི་ལྷུང་བ་ནི། །འཇིགས་པས་མྱུར་དུ་ལེན་པ་ལྟར། །དེ་བཞིན་དྲན་པའི་མཚོན་ཤོར་ན། །དམྱལ་བའི་
འཇིགས་དྲན་མྱུར་དུ་བླངས། །ཞེས་གསུངས་སོ། ༼ རཱི༽ ལྷག་མཐོང་བསྐྱེད་པ་ནི། བླ་མ་རིན་པོ་ཚོའི་ཞལ་ནས། དེ་ལྟར་ཞི་གནས་ཏིང་འཛིན་གྱིས། །རང་སེམས་དབང་
དུ་འདུས་གྱུར་ཅིང་། །རྣམ་གཡེང་རླུང་ལ་མི་འཆོར་ཚེ། །ལྷག་མཐོང་ཡེ་ཤེས་སྤར་བར་བྱ། །ཞེས་དང་། ཞི་གནས་རི་རྒྱུད་ཙམ་གྱི་ཁྱོན། །བསྐལ་པར་གནས་ཀྱང་ལྷག་མཐོང་
།ཡེ་ཤེས་མིག་གིས་མ་མཐོང་བས། །ཐར་པའི་ལམ་དུ་ཁྲིད་མི་མེད། །སྐྱེ་མཆེད་མུ་བཞི་ལ་སོགས་སུ། །འཐོམས་ཤིང་ལུས་པ་ཁོ་ནར་ཟད། །ཅེས་གསུངས་པ་ལྟར། ཞི་
གནས་ཐོབ་པའི་མོད་དེར་ལྷག་མཐོང་ཅིས་ཀྱང་བཙལ་དགོས། ལྷག་མཐོང་གི་ཤེས་རབ་མེད་ན། ཞི་གནས་ཀྱི་བསམ་གཏན་འབའ་ཞིག་གིས་གཟུགས་ཁམས་དང་གཟུགས་མེད་ ༷

།ཁམས་ཀྱི་ལྷར་སྐྱེ་བ་ཙམ་མིན་པ་ཅི་བཏུབ། དེར་སྐྱེས་པ་དང་དམྱལ་བར་ལྷུང་བ་འཁོར་བ་ལ་ཁྱད་ཅི་ཡོད། འཕྲལ་གྱི་མངོན་ཤེས་ཕྱི་རོལ་པ་ལ་
སོགས་པ་ལའང་ཆེན་པོ་ཡོད་དེ། དེ་ཆུད་ཟོས་ཡིན་མོད། ད་ལྟར་འགའ་ཞིག་ཞི་གནས་ལམ་མཐར་ཐུག་ཏུ་འདོད་པའང་འདུག །དེ་ག་ལ་ཡིན། འབད་པ་ཆུད་ཟོས་ཡིན་
མོད། ཏིང་ངེ་འཛིན་རྒྱལ་པོའི་མདོ་ལས། ཏིང་ངེ་འཛིན་དེ་བསྒོམ་པར་བྱེད་མོད་ཀྱིས། །དེས་ནི་བདག་ཏུ་འདུ་ཤེས་འཇིག་མི་བྱེད། །དེ་ཡི་ཉོན་མོངས་ཕྱིར་ཞིང་རབ་འཁྲུགས་
ཏེ། །ལྷག་སྤྱོད་ཀྱིས་ནི་ཏིང་འཛིན་འདིར་བསྒོམ་བཞིན། །ཞེས་གསུང་། བླ་མ་རིན་པོ་ཆེའི་ཞལ་ནས། ཞི་གནས་ལ་སོགས་དགེ་ཚོགས་རྣམས། །མ་ལུས་ལུས་པ་མེད་བཤད་
༴ རྣམས། །ལྷག་མཐོང་ཡེ་ཤེས་བསྐྱེད་ཕྱིར་གསུངས། །ཞེས་དང༌། སྤྱོད་འཇུག་ཏུ། ཡན་ལག་འདི་དག་ཐམས་ཅད་ནི། །ཐུབ་པས་ཤེས་རབ་དོན་དུ་གསུངས། །ཞེས་

དང་། སྡུད་པ་ལས། ཤེས་རབ་མེད་ན་མིག་མེད་ཕ་རོལ་ཕྱིན་ལྔ་འདི། །མིག་བུ་མེད་པས་བྱང་ཆུབ་རེག་པར་ནུས་མ་ཡིན། །གང་ཚེ་ཤེས་རབ་ཀྱིས་ནི་ཡོངས་སུ་ཟིན་གྱུར་པ།
དེ་ཚེ་མིག་རྙེད་གྱུར་ཅིང་དེ་ཡི་མིང་ཐོབ་བོ། །ལྷག་མཐོང་ཇི་ལྟར་བསྒོམ་ན། བླ་མ་རིན་པོ་ཆེའི་ཞལ་ནས། མདོར་ན་ཆོས་ཉིད་གཉུག་མ་ལ། །ཤེས་པའང་མ་བཅོས་གཉུག་མར་
བཞག །བེམ་པོ་ནམ་མཁའ་དག་དང་ནི། །བརྒྱལ་སོགས་ལས་བཟློག་གསལ་རྟོག་མེད། །གཟུང་བ་མེད་པས་དེར་འཛིན་མེད། །མདོར་ན་དམིགས་མེད་རབ་ཞི་བ། །དངོས་
ཀུན་རང་བཞིན་ལྟ་བྱེད་པ། །ལྷག་མཐོང་ཡིན་ཏེ་ཐར་ལམ་དངོས། །ཞེས་གསུང་། སེམས་གནས་རུང་འགྱུ་རུང་སེམས་ཁོ་རང་ཇི་ལྟར་འདུག་པ་བཞིན་མ་བཅོས་པར་འཇོག་
ལུགས་དེ། ནམ་མཁའ་བཞིན་ཅི་མེད་སྟོང་པའང་མིན། བེམ་པོ་བཞིན་ཤེས་རྒྱུ་རིག་རྒྱུ་མེད་པའང་མིན། བརྒྱལ་བ་བཞིན་དུ་ཐོམ་མེ་འཇོག་པའང་མིན། གནས་འགྱུ་སྣང་༔

ཉྭ་༄༅། ། སེམས་ཇི་ལྟར་ཤར་བའི་དངོས་པོ་དེའི་རང་བཞིན་ལྟ་བ་ཡིན། དེར་ལྟ་ཙ་ན་གནས་ཀྱིན་འགྱུ་ཡིན་འདུག །བདེ་བ་གཅིག་འདུག།གསལ་གྱིན་
འདུག །ཀ་བ་གཅིག་ཤར། བུམ་པ་གཅིག་ཤར། ཀ་བ་དེ་དངོས་པོར་འདུག་གམ། དངོས་མེད་དུ་འདུག་གམ་སྙམ་པ་བྱེད་པའང་མིན། གང་ཤར་དེའི་ཐོག་ཏུ་གློད་ནས་བལྟས་
པས། ཡུལ་དེ་རང་སྟོང་དུ་ཤིག་གྲོལ། དེ་ཐོག་ཏུ་དེར་འཛིན་དམིགས་པ་མེད་པར་རང་གིས་རང་ལ་ལྟ་བ་ཡིན། འདི་འདྲ་ཡིན་སྙམ་ནས་བསྒྲུབ་རྒྱུའང་མེད། མིན་སྙམ་ནས་
༈ འགེགས་རྒྱུའང་མེད། གང་ཤར་དེ་ཀ་ལ་བཟོ་མེད་དུ་ལྟ་བ་མཁྱེན་ལགས་སོ། །སམ་བྷུ་ཊི་ལས། སྟོང་པ་བསྒོམ་པར་མི་བྱ་སྟེ། །སྟོང་མིན་བསྒོམ་པར་མི་བྱའོ། །སྟོང་པ་མི་
སྤངས་རྣལ་འབྱོར་པས། །སྟོང་མིན་ཡོངས་སུ་མི་སྤོང་ངོ་། །ཞེས་དང་། སྤྱོད་འཇུག་ལས། གང་ཚེ་དངོས་དང་དངོས་མེད་དག །བློ་ཡི་མདུན་ན་མི་གནས་པ། །དེ་ཚེ་རྣམ་པ་ ྨ
ཚྭ

གཞན་མེད་པས། །དམིགས་པ་མེད་པར་རབ་ཏུ་ཞི། །ཞེས་གསུངས་སོ། །མངོན་རྟོགས་རྒྱན་ལས། འདི་ལ་བསལ་བྱ་ཅི་ཡང་མེད། །བཞག་པར་བྱ་བ་ཅུང་ཟད་མེད། །ཡང་
དག་ཉིད་ལ་ཡང་དག་ལྟ། །ཡང་དག་མཐོང་ན་རྣམ་པར་གྲོལ། ཞེས་གསུངས། ས་ར་ཧ་པས། ཀྱེ་ཧོ་རྨོངས་པ་སེམས་ཀྱིས་སེམས་ལ་རྟོག་པ་ནི། །ལྟ་བ་ངན་པ་ཐམས་ཅད་
ལས་ནི་རྣམ་གྲོལ་ཏེ། །ཞེས་གསུང༌སྤྱོད་འཇུག་ལས། ཅི་ནས་ཏིང་འཛིན་བརྩོན་པ་ནི། །སྐད་ཅིག་ཅིག་ཀྱང་མི་འཆོར་བར། །བདག་གི་ཡིད་འདི་གར་སྤྱོད་ཅེས། །དེ་ལྟར་
ཡིད་ལ་སོ་སོར་བརྟག །ཅེས་དང་། དབུས་མཐའ་ལས། དམིགས་པ་ལ་ནི་བརྟེན་ནས་སུ། །མི་དམིགས་པ་ནི་རབ་ཏུ་སྐྱེ། །མི་དམིགས་པ་ལ་བརྟེན་ནས་སུ། །མི་དམིགས་པ་
ནི་རབ་ཏུ་སྐྱེ། །དེ་ཡི་ཕྱིར་ན་དམིགས་པ་ནི། །མི་དམིགས་ངོ་བོ་ཉིད་དུ་གྲུབ། །དེ་ལྟ་བས་ན་དམིགས་པ་དང་། །མི་དམིགས་མཉམ་པར་ཤེས་པར་བྱ། །ཞེས་གསུངས། དེ་༔

།ལྟར་ཞི་གནས་ཀྱི་ངང་ལས་ལྷག་མཐོང་བཙལ་ནས་ཟུང་འབྲེལ་དུ་བསྒོམ་སྟེ། སློབ་དཔོན་བྱང་ཆུབ་བཟང་པོའི་ཏིང་ངེ་འཛིན་ཚོགས་ཀྱི་ལེའུ་ལས།
གནས་ཀྱི་འབྲས་བུ་ལྷག་མཐོང་ཡིན་ལ། ལྷག་མཐོང་གི་འབྲས་བུ་ནི་ཞི་གནས་ལྷག་མཐོང་ཟུང་དུ་འབྲེལ་བ་ཡིན་ཏེ། ཞེས་གསུངས། འོན་ཀྱང་བླ་མ་རིན་པོ་ཆེའི་ཞལ་
ནས། ཡང་བར་ཞི་གནས་ལྷག་མཐོང་གཉིས། །ཐོག་མ་ཉིད་ནས་ཟུང་འབྲེལ་བསྒོམ། །གསུང་ཞིང་། དཀའ་སླ་ཆེན་པོ་གཅིག་མི་བདོག་པས། ཐོག་མ་ནས་ཟུང་འབྲེལ་དཀར་
ཅི་ཡོང་བགྱིད་ལགས། མདོ་སྡེ་རྒྱན་ལས། ཡིད་ཀྱིས་བསྒོམ་པས་རྒྱུན་ཆགས་སུ། །བཙལ་བྱ་སོ་སོར་རྟོགས་པར་བྱ། །ཞེས་པས་ལུང་མ་བསྟན་དུ་མ་ལས་པར། ཡིད་ལ་བཟོ་
མེད་རྒྱུན་ཆགས་སུ། ཧྲིག་ཧྲིག་ལྟ་བ་ཡིན། དེ་བཟོར་སོང༌། བློས་བྱས་ཀྱི་སྤུན་ལྡང་གིན་འདུག་ན། ཡིད་ལ་བྱེད་པ་བརྗོད་མེད་པས། །རོ་གཅིག་པས་ཀྱང་དཔྱད་པར་བྱ།

ཞེས་པ་ལྟར་རྒྱངས་ཀྱིས་སྐྱར། ཕྱག་སྟེ་བཞག་ནས། ངང་མ་ཤོར་བར་ཡུད་དེ་ལྟ་བ་ཡིན། ཆོས་ཀྱི་མིང་ནི་སྡོམ་པ་འདི། །ཞི་གནས་ལམ་དུ་ཤེས་པར་བྱ། །ལྷག་མཐོང་ལམ་ནི་
དེ་དོན་རྣམས། །རྣམ་པར་སྤྱོད་པར་ཤེས་པར་བྱ། །ཟུང་དུ་འཇུག་པའི་ལམ་དེ་ནི། །སྤྱི་སྡོམ་ཡིན་པར་ཤེས་པར་བྱ། །ཞེས་བྱམས་པས་གསུངས་པ་འདི་རང་ལེགས། ཡིད་ལ་
མི་བྱེད་པ་ཕྱག་རྒྱ་ཆེན་པོའི་དོན་ཡིན་པ་ལ། ཡིད་ཀྱི་རྣམ་དཔྱོད་ཀྱིས་བཙལ་ན་ག་ལ་རུང་སྙམ་ན། བླ་མ་རིན་པོ་ཆེའི་ཞལ་ནས། དེ་ལྟར་རྟོག་པ་ལ་ཅེར་གྱིས་བལྟ། བལྟ་བྱ་ལྟ་
བྱེད་གཉིས་ཀ་རྟོག་པ་ཡིན་ཏེ། མི་སྟོ་བ་གཅིག་བདོག་གི་གསུངས། དབུ་མ་བསྒོམ་རིམ་ལས། འདི་སྐད་དུ་རྣམ་པར་མི་རྟོག་པ་བཟུང་ལ། ཡིད་ལ་མི་བྱེད་པས་གཟུགས་ལ་
སོགས་པའི་མཚན་མ་སྤང་ངོ་། །ཞེས་གསུངས་པ་ཡང་ཤེས་རབ་ཀྱིས་བརྟག་པ་མི་དམིགས་པ་སྟེ་གང་ཡིན་པ་དེ་དེར་ཡིད་ལ་མི་བྱེད་པར་དགོངས་ཀྱིས། ཡིད་ལ་མི་བྱེད་པ་ཙམ་

༄༅། །ནི་མ་ཡིན་ཏེ། འདུ་ཤེས་མེད་པའི་སྙོམས་པར་འཇུག་པ་ལ་སོགས་པ་ལྟར། ཐོག་མ་མེད་པའི་དུས་ནས། གཟུགས་ལ་སོགས་པ་ལ་མངོན་པར་ཞེན་
པ༑ ཡིད་ལ་བྱེད་པ་སྤངས་པ་ཙམ་གྱིས་སྤོངས་པ་ནི་མ་ཡིན་ནོ། །ཐེ་ཚོམ་མ་སྤངས་པ་ནི་རང་གི་དོན་དམིགས་པའི་གཟུགས་ལ་སོགས་པ་ལ་མངོན་པར་ཞེན་པའི་ཡིད་ལ་བྱེད་པ་
ཡོངས་སུ་སྤངས་པར་མི་ནུས་ཏེ། མེ་མ་སྤངས་པར་ཚ་བ་སྤང་དུ་མི་རུང་བ་བཞིན་ནོ། །ཞེས་དང་། ཐེ་ཚོམ་གྱི་ས་བོན་དེ་ཡང་རྣལ་འབྱོར་པའི་ཏིང་ངེ་འཛིན་གྱི་སྣང་བ་བྱུང་
སྟེ། ཤེས་རབ་ཀྱི་མིག་གིས་བརྟག་ནས། གཟུགས་ལ་སོགས་པ་སྔར་དམིགས་པ་དམིགས་སུ་རུང་བའི་མཚན་ཉིད་དུ་གྱུར་པ་དེ་དག་མི་དམིགས་པའི་ཕྱིར། ཐག་པ་ལ་སྦྲུལ་དུ་
ཤེས་པ་བཞིན་དུ་སྤང་གི་གཞན་དུ་མ་ཡིན་ནོ། །ཞེས་གསུང་སྟེ། ཐག་པ་སྦྲུལ་དུ་མཐོང་ནས་སྐྲག་པ་ལ། །མིག་བཙུམ་ཀྱང་མི་ཕན། བྲོས་ཀྱང་མི་ཕན། རྩར་ཕྱིན་ནས་བལྟས་༔

པས་སྦྲུལ་མིན་ཐག་པར་ཤེས་ནས་གྲོལ་བ་དང་འདྲའོ། །འཁྲུལ་པའི་བརྫུན་ཕུག་འདི་རྡིབ་དགོས་པ་ཞིག་གདའ་བ། སྒོམ་སྐྱེས་པ་ངོ་སྤྲད་པ་ལ་གཉིས། ༼ ཨུ༽ ཞི་གནས་
ངོ་སྤྲད་པ། ལྷག་མཐོང་ངོ་སྤྲད་པའོ། །དང་པོ་ནི། བླ་མ་རིན་པོ་ཆེའི་ཞལ་ནས། དེ་ལྟར་ཅི་ནས་དམིགས་པ་དེར། །མ་ཡེངས་གཏད་ཅིང་གོམས་པ་ན། །དང་པོར་ཤིན་ཏུ་
སྦྱངས་པ་ཡི། །ཉམས་འཆར་དེ་ཡིས་སྤྲོ་བར་འགྱུར། །དེ་ནས་རིང་པོར་མ་ཐོགས་པར། །ཞི་གནས་ཏིང་འཛིན་ཐོབ་པར་འགྱུར། །ཞེས་གསུངས་པས། དང་པོ་བསམ་གཏན་གྱི་lefazv.LUALzin.9.292
ཉེར་བསྡོགས། དེ་ནས་བསམ་གཏན་གྱི་དངོས་གཞི་འཆར་ཏེ། བླ་མ་རིན་པོ་ཆེའི་ཞལ་ནས། གནས་པ་དང་པོ་བྱུང་དུས་སུ། །རི་གཟར་ལོགས་ལ་རྦབ་འདྲིལ་བཞིན། །རྣམ་
རྟོག་ཟམ་མ་ཆད་པར་ལྡང༌། །བསྒོམ་ཉམས་མེད་དམ་སྙམ་པ་འོང་། །རྣམ་རྟོག་བྱུང་ཚད་ཚོར་བ་སྟེ། །ཤེས་པ་ཅུང་ཟད་གནས་པ་ཡིན། །གནས་ནས་མེད་པའི་གོང་རོལ་ཏུ།

།རྣམ་རྟོག་རང་གར་ཤོར་བ་ཡིན། །རྣམ་རྟོག་བྱུང་ཡང་ངོ་མ་ཤེས། །དེ་ནས་དལ་འབབ་ཆུ་བོ་བཞིན། །ཤེས་པ་དལ་ཞིང་རྣམ་རྟོག་ཉུང༌། །ཐ་མར་རྒྱ་
མཚོའི་གཏིང་བཞིན་དུ། །ཤེས་པ་མི་གཡོ་བརྟན་པར་གནས། །ཞེས་གསུངས་པ་ལྟར། དེ་ཉིད་ཀྱི་སྤྲུལ་པ་རྒྱལ་བ་ཡང་དགོན་པས་ཀྱང་། གནས་པ་གསུམ་དུ་མཛད་དེ། གནས་
པ་དང་པོ་རི་གཟར་ལ་ཆུ་འབབ་པ་ལྟ་བུ། གནས་པ་བར་པ་ཆུ་ཀླུང་དལ་གྱིས་འབབ་པ་ལྟ་བུ། གནས་པ་ཐ་མ་མི་གཡོ་བ་རྒྱ་མཚོ་ལྟ་བུ། ཞེས་གསུངས་པ་ལ། གནས་པ་དང་པོ་
དང་བར་པ་དེ་གཉིས་ལ་མཚན་ཉིད་ཐེག་པར་བསམ་གཏན་གྱི་ཉེར་བསྡོགས་ཟེར་བར་འདུག །གནས་པ་ཐ་མ་དེ་བསམ་གཏན་གྱི་དངོས་གཞིར་འདུག །དབུ་མ་བསྒོམ་རིམ་
ལས། སེམས་རྩེ་གཅིག་དེ་ཕྱི་ཕྱིར་ལས་སུ་རུང་བ་ཉིད་དང་ལྡན་ཞིང་དམིགས་པ་ལ་སོགས་པའི་ཡོན་ཏན་གྱི་ཁྱད་པར་ཐོབ་པས། བསམ་གཏན་དང་། གཟུགས་མེད་པའི་སྙོམས་

པར་འཇུག་པ་དང་། རྣམ་པར་ཐར་པ་ལ་སོགས་པའི་མིང་ཐོབ་བོ། །འདི་ལྟར་གང་གི་ཚེ་བཏང་སྙོམས་ཀྱི་ཚོར་བ་དང་ལྡན་ཞིང་། རྟོག་པ་དང་བཅས་པ་དང་། དཔྱོད་པ་དང་
བཅས་པར་གྱུར་པའི་ཚེ་མི་ལྕོགས་པ་མེད་ཅེས་ཞེས་བྱ་སྟེ། བསམ་གཏན་དང་པོའི་སྦྱོར་བའི་སེམས་སོ། །གང་གི་ཚེ་འདོད་པའི་སྲེད་པ་དང་། སྡིག་པའི་ཆོས་རྣམས་དང་བྲལ་
ཞིང་། རྟོག་པ་དང་། དཔྱོད་པ་དང་། དགའ་བ་དང་། བདེ་བ་དང་ལྡན་པར་གྱུར་པ་དེའི་ཚེ། བསམ་གཏན་དང་པོ་ཞེས་བྱའོ། །བསམ་གཏན་དང་པོ་དེ་ཉིད་ལས། རྟོག་པ་
ཙམ་མེད་པ་དེ་ནི་བསམ་གཏན་ཁྱད་པར་ཅན་ཞེས་བྱའོ། །གང་གི་ཚེ་རྟོག་པ་དང་། དཔྱོད་པ་དང་བྲལ་ཏེ་བསམ་གཏན་དང་པོའི་སྲེད་པ་དང་བྲལ་བར་གྱུར་ནས། དགའ་བ་
དང་། བདེ་བ་དང་། ནང་ཡོངས་སུ་གང་བ་དང་། དྲན་པ་དང་ལྡན་པར་གྱུར་པ་དེའི་ཚེ་བསམ་གཏན་གཉིས་པ་ཞེས་བྱའོ། །གང་གི་ཚེ་བསམ་གཏན་གཉིས་པའི་སྲེད་པ་དང་བྲལ་༔

།བར་གྱུར་ཏེ། བདེ་བ་དང་། བཏང་སྙོམས་དང་། དྲན་པ་དང་། ཤེས་བཞིན་དང་ལྡན་པར་གྱུར་པ་དེའི་ཚེ་བསམ་གཏན་གསུམ་པ་ཞེས་བྱའོ། །
བསམ་གཏན་གསུམ་པའི་སྲེད་པ་དང་བྲལ་ཏེ། སྡུག་བསྔལ་ཡང་མ་ཡིན་བདེ་བ་ཡང་མ་ཡིན། བཏང་སྙོམས་དང་དྲན་པ་དང་ལྡན་པར་གྱུར་པ་དེའི་ཚེ་བསམ་གཏན་བཞི་པ་ཞེས་
བྱའོ། །དེ་བཞིན་དུ་གཟུགས་མེད་པའི་སྙོམས་པར་འཇུག་པ་དང་། རྣམ་པར་ཐར་པ་དང་། ཟིལ་གྱིས་གནོན་པའི་སྐྱེ་མཆེད་ལ་སོགས་པ་ཡང་དམིགས་པ་དང་རྣམ་པ་ལ་སོགས་
པའི་བྱེ་བྲག་གིས་སྦྱར་བར་བྱའོ། །ཞེས་གསུངས། ༼ ལི༽ ལྷག་མཐོང་ངོ་སྤྲད་པ་ནི་གཉིས། གང་ཟག་གི་འཆར་སྒོའི་ངོ་སྤྲད་པ་དང་། རྣལ་འབྱོར་གྱི་གོ་རིམ་དབྱེ་བས་ངོ་
སྤྲད་པའོ། །དང་པོ་ནི། བླ་མ་རིན་པོ་ཆེའི་ཞལ་ནས། མདོར་བསྡུས་གང་ཟག་རྣམ་པ་གསུམ། །སྦྱངས་པ་ཆེ་ཆུང་ཁྱད་པར་གྱིས། །རིམ་གྱིས་པ་དང་གཅིག་ཆར་བ། །ཐོད་༔

རྒལ་བ་ཡི་གང་ཟག་གོ། །ཞེས་གསུངས། མདོ་རྒྱུད་རྣམས་ནས་ཀྱང་དབང་པོ་རབ་འབྲིང་ཐ་མ་གསུམ་གསུངས་པ་ཡིན། དེ་རྣམས་གང་ཡིན་ན་བླ་མ་རིན་པོ་ཆེའི་ཞལ་
ནས། རིམ་གྱིས་པ་ཡི་འཆར་ལུགས་ནི། །དང་པོ་གནས་པ་ཙམ་དུ་འབྱུང་། །དེ་ནས་ཉམས་མྱོང་ངེས་པར་འཆར། །དེ་རྗེས་རྟོགས་པ་ལྷག་གིས་འཆར། །ཞེས་དང༌། རྒྱལ་བ་ཡང་
དགོན་པས། རིམ་གྱིས་པ་ཡི་སྐྱེ་ལུགས་ནི། གནམ་ཁ་ཞེང་ཅན་གྱི་རི་ཟུར་གྱི་ཉི་མའམ། ཡུལ་ངན་གྱི་ཉི་མ་ཁ་ཤོར་དང་འདྲ་སྟེ། ཉི་མ་ཤར་ནས་མུན་པ་རགས་པ་སངས་པ་ཙམ་
དུ་འདུག་ཀྱང༌། ས་རྡོ་དྲོས་པ་དང་། འཁྱག་པ་འཇུ་བར་མི་ནུས་པ་བཞིན་གནས་པ་ཉམས་མྱོང་རྟོགས་པ་གསུམ་རིམ་གྱིས་ནུད་ནུད་སྐྱེ་ཞིང་སེམས་ཀྱི་ངོ་བོ་ཙམ་མཐོང་ཡང་འཕྲལ་
དུ་སྤང་བྱ་མི་སྤོང་ཞིང་། གཉེན་པོ་ལ་དབང་མི་ཐོབ་པས་བསྒོམ་གྱི་གཉུག་བསྲིང་དགོས་པ་ཡིན་ནོ་གསུངས། བླ་མ་རིན་པོ་ཆེའི་ཞལ་ནས། ཐོད་རྒལ་བའི་འཆར་ལུགས་ནི། ། ༈

། གནས་པ་ཉམས་མྱོང་རྟོགས་པ་གསུམ། །སྔོན་ལ་རྟོགས་པ་ལྷག་གིས་འཆར། །རྟོགས་ཀྱང་མི་བརྟན་རྦ་རླབས་འདྲ། །རེས་འགའ་ཉམས་མྱོང་རེས་
འགའ་ནི། །གནས་པ་འོངས་ཏེ་ངེས་པ་མེད། །ཉམས་ཀྱི་མཐོན་དམན་ཅོ་གའི་རྩལ། །ཞེས་དང་། རྒྱལ་བ་ཡང་དགོན་པས། ཐོད་རྒལ་བ་ཡི་སྐྱེ་ལུགས་ནི། སྤྲིན་བར་གྱི་ཉི་མ་
དང་འདྲ་སྟེ། སྔོན་ལ་རྟོགས་པ་ལྷག་གིས་འཆར། ཤར་ཡང་མི་བརྟན་མཐོ་དམན་དང་གསལ་འགྲིབ་ཤིན་ཏུ་ཆེ། རེས་ཉམས་སུ་འཆར། རེས་ཨ་འཐས་སུ་ཡོང༌། རེས་རྟོགས་
པ་རྗེན་གྱིས་འོངས་ཏེ། སྐྱེ་ལུགས་འདི་བསྒོམ་ཡུན་ཐུང་བ་ལས། ཚེ་འདིར་གཅིག་ཆར་མ་འཕྲོད་ཀྱང་། འདི་རྟོགས་པ་གཤའ་མ་བར་དོར་འཆར་བ་ཡིན་གསུངས། བླ་མ་རིན་པོ་
ཆེའི་ཞལ་ནས། གཅིག་ཅར་བ་ཡི་གང་ཟག་ལ། །རྟོགས་པའི་བཅུད་ལྡན་བླ་མ་ཡིས། །གདམས་ངག་བསྟན་མ་ཐག་ཏུ་ཡང་། །སེམས་ལ་བལྟས་པ་ཙམ་གྱིས་ནི། །ཉམས་མྱོང་རྒྱུ
༣

རྟོགས་པ་གནས་པ་གསུམ། །བསྒོམ་ལོང་མེད་པར་དུས་གཅིག་འཆར། །ཉམས་མྱོང་འཕེལ་འགྲིབ་བྱུང་གྱུར་ཀྱང༌། །རྟོགས་པ་འགྱུར་མེད་བརྟན་པར་གནས། །ཞེས་
དང་། རྒྱལ་བ་ཡང་དགོན་པས། གཅིག་ཅར་བ་ནི། དཔེར་ན། ཅོང་རོང་དོག་མོའི་ལུང་པར་སྐམ་གཤེར་མེད་པའི་ནམ་མཁར་ཉི་མ་ཤར་བའི་དུས་སུ། ཉི་རྒན་དེ་ཤར་མ་ཐག་
ཏུ་མུན་པ་སངས་པ། ས་རྡོ་དྲོས་པ། འཁྱག་པ་འཇུ་བ་གསུམ་དུས་གཅིག་ཏུ་འབྱུང་བ་ལྟར། བླ་མ་བཅུད་ལྡན་གཅིག །སློབ་མ་སྣོད་ལྡན་གཅིག །མོས་གུས་ཚད་ལྡན་གཅིག་
གནད་དུ་བསྣན་པའི་དུས་སུ། བྱིན་རླབས་ཀྱི་འཕོ་བ་དོན་གྱི་ཆིག་བརྒྱུད་ཐོབ་སྟེ། གནས་པ་ཉམས་མྱོང་རྟོགས་པ་གསུམ། བསྒོམ་ལོང་མེད་པར་དུས་གཅིག་ཏུ་ཤར་ནས་སྐད་ཅིག་
ལ་བསྒོམ་མེད་ཀྱི་རྟོགས་པ་མངོན་དུ་གྱུར་པ་ནི། གཅིག་ཅར་བའི་སྐྱེ་ལུགས་ཏེ། དྭགས་པོ་རིན་པོ་ཆེའམ། རྗེ་བཙུན་གླིང་རས་ལྟ་བུའོ། །ཞེས་གསུངས། གནས་པ་ཉམས་དང་

、 ༄༅། །རྟོགས་པ་གསུམ་པོ་དེ་གང་ཡིན་སྙམ་ན། གནས་པ་ནི་གོང་དེ་ལྷག་མཐོང་དང་མ་འབྲེལ་བས་འཇིག་རྟེན་པ་དང་ཐུན་མོང་བ་ཡིན། ཉམས་དང་རྟོགས་
པ་གཉིས་ཞི་གནས་ལྷག་མཐོང་ཟུང་དུ་འབྲེལ་བས་འཇིག་རྟེན་ལས་འདས་པའི་ལམ་མོ། ༼ལཱི༽ ཞི་གནས་ལྷག་མཐོང་ངོ་སྤྲད་པ་ལ། གནས་པ་མ་སྐྱེས་པའི་ལས་དང་པོ་པ་ལ་
ངོ་སྤྲད་ན། བླ་མ་རིན་པོ་ཆེའི་ཞལ་ནས། ངའི་སེམས་ཞེས་པའི་རིག་རིག་ཏུར་ཏུར་པོ་འདི་ཉིད་ཀྱི་ངོ་བོ་སྤྲོས་པ་ཐམས་ཅད་དང་བྲལ་བ་ཆོས་ཀྱི་སྐུ་མངོན་སུམ་དུ་འདུག་
གསུངས། ངོ་སྤྲོད་རྒྱུའི་བསྒོམ་མེད་པ་གཅིག་ལའང་སེམས་རིག་རིག་གཅིག་ཡོད་པ་མིན་ནམ། དེ་ངོ་སྤྲོད་པ་ཡིན། སེམས་ངོ་འཕྲོད་ན་འཁོར་འདས་ཀྱི་ཆོས་ཐམས་ཅད་ངོ་
འཕྲོད་པ་ཡིན། འཁོར་འདས་ཐམས་ཅད་སེམས་སུ་འདུས་པ་ཡིན་ཏེ། གུར་ལས། རིན་ཆེན་སེམས་ལས་ཕྱིར་གྱུར་པའི། །སངས་རྒྱས་མེད་ཅིང་སེམས་ཅན་མེད། །གནས་

པའི་དོན་དང་རྣམ་ཤེས་དག །ཕྱི་རོལ་གྱུར་པ་ཅུང་ཟད་མེད། །ཁམས་གསུམ་ན་ནི་རྒྱལ་ཆེན་པོ། །སེམས་ཅན་ཀུན་གྱི་ཡིད་དུ་བྱེད། །ཅེས་གསུངས། སེམས་ཆོས་སྐུ་ཡིན་ན་
སྣང་བ་ཅི་ཡིན་སྙམ་ན། བསམ་གྱིས་མི་ཁྱབ་པའི་རྒྱུད་ལས། སེམས་ཉིད་ལྷན་ཅིག་སྐྱེས་པ་ཆོས་ཀྱི་སྐུ། །སྣང་བ་ལྷན་ཅིག་སྐྱེས་པ་ཆོས་སྐུའི་འོད། །ཅེས་གསུངས། འོ་ན་རྟོག་
པ་སྣ་ཚོགས་འདི་ཅི་ཡིན་སྙམ་ན། ཡེ་ཤེས་ཀྱི་མཁའ་འགྲོ་ནི་གུ་མའི་ཞལ་ནས། ཆོས་སྐུའི་ནམ་མཁའི་སྤྲིན་ཚོགས་ལས། །དུག་ལྔའི་གློག་འགྱུ་ཡེ་ཤེས་ཆེན་པོར་ལྟོས། །ཞེས་
གསུངས། འོ་ན་སྣང་རིག་སེམས་གསུམ་འདི། སེམས་ཅན་ཀུན་ལ་སྔར་ནས་ཡོད་པ་འདིས་མ་ཕན་པ་ཅི་ཡིན་སྙམ་ན། ནི་གུ་མའི་བཞེད་ཀྱིས། ཉེ་དྲག་པས་ངོ་མ་ཤེས་པའི་
སྐྱོན། སླ་དྲག་ནས་ཡིད་མ་ཆེས་པའི་སྐྱོན། ཟབ་དྲག་ནས་ངོས་མ་ཟིན་པའི་སྐྱོན། བཟང་དྲག་ནས་བློར་མ་ཤོང་བའི་སྐྱོན། ཞེས་གསུངས། སྐྱོན་དེ་རྣམས་སེལ་བ་ལ་རང་གིས་༔

༄༅། །རང་ལྟོས། མ་བསྒོམས། མ་ཡེངས། ཐག་ཆོད་ངེས་ཤེས་བསྐྱེད་བྱས་ན་ཡོང་བར་གདའ། གནས་པ་མེད་པར་ངོ་སྤྲད་དུ་རུང་ངམ་སྙམ་ནའང་མི་
རུང་བ་མ་ཡིན་ཏེ། སློབ་དཔོན་བྱང་ཆུབ་བཟང་པོའི་ཏིང་ངེ་འཛིན་ཚོགས་ཀྱི་ལེའུ་ལས། ཅི་མཚན་མ་དང་བཅས་པའི་ཞི་གནས་མངོན་དུ་མ་བྱས་པར་ལྷག་མཐོང་སྐྱེ་རུ་རུང་བ་ཡིན་
ནམ་ཞེ་ན། དེ་ནི་རུང་བ་ཉིད་དེ། མཚན་མ་མེད་པའི་ཞི་གནས་སོ་སོར་རྟོགས་པའི་ཤེས་རབ་ཉིད་ལས། མཚན་མ་མེད་པའི་ལྷག་མཐོང་རྣམ་པར་མི་རྟོག་པའི་ཡེ་ཤེས་འབྱུང་
སྟེ། དེ་ལྟར་ཡང་འཕགས་པ་འོད་སྲུངས་ཀྱིས་ཞུས་པ་ལས། ཤིང་གཉིས་དྲུད་པ་ལས་ནི་མེ་བྱུང་ཞིང་། །བྱུང་བ་དེ་ཡིས་དེ་ཉིད་བསྲེགས་པར་བྱེད། །དེ་བཞིན་ཤེས་རབ་དབང་པོ་
སྐྱེས་ནས་ཀྱང་། །སྐྱེས་པ་དེ་ཡིས་དེ་ཉིད་བསྲེགས་པར་བྱེད། །ཅེས་གསུངས་སོ་ཞེས་འབྱུང་ངོ་། །དེ་ལ་ཡང་ཞི་གནས་ལྷག་མཐོང་ཟུང་འཇུག་ཅིག་རྩི་བ་ཡིན་ནོ། །གནས་པ་༔

བརྟན་པོ་ཡོད་ན་དེ་ལ་ངོ་སྤྲད་དུ་འདོད་པའི་ཉམས་འཆར་ཏེ། བླ་མ་རིན་པོ་ཆེའི་ཞལ་ནས། དེ་ནས་ཉམས་སུ་མྱོང་བ་འཆར། །བར་སྣང་དག་པའི་དཀྱིལ་ལྟ་བུར། །གསལ་ལ་མི་
རྟོག་བདེ་བ་མྱོང་། །མར་མེ་རླུང་གིས་མ་བསྐྱོད་བཞིན། །རང་གིས་རང་གསལ་ཡངས་པ་སྟེ། །ཞེས་དང་། གཞི་མེད་རྨི་ལམ་ལྟ་བུར་འཆར། །དངོས་མེད་འཇའ་ཚོན་ལྟ་བུར་
མཐོང་། །འཛིན་མེད་ཆུ་ཟླ་ལྟ་བུར་འཆར། །ཞེས་གསུངས་པ་ལྟར་འཆར་བས། དེ་ལ་ཞི་གནས་ལྷག་མཐོང་ཟུང་འཇུག་གི་ཉམས་ངོ་སྤྲད་པ་ནི། ཤེས་པ་ལྷོད་ཀྱིས་གློད་ཙ་ན། །
གསལ་ལ་རྟོག་པ་མེད་པའི་ཉམས། །བར་སྣང་དག་པའི་དཀྱིལ་ལྟར་གནས། །དེ་ནི་འོད་གསལ་ཆོས་སྐ་ཡིན། །དེ་ལྟར་བཞག་པའི་ངང་ཉིད་ལས། །རྣམ་རྟོག་ཐོལ་གྱིས་སྐྱེས་པ་
།དེ་ཉིད་འོད་གསལ་ཆོས་སྐུ་ལས། །གཞན་ཞིག་ཡིན་སྙམ་མ་སེམས་ཤིག །གཡོ་མེད་རྒྱ་མཚོ་དྭངས་པ་ལ། །རྦ་རླབས་ཆིལ་ཆིལ་ལངས་པ་དེ། །གཞན་ཞིག་མིན་པ་ཇི་

།བཞིན་ནོ། །རྟོག་པའི་གཞི་མོ་སེམས་ཡིན་ལ། །སེམས་ཀྱི་མཚན་ཉིད་གསལ་རིག་ཡིན། །གསལ་རིག་རང་བཞིན་སྟོང་པ་སྟེ། །སྟོང་པའི་ངོ་བོ་༄༅།
བདེ་ཆེན་ཡིན། །སེམས་ཀྱི་རང་བཞིན་དེ་ལ་ནི། །མཚན་མའི་མུན་པ་གཏན་མེད་པས། །འོད་གསལ་བྱ་བར་མིང་དུ་བཏགས། །རིག་དང་སྟོང་པ་དབྱེར་མེད་པས། །ཟུང་འཇུག་
བྱ་བར་མིང་དུ་བཏགས། །ཆོས་རྣམས་ཀུན་གྱི་བདག་ཉིད་དེ། །རང་སེམས་རིག་པའི་ངོ་བོ་ཡིན། །ཞེས་གསུངས། སེམས་མ་བཅོས་ལྷུག་པ། རང་དྭངས་སུ་ཕྱམ་གྱིས་བཞག་
ཙ་ན། རྟོག་པ་ཉལ་གྱིས་ཞི་ནས། རང་ས་རུ་ལྷན་གནས་པ་ཞིག་མི་གདའམ། དེ་ཞི་གནས་ཡིན་ནོ། །གནས་པ་དེ་རྨུགས་པའམ། ལུང་མ་བསྟན་དུ་མ་ལུས་པ་འདི་འདྲ་ཞིག་
འདུག་སྨྲ་མི་ཤེས་པ་ལ། ངོས་བཟུང་མེད་པའི་ཤེས་པ་སལ་ལེ་ཧྲིག་གེ། རྗེ་ནེ་བ། ལྷང་ངེ་བ་གཅིག་མི་གདའམ། དེ་ལྷག་མཐོང་ཡིན་ནོ། །རྣམ་རྟོག་ཞི་བ་དང་ངོ་བོ་མཐོང་བ་

ཕྱོགས་གཅིག་ཏུ་ཡོད་པས། ཤེས་པ་སྐད་ཅིག་མའི་ཐོག་ན་ཞི་གནས་ལྷག་མཐོང་ཟུང་འཇུག་ཏུ་ཧྲིག་གེ་མི་གདའམ། དེ་བཞིན་དུ་རྟོག་པ་གཅིག་རམ་འགྱུས་ན་དེ་ཐོག་ཏུ་ལྷོད་གློད་
པས། ཞི་གནས་ཆེར་བལྟས་པས་ལྷག་མཐོང་དེ་ཟུང་འཇུག་སྣང་བ་གཅིག་ལམ་ཤར་ཡང་དེ་དང་འདྲའོ། །རྒྱལ་བ་ཡང་དགོན་པའི་བཞེད་ཀྱིས། དེ་ལྟར་འཆར་ལུགས་དེ་ལམ་
རང་བྱུང་སྙིང་པོའི་རང་འགྲོས། དེ་ལྟར་སྐྱོང་ལུགས་དེ་བསྒོམ་རང་བྱུང་གཉུག་མའི་རང་བབ་བྱ་བར་བཞེད་དེ། ཤེས་པ་སྐད་ཅིག་མའི་ཐོག་ན་སུས་ཀྱང་བཟོ་མ་བྱས་པར་གནས་
ལུགས་ཀྱི་རང་འགྲོས་ལམ་ཚང་ལ་མ་ནོར་བར་དཀྲོང་ངེ་བ་ལམ་རང་བྱུང་སྙིང་པོའི་རང་འགྲོས་ཞེས་བྱའོ། །ཐ་མལ་གྱི་ཤེས་རྒྱུད་འདི་ཡུལ་མེད་ཀྱི་ཆོས་སྐྲ་རྗེན་པར་ངོ་ཤེས་
པས། དེས་ཀྱང་བཟོ་མ་བྱས་པར། རང་བྱུང་གདོད་མ་ནས་དག་པས་གཉུག་མ། གཤིས་རང་དེ་བཞིན་དུ་འདུག་པས་རང་བབས་ཏེ། སྒོམ་རང་བྱུང་གཉུག་མའི་རང་བབས་སོ། ། ༔

༄༅། །ཞེས་གསུངས། རྟོགས་པ་ནི་བླ་མ་རིན་པོ་ཆེའི་ཞལ་ནས། དེ་ལྟར་ཉམས་སུ་མྱོང་གྱུར་ན། །རྟོགས་པའི་ཡེ་ཤེས་ལྷག་གེ་འཆར། །གསུངས།
ཇི་ལྟར་འཆར་ན། བླ་མ་རིན་པོ་ཆེའི་ཞལ་ནས། དུས་གཅིག་ཙམ་ན་རྟོག་པའི་རང་བཞིན་ཤེས་ནས་འཁོར་འདས་ལ་སོགས་པ་ཆོས་ཐམས་ཅད་ཀྱི་རང་བཞིན་ཤེས་པ་གཅིག་འོང་
།དེ་ཙ་ན། ཤེས་རབ་ཀྱིས་ནི་ཆོས་ཀྱི་རང་བཞིན་ཡོངས་ཤེས་ནས། །ཁམས་གསུམ་མ་ལུས་པ་ལས་ཡང་དག་འདའ་བར་འགྱུར། །ཞེས་པའི་དོན་དེ་མངོན་དུ་བྱེད་པ་ཡིན་
། །ཞེས་དང་། བུ་ཁྱོད་བསྐལ་པ་མང་པོར་འབུངས་འབུངས་པའི། །བྱང་ཆུབ་སྙིང་པོའི་གནས་དེར་དེ་རིང་སླེབས། །ཁྱོད་ཀྱི་རིག་པ་འཁོར་བའི་ཤུབས་ནས་ཐོན། །རང་
ཀ་སེམས་སྟོང་པ་གསལ་ལ་ངོས་བཟུང་མེད། །ཆོས་སྐུ་སྐྱེ་མེད་རིག་པ་གཅེར་བུ་འདི། །སྨྲ་བསམ་བརྗོད་མེད་ཤེས་རབ་ཕ་རོལ་ཕྱིན། །ཆོས་ཀྱི་དབྱིངས་ཀྱི་ཕོ་བྲང་འདི་ལ་ཟེར། །༈

༥་གསུམ་སངས་རྒྱས་ཐམས་ཅད་འདི་ལས་སྐྱེས། །རིགས་དྲུག་སེམས་ཅན་རྣམས་ཀྱང་འདི་ལས་བྱུང༌། །རྣལ་འབྱོར་ལམ་པ་རྣམས་ཀྱང་འདི་ལས་སྤྱོད། །འདི་ངོ་ཤེས་དང་མ་
ཤེས་གཉིས་ལས་མེད། །འཁོར་འདས་གཉིས་ཀྱི་སོ་མཚམས་འདི་ལ་ཟེར། །ཞེས་གསུངས། རྗེ་སྒམ་པོ་པའི་ཞལ་ནས། ཅི་ཞིག་ལ་ཤེས་པ་སྐྱོན་མེད་པ། གང་ལའང་མ་རེག་
pghaz
པ༑ སྤྲོས་པ་ཐམས་ཅད་དང་བྲལ་བ་རིག་པའི་ངོ་བོ་དེ་ཤུན་པ་བཤུས་པ་ལྟ་བུའམ། ངོ་བོ་ལ་སྙིང་པོ་བཅུག་པ་འདྲ་བ་འོངས་ཏེ། དེ་ཙ་ན་ངོ་བོ་རྙེད་པ་ཡིན་གསུངས། དབུ་མ་zu
a.le.z
བསྒོམ་རིམ་ལས། རྣལ་འབྱོར་པ་གང་གི་ཚེ་ཤེས་པ་སྣང་བ་མེད་པ་ལ་གནས་པར་གྱུར་པ་དེའི་ཚེ་མཐོང་བའི་དམ་པ་ལ་གནས་པ་ཐེག་པ་ཆེན་པོ་མཐོང་ངོ་། །དེ་ཁོ་ན་ཉིད་དམ་པ་&
མཐོང་བ་དེ་ཉིད་ཆོས་ཐམས་ཅད་ཤེས་རབ་ཀྱི་མིག་གིས་བརྟགས་ཏེ། ཡང་དག་པའི་ཡེ་ཤེས་ཀྱི་སྣང་བ་ཤར་ནས། ཅི་ཡང་མཐོང་བ་མེད་པ་གང་ཡིན་པའོ། །དེ་སྐད་དུ་མདོ་ལས་༔

།ཀྱང་གསུངས་ཏེ། དོན་དམ་པའི་མཐོང་བ་གང་ཞེ་ན། ཆོས་ཐམས་ཅད་མཐོང་བ་མེད་པ་གང་ཡིན་པའོ། །ཞེས་འབྱུང་ངོ༌། །འདི་ལྟར་དེ་ལྟ་བུའི་
མཐོང་བ་མེད་པ་ལ་དགོངས་ནས་མི་མཐོང་ཞེས་བཀའ་སྩལ་གྱིས། མིག་བཙུམ་པ་དང་། དམུས་ལོང་ལ་སོགས་པ་རྐྱེན་མ་ཚང་བ་དང་། ཡིད་ལ་མི་བྱེད་པ་དང་། མི་མཐོང་བ་
ནི་མ་ཡིན་ནོ། །ཞེས་གསུངས་སོ། །སྡད་པ་ལས། ནམ་མཁའ་མཐོང་ཞེས་སེམས་ཅན་ཚིག་ཏུ་རབ་བརྗོད་པ། །ནམ་མཁའ་ཇི་ལྟར་མཐོང་སྟེ་དོན་འདི་བརྟགས་པར་གྱིས། །དེ་
ལྟར་ཆོས་མཐོང་བ་ཡང་དེ་བཞིན་གཤེགས་པས་བསྟན། །མཐོང་བ་དཔེ་གཞན་གྱིས་ནི་བསྙད་པར་ནུས་མ་ཡིན། །གང་གིས་དེ་ལྟར་མཐོང་བ་དེ་ཡིས་ཆོས་ཀུན་མཐོང་། །ཞེས་
སོ། །དེ་ལྟ་བུའི་རྟོགས་པ་མ་ཤར་ན། འཇིག་རྟེན་ལས་འདས་པའི་ལམ་མི་ཐོབ་སྟེ། བླ་མ་རིན་པོ་ཆེའི་ཞལ་ནས། རྟོགས་པའི་ཡེ་ཤེས་མ་ཤར་ན། །ཉམས་མྱོང་ཇི་ལྟར་བཟང་ ྴ

གྱུར་ཀྱང་། །ཤིང་བཅད་རྩ་བ་མ་ཕྱིན་བཞིན། །ཕྱིར་ཞིང་ཉོན་མོངས་ཟུང་རྔུ་འཕེལ། །དེ་ཕྱིར་རྟོགས་པ་འཆར་བ་གཅེས། །ཞེས་དང་། རྟོགས་པ་མ་ཤར་གོང་དུ་ནི། །ཆོས་ཀྱི་
སྐུ་དང་མ་བྲལ་ཞིང་། །ཡང་དང་ཡང་དུ་འཕྲད་ལགས་ཏེ། །རྟོགས་པ་མེད་པས་ངོ་མ་ཤེས། །རང་ངོ་རང་གིས་མ་ཤེས་བླུན། །འདི་ལས་སླ་བ་མི་འདུག་སྟེ། །འདི་ལས་ཀྱང་ནི་
དཀའ་བ་མེད། །ཞེས་གསུངས་སོ། །ཐར་པའི་རྟོགས་པ་བརྟན་ན་དེ་ཀས་ཆོག་ཉམས་མྱོང་མི་དགོས་སྙམ་ན་མ་ཡིན་ཏེ། ལས་དང་པོ་པ་ལ་རྟོགས་པ་ཉམས་དང་འབྲེལ་བ་ཞིག་
གལ་ཆེ། བླ་མ་རིན་པོ་ཆེའི་ཞལ་ནས། རྟོགས་པ་ཉམས་དང་མ་འབྲེལ་ན། །རླུང་དམར་གསེབ་ཀྱི་སྒྲོན་མེ་བཞིན། །དང་པོའི་ལས་ཅན་ཕུང་བར་མཆིའོ། །ཞེས་དང་། དེ་ཕྱིར་༈
ཉམས་མྱོང་བརྟན་པོ་ཡིས། །སེམས་ལ་བརྟན་པ་མ་ཐོབ་ན། །རྟོགས་པའི་གཏེར་དང་བྲལ་བར་མཆིའོ། །ཞེས་གསུང་ངོ༌། །འོ་ན་རྟོགས་པ་བརྟན་ནས་ཀྱང་ཉམས་མྱོང་དགོས་ལྕ

། སམ་སྙམ་ན། བརྟན་པ་ཐོབ་པའི་སྒོམ་ཆེན་ལ། །བཟང་རུང་ངན་རུང་གྲོགས་སུ་འཆར། །གསུངས་པས་ཁྱད་ཆེན་པོ་མེད། འོན་ཀྱང་ཉམས་ཏིང་༄༅།
འཛིན་བཟང་པོ་རྟོགས་པ་དང་རོ་གཅིག་ཏུ་འདྲེས་པ་ཡིན་མོད། ༼ ཨཱ༽ ཐོས་བསམ་བསྒོམ་གསུམ་གྱི་ཤེས་རབ་ལ། གོ་བ། ཉམས། རྟོགས་པ་གསུམ་པོ་ཤན་འབྱེད་པ་གལ་
ཆེ། ད་ལྟ་ཕལ་ཆེར་ཐོས་བསམ་ལས་གོ་བ་འབྱུང༌། བསྒོམ་པ་ལས་ཉམས་འབྱུང་། རྟོགས་པ་དེ་གང་ལའང་འབྱུང་དཀའ་བར་འདུག་པ་སྤྱིར་ནི་ངེས་པ་མེད། དེ་གསུམ་གྱི་ཤན་
འབྱེད་ནི། རྒྱལ་བ་ཡང་དགོན་པས། དོན་སྤྱི་མ་ནོར་བར་བློ་ཡུལ་དུ་ཤར་བ་གོ་བ། རང་མཚན་གྱི་རྣམ་པ་ཉམས་འོག་ཏུ་ཚུད་པ་ཉམས་མྱོང་། རང་མཚན་མ་འཁྲུལ་བར་མངོན་
སུམ་དུ་རྟོགས་པ་རྟོགས་པ། ཡང་ན་བློ་ཡུལ་དུ་ཡིད་ཆེས་པ་གོ་བ། སེམས་ཀྱི་མྱོང་བ་ཉམས། སེམས་རང་དེའི་ངོ་བོ་ཤར་བ་རྟོགས་པའོ། །ཞེས་གསུངས་སོ། །བླ་མ་རིན་པོ་

ཆེའི་ཞལ་ནས། མཚན་ཉིད་པའི་གོ་བ་དང་། སྒོམ་ཆེན་པའི་ཉམས་མྱོང་། མི་ལྟོགས་ཀྱི་བུ་སྤྱང་པོས་བུ་རམ་གྱི་དབྱིབས་ཁ་དོག་རོ་བློ་ཡུལ་དུ་གོ། བཤད་ཀྱང་ཤེས་ལ། ཟ་མ་
མྱོང་བ་དང་། ཕྱུག་པོའི་བུ་གླེན་པས་བུ་རམ་རྟག་ཏུ་ཟོས་ཀྱང་བཤད་མི་ཤེས་པ་ལ་དཔེ་མཛད་འདུག །ཕྱུག་པོའི་བུ་སྤྱང་པོ་ལ་དེ་གཉིས་ཀ་ཡོང་མཆི། ཐོས་བསམ་གྱི་ཤེས་རབ་
ཕལ་ཆེར་དཔེ་དེར་འདུག །ཉམས་དང་རྟོགས་པའི་ཁྱད་དེ། སྒོམ་མཁན་ཡུལ་ཅན་དེ་རང་གིས་བྱས་ནས། བསྒོམ་ཡུལ་དུ་བྱས་པ་ཞིག་མྱོང་རྒྱུར་འདུག་ན་ཉམས། བསྒོམ་དང་
སྒོམ་མཁན་གཉིས་མི་འདུག་པ། བློས་བཏགས་པ་མིན་པའི་མངོན་སུམ་དུ་ཤར་ན་རྟོགས་པ་ཡིན་པ་འདྲ། མཚན་ཉིད་ཀྱི་ལུགས་ཀྱིའང་འདི་ཀ་ལ། འཕགས་པ་དང་སོ་སྐྱེའི་༴
མཉམ་བཞག་གི་ཁྱད་པར་དང་། འཕགས་པའི་ཡང་མཉམ་རྗེས་ཀྱི་ཁྱད་དེ་འདི་ཀ་ལ་བྱེད་ཀྱིན་འདུག །གཉིས་འཛིན་དང་གཉིས་མེད་དུ་གདའ་བ། ཉོན་མོངས་ཅན་གྱི་ཡིད་བྱ་བ་དེ་༔

།འཕགས་པའི་མཉམ་བཞག་ལ་འགགས། དེ་མ་གཏོགས་དུས་ཐམས་ཅད་དུ་ཡོང་བ་དེས་ཁྱད་འབྱེད་པ་འདྲའོ། །མདོར་ན་སློབ་མ་ཁྲིད་པ་ལ་བླ་མ་༄༅།
དེས་ཀྱང་། སློབ་མའི་རྒྱུད་ཚོད་རང་གི་མྱོང་ཚོད། བླ་མ་གོང་མའི་ཕྱག་བཞེས་དང་བསྟུན་ནས། ལ་ལ་ཅི་འདྲ། ལུང་ལུང་ལ་ཅི་འདྲའི་བཀྲི་ཚུལ་གེགས་སེལ་ཚུལ་ཤེས་
འཚལ། བླ་མ་རིན་པོ་ཆེའི་ཞལ་ནས། རིམ་གྱིས་པ་ཡི་ལམ་མཆོག་དེ། །གཅིག་ཅར་བ་ཡི་ཆོས་ལོག་ཡིན། །གཅིག་ཅར་བ་ཡི་ལམ་མཆོག་དེ། །རིམ་གྱིས་པ་ཡི་ཆོས་ལོག་
ཡིན། །གང་ཟག་གཅིག་ལའང་གནས་སྐབས་ཀྱི། །སྔ་ཕྱིར་ཐེག་པ་སོ་སོར་བསྟན། །དམན་པའི་དུས་སུ་གང་ཕན་དེས། །མཆོག་གི་དུས་སུ་འཆིང་བར་བྱེད། མཆོག་གི་དུས་
སུ་གང་ཕན་དེས། །དམན་པའི་དུས་སུ་ལྟུང་བར་བྱེད། །ཚད་པའི་ནད་དུ་གཅིག་པ་ལ། །ཞུགས་མ་ཐག་ཏུ་བསིལ་ཐང་ཕན། །སོས་ལ་ཁད་ནས་ཤིན་ཏུ་གནོད། །དེ་ཕྱིར་གནས་

སྐབས་དུས་ཚོད་དང༌། །དབང་པོ་མཆོག་དམན་ཤེས་བྱས་ལ། །གསུངས་པ་འདི་གནད་ཆེ། དཔེར་ན་ལས་དང་པོ་པ་རང་གཅིག་ལ། སྣང་སེམས་མ་བཅོས་པ་འདི་ཀ་སངས་
རྒྱས་ཡིན། བཅོས་ན་འཁྲུལ་པ་ཡིན། བཅས་བཅོས་མ་བྱེད་པར་ཞོག་བྱས་ན། ད་ལྟའི་ཉོན་མོངས་རྒྱ་ཡན་དེ་ཀས་ཆོག་སྙམ། དྲེད་པོ་སྟོང་སྐད་ཅན་ནོར་མི་ཉན་པ་ཞིག་ཡོང་བ་
འདུག །དེ་ལྟའི་རྫོགས་ཆེན་པ་ལ་སོགས་ཕལ་འདི་འདྲས་ཧང་ཏ་ཕག་ལ་སོང་། ཁྲིད་འདེབས་དུས་སུ་ཉམས་ཅུང་ཟད་སྐྱེས་ཙ་ན། སེམས་པ་མེད་ཧྲི་གེ་བ། སྣང་བ་དཀར་དམར་
ཁྲ་ཤིག་གེ་བ་འདི་ཀ་ཆོས་སྐུ་ཡིན་ནོ། །དེ་མ་བཅོས་པར་སྐྱོངས་ཤིག་དེ་ལས་ལྷག་པ་བཙལ་རྒྱུ་མེད་ཀྱིས་མ་བྱས་ན། སྣང་སེམས་རྗེན་པ་འདིས་ཁོ་ཁོ་ཐག་མི་ཆོད། ངོ་མི་ཚིམ་
སྟོང་སྟོང་བཟང་བཟང་པོ་གཅིག་འདོད་འདོད་ནས་སྡུག་ཐག་གཅོད། སེམས་ངོ་མི་འཕྲོད་འདུག་གོ། །སེམས་ངོ་འཕྲོད། ཉམས་ཅུང་ཟད་སྐྱེས་རྟིང་འདི་ལམ་སྣར་ཚུད་ཙམ་ཡིན། ༔

།རྟོགས་པ་གཟོད་འཆར་དགོས། བོགས་འདོན་དགོས་མ་བྱས་ན། སེམས་གསལ་སྟོང་དོན་སྤྱིའི་རྣམ་པ་དེ་ཀ་ཆོས་ཉིད་ཡིན། མཐོང་བའི་ལམ་
ཡིན། མཐོང་ལམ་ཐོབ་པ་ཡིན། རྟོགས་པ་ཤར་བ་ཡིན། ད་ནི་འཕགས་པ་ཡིན་སྙམ་མངོན་པའི་ང་རྒྱལ་གྱིས་བཅིངས་ནས་བོགས་མི་ཐོན་འདུག །གོ་བ་བློས་དཔྱད་ཀྱི་ཤེས་རབ་
དང་། ལྷག་མཐོང་སོ་སོར་རྟོགས་པའི་ཤེས་རབ་ནོར། སེམས་བདེ་གསལ་མི་རྟོག་པ་རྩེ་གཅིག་ཆེན་པོ་ཉམས་ཀྱི་འཁོར་ཡུག་དང་ཟུང་འཇུག་འོད་གསལ་རྟོགས་པའི་འཁོར་ཡུག་
ནོར་བ་དང༌། རྣམ་རྟོག་རྒྱུན་ཆགས་ངོས་ཟིན་རྗེས་མེད་དུ་ཞིག་པའི་ཉམས་དང་། རྣམ་རྟོག་རང་སྒོ་རྗེན་པ་ཆོས་སྐུར་ཤར་བའི་རྟོགས་པ་ནོར་བ་མང་། ལས་དང་པོ་རང་ལ་གནས་
པ་གཅིག་དགོས་བྱས་ན། ཁོའི་སེམས་གནས་སུ་མི་འདོད། སྣ་སུན་ལོག་ཡོང་བར་འདུག་པས། སེམས་འཕྲོས་མ་འཕྲོས་ཁྱད་མེད། གནས་ན་གནས་ཐོག་འགྱུ་ན་འགྱུ་ཐོག་ཏུ་
ཀ་

ཞོག་ཟེར་དགོས་པ་འདུག །ཉམས་བག་ཙམ་སྐྱེས་ནས་གནས་པ་རང་གཙོར་མ་བྱས་ན། རྣམ་རྟོག་འོག་འགྲོས་སུ་ཕྱལ་ལ་གཏོང་། ཉམས་བཟང་རབ་སྐྱེས་ཙ་ན། རྟོགས་པ་ལ་
རྩལ་མ་སྦྱངས་ན། ཞི་གནས་ལ་ཞེན་ནས་ལྷག་མཐོང་མི་སྐྱེ། ལྷག་མཐོང་ཡད་ཡུད་སྐྱེས་ཙ་ན། ཞི་གནས་ཀྱིས་རྩལ་མ་སྦྱངས་ན་ཏིང་ངེ་འཛིན་གྱི་ཡོན་ཏན་མི་སྐྱེ། མདོར་ན་
ཉམས་ཀྱི་ཚན་ཁས་སྣང་བ་བཀྲག་མེད་དུ་ཞིག་པ་དང་། ཆོས་བརྒྱད་རོ་སྙོམས་ཆགས་སྡང་གི་རྩ་བ་ཐོན་པ་ནོར་ནས། ད་ལྟ་སྒོམ་ཆེན་རྟོགས་ལྡན་མཐོང་ལམ་པ་དང༌། རོ་གཅིག་
པ་དང་། བསྒོམ་མེད་པ་མང་པོ་ཚོ་འགའ་རེ་འདི་འདྲ་ཡིན་དོགས་སོ། ༼ ཨེ༽ རྣལ་འབྱོར་གྱི་གོ་རིམ་དབྱེ་བས་ངོ་སྤྲད་པ་ནི། བླ་མ་རིན་པོ་ཆེའི་ཞལ་ནས། རང་སེམས་
རྟོགས་པའི་མཉམ་བཞག་ནི། །རྣལ་འབྱོར་བཞི་ཡི་རིམ་པས་ཤེས། །ཞེས་གསུངས་པས། རྩེ་གཅིག་གི་རྣལ་འབྱོར། སྤྲོས་བྲལ་གྱི་རྣལ་འབྱོར། རོ་གཅིག་གི་རྣལ་༔

།འབྱོར། བསྒོམ་མེད་ཀྱི་རྣལ་འབྱོར། ཞེས་པ་འདི་མཉམ་མེད་དྭགས་པོ་བཀའ་བརྒྱུད་ཀྱི་ཁྱད་ཆོས་སུ་འདུག་གོ། །མདོ་རྒྱུད་བསྟན་བཅོས་ཐམས་༄༅།
ཅད་དགོངས་པ་མཐུན་པ་ཡིན་ནོ། །རྒྱལ་བ་ཡང་དགོན་པའི་ཞལ་ནས། རྣལ་འབྱོར་བཞིའི་རིམ་པ་འདི་རྣམས་རྗེ་དྭགས་པོ་བའི་རྟོགས་ཆོས་ཡིན་ནོ། །སྒོམ་ཆེན་པ་རྣམས་ཀྱི་
ཉམས་རྟོགས་ཏིང་ངེ་འཛིན་གྱི་ས་མཚམས་འབྱེད་པ་ལ་རྒྱུད་སྡེ་རྣམས་ན་དོན་ནི་ཇི་ལྟ་བར་བཞུགས། ཐ་སྙད་གསལ་པོར་སློབ་དཔོན་ཤནྟི་པས་སེམས་ཙམ་གྱི་བསྟན་བཅོས་ནས་
གསུངས་ལ། གསང་བ་བསམ་གྱིས་མི་ཁྱབ་པའི་རྒྱུད་ལས། བླ་མ་མཉེས་ཤིང་ཚོགས་ལམ་བསྒྲོད་ནས་ནི། །བཀའ་བཞིན་བསྒྲུབ་པས་སྦྱོར་ལམ་གཅོད་པར་བྱ། །དག་སྣང་
འབྱོངས་ནས་མཐོང་ལམ་ཆེན་པོ་འཆར། །དགོངས་པ་རྫོགས་པའི་བསྒོམ་ལམ་ཡོན་ཏན་ཅན། །རྡོ་རྗེའི་གདུང་སོབ་ཐར་ལམ་སཾ་བཅུའི་མགོན། །ཞེས་དང་། ཡང་དེ་ཉིད་「༔

ལས། བཅོམ་ལྡན་འདས་ཡང་དག་པའི་ཏིང་ངེ་འཛིན་གང་ལགས། བཀའ་སྩལ་པ། སེངྒེ་རྣམ་པར་འགྱིང་བའི་ཏིང་འཛིན་གྱིས། །མི་གཡོ་རྩེ་གཅིག་དྭངས་མའི་ཤེས་པ་
གསལ། །རང་རིག་ཡེ་ཤེས་ཁོང་ནས་སད་པར་བྱེད། །བཟོད་པ་བརྟན་པས་ངན་སོང་སྡུག་བསྔལ་སྤོངས། །གཉིས་པ་སྒྱུ་མ་ལྟ་བུའི་ཏིང་འཛིན་གྱིས། །སྤྲོས་དང་བྲལ་བའི་མཉམ་
བཞག་ཆེན་པོ་ལ། །བསམ་གྱིས་མི་ཁྱབ་ཏིང་འཛིན་རྩལ་དུ་འཆར། །དྲོད་ཐོབ་ནས་ནི་སྐྱེ་ལ་དབང་བ་ཡིན། །གསུམ་པ་དཔའ་བར་འགྲོ་བའི་ཏིང་འཛིན་གྱིས། །དུ་མ་རོ་གཅིག་ས་
བཅུའི་རྟོགས་པ་འཆར། །དུས་གསུམ་རྒྱལ་བའི་སྲས་པོ་གཞན་དོན་མཛད། །རྩེ་མོ་ཐོབ་ནས་འཕེལ་བ་རྒྱུན་མི་འཆད། །བཞི་པ་རྡོ་རྗེ་ལྟ་བུའི་ཏིང་འཛིན་གྱིས། །བསྒོམ་དུ་མེད་*
པའི་ཉམས་ལེན་བརྩོན་པ་ལས། །མཁྱེན་པའི་ཡེ་ཤེས་སངས་རྒྱས་ཞིང་ཁམས་མཐོང༌། །མ་བརྩམས་ལྷུན་རྫོགས་ཆོས་མཆོག་ཆེན་པོའི་ངང་། །ཞེས་པ་དང་། ཡེ་ཤེས་རྡོ་རྗེ་ཀུན་

།ལས་བཏུས་པའི་རྒྱུད་ལས། ཏིང་འཛིན་གྱི་རིམ་པ་བཞི་སྟེ། གནས་པ་དང་། མི་དམིགས་པ་དང་། འོད་གསལ་བ་དང་། ཟུང་འཇུག་གོ། །ཞེས་
པ་དང་། ཡེ་ཤེས་གསང་བའི་རྒྱུད་ལས། དང་པོ་གནས་པའི་ཏིང་ངེ་འཛིན། །གཉིས་པ་ལ་ལ་མི་གཡོ་བ། །གསུམ་པ་མཉམ་པ་ཉིད་དུ་སྦྱོར། །བཞི་པ་ཡེ་ཤེས་ལྷུན་གྱིས་
གྲུབ། །ཅེས་པ་དང༌། རྗེ་སྣ་ཕུ་བའི་ཞལ་ནས། ནམ་མཁའ་མཛོད་ཀྱི་མདོ་ལས། ཡེ་ཤེས་ཟད་མེད་རྙེད་པའི་རྣལ་འབྱོར། ཡེ་ཤེས་ཆེར་བརྙེས་པའི་རྣལ་འབྱོར། དུ་མ་རོ་
གཅིག་གི་རྣལ་འབྱོར། བསྒོམ་དུ་མེད་པའི་རྣལ་འབྱོར། ཞེས་གསུང་འདུག་སྟེ། དེ་རྣམས་དོན་གཅིག་ཡིན་ནོ་གསུངས། མདོ་སྡེ་རྒྱན་ལས། བྱང་ཆུབ་སེམས་དཔས་བསོད་
ནམས་ཡེ་ཤེས་ཀྱི། །མཐའ་ཡས་ཕ་རོལ་ཚོགས་རྣམས་ལེགས་བསགས་ནས། །ཆོས་ལ་སེམས་པ་ཤིན་ཏུ་རྣམ་ངེས་ཕྱིར། །དོན་གྱི་རྣམ་པ་བརྗོད་པའི་རྒྱུ་ཙམ་རྟོགས། །དེ་ཡིས་

བརྗོད་པ་ཙམ་དུ་དོན་རིག་ནས །དེར་སྣང་སེམས་ཙམ་ལ་ནི་ཡང་དག་གནས། །དེ་ནས་ཆོས་དབྱིངས་གཉིས་ཀྱི་མཚན་ཉིད་དང༌། །བྲལ་བ་མངོན་སུམ་ཉིད་དུ་རྟོགས་པར་
འགྱུར། །སེམས་ལས་གཞན་མེད་པར་ནི་བློས་རིག་ནས། །དེ་ནས་སེམས་ཀྱང་མེད་པ་ཉིད་དུ་རྟོགས། །བློ་དང་ལྡན་པས་གཉིས་པོ་མེད་རིག་ནས། །དེ་མི་ལྡན་པའི་ཆོས་ཀྱི་
དབྱིངས་ལ་གནས། །ཞེས་དང་། ལང་ཀར་གཤེགས་པའི་མདོ་ལས། བྱིས་པའི་ཉེར་སྤྱོད་བསམ་གཏན་དང་། །དོན་རབ་འབྱེད་པའི་བསམ་གཏན་དང་། །དེ་བཞིན་ཉིད་ཀྱི་
བསམ་གཏན་དང་། །དེ་བཞིན་གཤེགས་པའི་དགེ་བསམ་གཏན། །ཞེས་དང་། སེམས་ཙམ་ལ་ནི་རབ་བརྟེན་ནས། །ཕྱི་རོལ་དོན་ལ་མི་རྟོག་གོ། །དེ་བཞིན་ཉིད་ལ་དམིགས་ནས་
།སེམས་ཙམ་ལས་ཀྱང་འདའ་བར་བྱ། །སེམས་ཙམ་ལས་ནི་འདས་ནས་སུ། །སྣང་བ་མེད་ལས་འདའ་བར་བྱ། །སྣང་མེད་གསལ་བས་རྣལ་འབྱོར་པ། །དེ་ཡིས་ཐེག་པ་
LO

། ཆེན་པོ་མཐོང་། །ཞི་བ་ལྷུན་གྱིས་གྲུབ་པའི་གནས། །སྨོན་ལམ་དག་གིས་རྣམ་པར་སྦྱངས། །ཡེ་ཤེས་དལ་བ་བདག་མེད་པར། །སྣང་བ་མེད་པར་
མཐོང་བར་འགྱུར། །ཞེས་གསུངས་པ་ཚོ་དང་ཡང་གཅིག་པར་སྣང་། རྣལ་འབྱོར་བཞི་པོ་དེ་དག་ཇི་ལྟ་བུ་ཞེ་ན། བླ་མ་རིན་པོ་ཆེའི་ཞལ་ནས། དང་པོ་རྩེ་གཅིག་གི་རྣལ་འབྱོར་
ནི། རིག་པ་གསལ་སིང་ངེ་མེ་རེ་བའི་ཉམས་འཆར་ཏེ། དེ་ལ་བདེ་གསལ་མི་རྟོག་པའི་ཉམས་ཞེས་བྱ་སྟེ། རྩེ་གཅིག་གི་རྣལ་འབྱོར་ཞེས་བྱའོ། །ཞེས་དང་། དེ་ནས་གཉིས་པ་
སྤྲོས་བྲལ་གྱི་རྣལ་འབྱོར་ནི། ཐམས་ཅད་རྟོག་པར་ཐག་ཆོད། རྟོག་པ་སེམས་སུ་ཐག་ཆོད་པས། ཕྱིའི་སྣང་བ་ཐམས་ཅད་སྤྲོས་པ་དང་བྲལ། དེ་ཙམ་དུ་སེམས་ཉིད་ནམ་མཁའ་
དག་པའི་དཀྱིལ་ལྟ་བུར། ཤར་རྒྱུ་མེད་པར་ཤར་བས་ནང་གི་སེམས་ཉིད་སྤྲོས་པ་དང་བྲལ། ཕྱི་ནང་འཁོར་འདས་ལ་སོགས་པ་ཆོས་ཐམས་ཅད་ཀྱི་རང་བཞིན་ཤེས་པ་དེ་ལ་སྤྲོས་

བྲལ་གྱི་རྣལ་འབྱོར་ཞེས་བྱའོ། །དེ་ལ་གོམས་ཤིང་བརྟན་པས། རྣམ་པར་རྟོག་པ་དང་། ཉོན་མོངས་པ་དང་། རྣམ་པར་གཡེང་བ་ལ་སོགས་པ་ཐམས་ཅད་ཤིང་ནགས་ལ་མེ་
མཆེད་པ་ལྟར་གྲོགས་སུ་འཆར་རོ། །དེ་ལ་གསུམ་པ་དུ་མ་རོ་གཅིག་གི་རྣལ་འབྱོར་ཞེས་བྱའོ། །དེ་ལ་བརྟན་པ་ཐོབ་ནས་ཉིན་མཚན་མེད། ཡེངས་མ་ཡེངས་མེད། དྲན་པས་ཟིན་
.igluzs
མ་ཟིན་མེད། དེ་ཙམ་ན་ཆུ་བོ་རྒྱུན་གྱི་རྣལ་འབྱོར་ཞེས་བྱ་བའམ། བསྒོམ་དུ་མེད་པའི་རྣལ་འབྱོར་ཞེས་བྱའོ། །ཞེས་གསུངས་སོ། །དེ་ལ་རྗེ་དྭགས་པོ་སྒོམ་ཚུལ་གྱི་བཞེད་Lil1zs
[g
ཀྱིས། ངོས་འཛིན་བཞི་ནི། ངང་ལ་གནས་པ་རྩེ་གཅིག་ཡིན། །སྒྲོ་འདོགས་ཆོད་པ་སྤྲོས་བྲལ་ཡིན། །སྤངས་བླང་མེད་པ་རོ་གཅིག་ཡིན། །མྱོང་བ་དག་པ་བསྒོམ་མེད་ཡིན། ། ahgp
མཉམ་བཞག་གི་རྟོགས་པ་བཞི་ནི། རྩེ་གཅིག་དུས་སུ་ངོ་བོ་རྟོགས། །སྤྲོས་བྲལ་དུས་སུ་རང་བཞིན་རྟོགས། །རོ་གཅིག་དུས་སུ་མཚན་ཉིད་རྟོགས། །བསྒོམ་མེད་རྟོགས་པའི་

།འཁོར་ཡུག་མ། །རྟོགས་པའི་འཁོར་ས་བཞི་ནི། རྩེ་གཅིག་མུན་པའི་སྣ་ལ་འཁྱམས། །སྤྲོས་བྲལ་མེད་པའི་སྟོང་རྫིས་ཁྱེར། །རོ་གཅིག་འདྲེས་པའི་
རྦ་ལ་གཡེངས། །བསྒོམ་མེད་ཉི་མ་སྤྲིན་གྱིས་བཀབ། །རྗེས་ཤེས་སྐྱེ་ཚུལ་བཞི་ལ། རྩེ་གཅིག་རྗེས་ཨ་འཐས་སུ་སྐྱེ། སྤྲོས་བྲལ་སྒྱུ་མར། རོ་གཅིག་གི་སྟོང་པར། བསྒོམ་
མེད་ཀྱི་སྙིང་རྗེར། རྗེས་ཤེས་ཀྱི་དྲི་མ་བཞི་ལ། རྩེ་གཅིག་ལ་དངོས་འཛིན་གྱི་དྲི་མ། སྤྲོས་བྲལ་ལ་ངོ་མ་ཤེས་ཀྱི་དྲི་མ། རོ་གཅིག་ལ་ཉམས་ཀྱི། བསྒོམ་མེད་ལ་ཤེས་བྱའི་འོ། །
རྗེས་ཐོབ་འདག་ཚུལ་བཞི་ལ། རྩེ་གཅིག་ལ་བྲལ་བ་ཡོད་ལ་ཐོབ་པ་མེད། སྤོས་བྲལ་ལ་གཉིས་ཀ་ཡོད། རོ་གཅིག་ལ་བྲལ་བ་མེད་ལ་ཐོབ་པ་ཡོད། བསྒོམ་མེད་ལ་གཉིས་ཀ་
མེད། མཉམ་རྗེས་ཀྱི་ས་མཚམས་བཞི་ལ། རྩེ་གཅིག་མན་ཆད་མཉམ་རྗེས་མཚན་ཉིད་པ་མེད། རང་སའི་མཉམ་རྗེས་ཡོད་དེ། དོན་ལ་རྗེས་སྣང་འབའ་ཞིག་ཡིན། སྤྲོས་བྲལ་

དུས་སེམས་གཉིས་མཉམ་རྗེས་ཤག་གིས་འབྱེད། རོ་གཅིག་དུས་སུ་མཉམ་རྗེས་འདྲེས། བསྒོམ་མེད་མཉམ་བཞག་འབའ་ཞིག་ཡིན། རྩེ་གཅིག་སེམས་གཉིས་ཨ་འཐས་སུ་
བསྒོམ་པའི་དུས། སྤྲོས་བྲལ་སེམས་གཉིས་མཉམ་རྗེས་སུ་བསྒོམ་པའི་དུས། རོ་གཅིག་སེམས་ཟུང་འཇུག་ཏུ་བསྒོམ་པའི་དུས། བསྒོམ་མེད་སེམས་གཉིས་མངོན་དུ་གྱུར་པའི་
དུས་སོ། །མཉམ་བཞག་ཕུང་པོ་ལྔ་བྲལ་གྱི་རྟོགས་པས་རྗེས་ཤེས་ཚོགས་བརྒྱད་ཀྱི་སྣང་བ་འདག་ཚུལ་ནི། རྩེ་གཅིག་དུས་གཟུགས་ཕུང་དང་བྲལ། སྒོ་ལྔའི་རྣམ་ཤེས་འདག
སྤྲོས་བྲལ་དུས་སུ་ཚོར་བ་དང༌། འདུ་ཤེས་ཀྱི་ཕུང་པོ་དང་བྲལ། ཡིད་ཀྱི་རྣམ་ཤེས་འདག །རོ་གཅིག་དུས་སུ་འདུ་བྱེད་ཀྱི་ཕུང་པོ་དང་བྲལ། ཉོན་ཡིད་འདག །བསྒོམ་མེད་ཀྱི་
དུས་སུ་རྣམ་ཤེས་ཀྱི་ཕུང་པོ་དང་བྲལ། ཀུན་གཞིའི་རྣམ་ཤེས་འདག །ཉམས་རྟོགས་ཀྱི་ས་མཚམས་བཞི་ནི། རྩེ་གཅིག་ཉམས་རྟོགས་དྲི་མ་དང་བཅས། སྤྲོས་བྲལ་ཉམས་རྟོགས་
D

། ཤན་ཕྱེད། རོ་གཅིག་ཉམས་རྟོགས་ཟུང་དུ་འཇུག །བསྒོམ་མེད་རྟོགས་པའི་འཁོར་ཡུག་གོ། །ཀུན་རྫོབ་རྒྱུ་འབྲས་མཁྱེན་ཚུལ་བཞི་ལ། རྩེ་གཅིག་
དུས་སུ་རྒྱུ་འབྲས་ཨ་འཐས། སྤྲོས་བྲལ་སྒྱུ་མ་ལྟ་བུའི་རྒྱུ་འབྲས། རོ་གཅིག་ནམ་མཁའ་ལྟ་བུ། བསྒོམ་མེད་གཞི་མེད་རྟེན་ཅིང་འབྲེལ་འབྱུང་ངོ་། །རྗེ་ཕག་མོ་གྲུ་པས་རྣལ་འབྱོར་
བཞི་གསུམ་བཅུ་གཉིས་སུ་ཕྱེ་བ་ན། རྩེ་གཅིག་ཆུང་ངུ་བདེ་གསལ་གྱི་ངོ་བོ་མཐོང་། འབྲིང་ཏིང་ངེ་འཛིན་ལ་རང་དབང་ཐོབ། ཆེན་པོ་ཉམས་ཀྱི་འཁོར་ཡུག་གོ། །སྤྲོས་བྲལ་ཆུང་
ངུ་སྐྱེ་འགག་མེད་པར་རྟོགས། འབྲིང་པོ་རྩ་བ་བྲལ་བ། ཆེན་པོ་ཕྱི་ནང་གི་ཆོས་ལ་སྒྲོ་འདོགས་ཆོད། རོ་གཅིག་ཆུང་ངུ་འཁོར་འདས་གཅིག་ཏུ་འདྲེས། འབྲིང་པོ་གཟུང་འཛིན་གྱི་
རྩ་བ་ཆོད། ཆེན་པོ་ཆོས་ཐམས་ཅད་མཉམ་པ་ཉིད་དུ་ཞི། བསྒོམ་མེད་ཆུང་ངུ་བསྒོམ་བྱ་སྒོམ་བྱེད་དང་བྲལ། འབྲིང་པོ་ལྷུན་གྲུབ་ཀྱི་རང་ས་ཟིན། ཆེན་པོ་འོད་གསལ་གཉིས་

འདྲེས་པའོ། །དེ་རྣམས་ལ་འགྲོ་མགོན་རྒྱ་རས་ཀྱི་བཞེད་ཀྱིས། ངོ་བོ་མཐོང་མ་མཐོང་། རྩལ་རྫོགས་མ་རྫོགས། རྣམ་རྟོག་བསྒོམ་དུ་ཤར་མ་ཤར། ཡོན་ཏན་སྐྱེས་མ་
སྐྱེས། ཀུན་རྫོབ་ལ་བྱན་ཚུད་མ་ཚུད། གཟུགས་སྐུའི་ས་བོན་ཐེབས་མ་ཐེབས་དང་དྲུག་གིས་ཕྲ་ཞིབ་འབྱེད་པ་ཡིན་ནོ། །དེ་རྣམས་ཀྱི་དོན་རྒྱས་པར། བླ་མ་རིན་པོ་ཆེའི་སྤྲུལ་པ་
རྒྱལ་བ་ཡང་དགོན་པས་མཛད་པའི། སྙིང་པོ་དོན་གྱི་གཏེར་མཛོད་ལྟོས་ཤིག །གསུང་སྒྲོས་ཁོང་གི་ཚོ་ལེགས་པ་འདུག་གོ། །སྤྱོད་པ་ལ་གསུམ། སྐྱོན་གྱི་གེགས་སེལ་བ།
ཡོན་ཏན་གྱི་བོགས་འདོན་པ། ཐུན་མོང་གི་སྤྱོད་པའོ། །སྐྱོན་གྱི་གེགས་སེལ་བ་ནི། རྒྱལ་བ་ཡང་དགོན་པའི་ཞལ་ནས། དང་པོ་ལམ་ལ་འཇུག་པ་ན། འཇིག་རྟེན་ཆོས་ཀྱི་བར་
ཆད། ལམ་ལ་ཞུགས་མ་ཐག་ཏུ་མཐོ་དམན་ཤེས་པའི་བར་ཆད། ཉམས་ཅུང་ཟད་སྐྱེས་ནས་ཕྱི་རོལ་བདུད་ཀྱི་བར་ཆད། ཏིང་འཛིན་ངོ་མ་ཤེས་པའི་བར་ཆད། ལམ་ཉམས་སུ་

།ལེན་པའི་དུས་སུ་སེམས་ཏིང་ངེ་འཛིན་གྱི་བར་ཆད། ཡོན་ཏན་སྐྱེས་དུས་སུ་རློམ་ཞེན་ཁེངས་པའི་བར་ཆད། དངོས་གྲུབ་ཐོབ་ཁར་ལས་ངན་ཟློག་པའི་
བར་ཆད་དོ། །ཞེས་གསུང་། མངོན་རྟོགས་རྒྱན་ལས། ཆོས་ཀྱི་ཕོངས་པའི་རྒྱུ་དག་ནི། །བདུད་ཀྱི་ཐིབས་ཀྱིས་ནོན་པ་དང་། །ཟབ་མོའི་ཆོས་ལ་མ་མོས་དང་། །ཕུང་པོ་ལ་
སོགས་མངོན་ཞེན་དང་། །སྡིག་པའི་གྲོགས་པོས་ཡོངས་ཟིན་པའོ། །ཞེས་གསུངས་པའི་དོན་དང་པོ་དེ་ཕྱི་རོལ་བདུད་ཀྱི་བར་ཆད། གཉིས་པ་ཏིང་ངེ་འཛིན་ངོ་མ་ཤེས་པ་
དྲུག་ཅུ་
དང་། ལུས་སེམས་ཏིང་ངེ་འཛིན་གྱི་བར་ཆད། གསུམ་པ་དེ་རློམ་ཞེན་ཁེངས་པའི་བར་ཆད་དང་། ལས་ངན་ཟློག་པའི་བར་ཆད། ཐ་མ་དེ་འཇིག་རྟེན་ཆོས་ཀྱི་བར་ཆད་ལ་གསུང་
བར་འདུག །འཇིག་རྟེན་ཆོས་ཀྱི་བར་ཆད་ནི། གེགས་བར་ཆད་ཐམས་ཅད་ཀྱི་རྒྱལ་པོ། འོ་སྐོལ་ཐམས་ཅད་འདིའི་རླུང་པོས་ཁྱེར་བ་ཡིན། དེ་སེལ་བ་ལ་བླ་མ་རིན་པོ་ཆེའི་ཞལ་
༣

ནས། བདག་གཞན་ཐམས་ཅད་སྡུག་བསྔལ་གྱི་རྒྱ་མཚོ་ལས་ཐར་པར་འདོད་ཅིང་། མྱ་ངན་ལས་འདས་པ་ཐར་པ་དང་བདེ་བ་ཐོབ་པར་འདོད་པས། ཐོག་མར་འཆི་བ་མི་རྟག་པ་
ཞིག་རྒྱུད་ལ་སྐྱེ་དགོས། ཚེ་འདིའི་ལེགས་ཉེས་དང་སྐྱིད་སྡུག་ལ་སོགས་པ་གང་ལ་ཡང་མི་བསམ་པར། དུས་ད་རེས་སྐྱེ་བ་ཕྱི་མའི་སྟ་གོན་བགྱི་འཚལ། ཞེས་དང་། ཆོས་མིན་
པ་མི་དྲན་པ་ཞིག་དགོས་པ་ཡིན། ད་ལྟ་ནི་བཏུབ་སྟེ་ཚེ་ཕྱི་མ་ལ་སོགས་དུས་གཏན་དུ་ཇི་ཙུག་བྱེད། སེམས་ལ་ནི་ཤི་བ་མེད། ད་ལྟའི་ཕ་མ་དང་། ཉེ་དུ་དང་། གྲོགས་པོ་དང་ཡོ་
བྱད་ལ་སོགས་བྲལ་བའི་གླགས་མེད་པ་རྣམས་དང་འབྲལ་ངེས་པ་ཡིན། རང་རེ་གཅིག་པུ་འཁྱམས་དགོས་ན་འདི་ཙུག་བསྡད་པས་མི་ཡོང་ན་སྙམ་པ་གཅིག་ཏུ་སེམས་དགོས་པ་
ཡིན། རེས་འགའ་ངན་སོང་གི་སྡུག་བསྔལ། རེས་འགའ་འཁོར་བ་སྤྱིའི་སྡུག་བསྔལ་ལ་བསམ། གཏིང་མཐའ་མེད་པ་དང་། ཐར་བར་དཀའ་བ་དང་། དལ་འབྱོར་གྱི་ལུས་

།འདི་རྙེད་པར་དཀའ་བ་དང༌། རྙེད་ནས་ཀྱང་མི་རྟག་པ་ལ་སོགས་པ་ལ་བསམ། རེས་འགའ་རང་གི་གྲོགས་དང་།ཡུལ་མི་དང་། ན་མཉམ་
དང་། ཕ་མ་ལ་སོགས་ཇི་ཙམ་ཞིག་ཤི། དེ་རྣམས་ཀྱི་ཟླ་ལ་རང་དེའུ་ཤི་བ་ཨ་ཙ་ན་སྙམ་དུ་བསམ། རང་གིས་དེ་སྔ་ཕན་ཆད་ལོ་དུ་ལོན། སྤྱོད་པ་ཅི་བྱས། ལོ་རེའི་ནང་དུ་རྣམ་
རྟོག་ཇི་ཙམ་ཞིག་འགྱུ། སྡིག་པ་ཇི་ཙམ་ཞིག་བསགས། དགེ་བ་ཅི་བྱས་དལ་འབྱོར་གྱི་ལུས་འདི་ཐ་ན་ཞག་འགའ་ཙམ་ཡང་དལ་བའམ་ཆུད་གསན་དུ་ཕངས་ན། དེ་སྔ་ཕན་ཆད་མ་
གསན་ནམ། སྡུག་བསྔལ་གྱི་རྒྱ་མཚོ་ཆེན་པོ་གཏིང་མཐའ་མེད་པ་ལས་ད་རེས་མ་ཐར་ན། ཕྱིས་རང་དབང་མི་ཡོང་བས་མི་ཐར་ན། ཡོང་། འདི་ཙུག་བསྡད་ཅིང་མར་དཔེ་
སྙགས་པས་མི་ཡོང་ན། མར་དཔེ་ལྟ་ན་ད་ལྟ་སེམས་ཅན་དམྱལ་བའི་གནས་སུ་ངུ་འབོད་གཅིག་པུ་ན་ཡང༌། ད་ལྟ་སྐད་ངན་དང་ཆོ་རྒྱངས་རིང་རིང་བཟོད་པའི་གླགས་མེད་པ་མང་

བ་འདུག་ཟེར་ཏེ། ཉིན་གཅིག་ཙམ་ཡང་དེར་འགྲོ་ཕོད་དམ། ད་ལྟ་རང་དབང་ཡོད་ཙ་ན་མིག་འབྲས་སྟེང་དུ་མེ་བཙའ་ཉིན་གཅིག་བསྲེགས་ལ་ཉམས་སོད་དང་། ཆ་ཆད་སྙམ་དུ་
ཡང་ཡང་བསམ། གསུངས་པ་འདི་ཆུང་བསམ་པ་རྙེད་ནས་ཤི་ཤིའི་བར་ཡང་ཡང་སེམས་དང་། གེགས་ཐམས་ཅད་སེལ། བར་ཆད་ཐམས་ཅད་མི་འབྱུང་ཞིང་། ཁྱད་པར་དུ་
.fཙྪིཆོས་སྒོར་འཇུག་པའམ། བྱ་བཏང་ལ་འགྲོ་བའམ། ཆོས་ཞུ་བའམ། མཚམས་གཅོད་དམ། ཐུན་གཅིག་ལ་འཇུག་ཁར་ཡང་། ཉེ་འབྲེལ་རྣམས་ཀྱིས་ཤོལ་ཐུབ་ཚད་གཅིག Sey.blaziz.ly
རང་གི་བྱ་བྲེལ་མི་བྱ་ཀ་མེད་ཟིན་རྒྱུ་ཚར་རྒྱུ་མེད་པ་ཞིག་གིས་ཕྱི་བཤོལ་ཕྱི་བཤོལ་རྐྱང་ཡོང་བ་འདི་གེགས་ཡིན། བར་ཆད་ཡིན། བླ་མ་རིན་པོ་ཆེའི་གསུངས་ནས། བྲེལ་བ་b
བཤམས་ལ་ཆོས་བྱ་སྙམ་སྟེ། ཇི་སྲིད་རྟོག་པ་མ་ཟད་བར་དུ་བྲེལ་བ་ཤོམས་མི་སྲིད་གསུངས། ཡང་དགོན་པའི་མགུར་ལས། སྐྱེ་ཤིས་གཏིང་ནས་འཇིགས་པའི་དད་པ་དང་

༄༅། །གཅིག །ཕྱི་ཤོལ་རྐྱེན་དབང་དུ་མི་འཆོར་བའི་བརྩོན་འགྲུས་དང་གཉིས། །ཚིག་དོན་གནད་འགག་གོ་བའི་ཤེས་རབ་དང་གསུམ།།བརྩམས་པ་མཐའ་
རུ་འདོན་པའི་ཞེ་བཅད་དང་བཞི། །དཀར་པོ་ལྷ་ཆོས་བྱེད་ན་དགོས་པ་ལགས་སོ། །ཞེས་དང་། ནང་ཐག་ཆོད་སྙིང་རུས་ཀྱི་ཟུག་གུ་ངན། །ཕྱི་ཉེ་འབྲེལ་བར་ཆོད་ཀྱི་དམག་ཚོགས་
འཐུག །ཅོལ་མེད་ཀྱི་རིག་པ་རྐྱེན་ཁར་འཆོར། །རང་འཁོས་ཀྱི་སྟ་ཟུར་ནང་ནས་འཆོར། །མཚམས་དེ་ན་སྒོམ་ཆེན་གྱི་ས་འཕྲང་གཅིག་ཡོད་དོ། །གྲོགས་ཞེ་བཅད་ཁོ་ལ་ཕུག་ཏུ་
ཚུགས། །གསུངས། ནང་བསམ་སྦྱོར་གྱི་འདུག་ཚུལ་ཞིབ་ལྟོས་ལ། །ན་ནིང་གི་དུས་དང་ད་ལོའི་བར། །ལམ་འཇུག་ལྡོག་གི་བློ་སྐྱེད་ཅི་འདུག་བསམ་དང༌། །གསུང་བ་ཚོའི་
དོན་རྣམས་རྒྱུད་ལ་སྦྱོར་ཅིག །ཆོས་བྱེད་པ་ལ་འཛོམ་འཛོམ་པོ། ཤོམས་ཤོམས་པོ། སྐྱིད་སྐྱིད་ལེགས་ལེགས་པོ། ཁྱེར་ཁྱེར། གཞན་པས་ལྷག་པ་ཞིག་འདོད་དེ། དེའི་གྲབ་༔

བྱེད་བྱེད་ནས་ཉམས་ལེན་མེད་པ་ཡིན། བླ་མ་རིན་པོ་ཆེའི་ཞལ་ནས། ཤིན་ཏུ་དབེན་པའི་དགོན་པར་འདུ་ལོང་ལ་སོགས་པ་ཚར་བཅད་དེ། མཐུན་རྐྱེན་འཛོམ་རུང་མ་འཛོམ་
རུང་། འདི་ན་ལྡེབ་གཅིག་མ་ཚང་། མ་ནུས་པར། །དར་གཅིག་འདི་རང་བདེ་མོར་གདའ། །ཟེར་ཞིང་ཉལ་དང་བསྙེས་པ་དང་། །འཕྲེད་དང་གན་རྐྱལ་ཁ་སྦུབ་དང༌། །རྐང་ལག་བརྐྱང་
དང་བག་མེད་དུ། །གླེང་ཞིང་དོན་མེད་སྣ་ཚོགས་པ། །མུ་ཅོར་སྨྲ་ཞིང་དེ་འཕྲོར་བྱང་། །སྐྱོ་བ་སངས་སྐད་ཟེར་ཞིང་དལ་ཁོམ་ཞག་གཅིག་ཡོད་ན། བཞི་གསུམ་དོན་མེད་དུ་སྐྱེལ་
བ་མང་། བླ་མ་རིན་པོ་ཆེའི་ཞལ་ནས། གཞན་ཡང་དགེ་སྦྱོར་འཕྲོར་བཞག་ནས། །ཟས་ཀྱི་རོ་ལ་ཆགས་པ་ཡིས། །ཇ་སོགས་གཡོས་སྣ་གཟོབ་བྱེད་ཅིང་། །ཟས་དང་སྐོམ་གྱིས་
ཉིན་མཚན་གདའ། །དོན་མེད་གོ་ཁའི་གླ་བོ་སོགས། །དར་ཙམ་མི་སྟོ་བྲོད་མོར་གདའ། །ཟེར་ཞིང་འཕྲོ་གཅོད་མ་ཕོད་པས། །ཡང་ཡང་ན་མའི་རིགས་ལ་འབྱམས། །དོན་མེད་༔

། སྒྲང་དང་གཏམ་རྒྱུད་སོགས། །ཤོ་དང་མིག་མང་རྒྱན་པོ་དང་། །བྱ་ར་དང་ནི་ལད་མོ་སོགས། །བག་མེད་བདུད་གཡོས་དགེ་སྦྱོར་འཕྲོག །ཅེས་
གསུངས་སོ། །དབུས་མཐའ་ལས། ལེ་ལོ་དང་ནི་བག་མེད་དང་། །སྲིད་དང་ལོངས་སྤྱོད་ཆགས་པ་དང་། །སེམས་ནི་ཞུམ་པར་གྱུར་པ་དང་། །མ་དད་པ་དང་མི་མོས་དང་།
སྨྲ་བཞིན་དུ་ནི་སྤྱོད་པ་དང༌། །དམ་ཆོས་ཆེད་ཆེར་མི་འཛིན་དང་། །དཀོར་ལ་གདུང་དང་སྙིང་རྗེ་མེད། །ཐོས་པས་ཕོངས་དང་ཉུང་བ་དང་། །ཏིང་འཛིན་སྦྱང་བ་མ་བྱས་པའོ།
ཞེས་གསུངས་སོ། །དེ་འདྲའི་ལེ་ལོ་རྣམ་གཡེང་བྱུང་ཙ་ན། དེ་མ་ཐག་ཧུར་ཐོན་བྱས་ནས་དགེ་སྦྱོར་ལ་ཞུགས། ཉམ་ཉམ་ལ་མི་བཞག །བླ་མ་རིན་པོ་ཆེའི་ཞལ་ནས། རྒྱལ་
སྲས་དམ་པ་ཤེས་བཞིན་གྱིས། །ཚོར་བྱ་དེ་མ་ཐག་ཉིད་དུ། །ཅོལ་ཆུང་འདྲ་ཡང་སྤང་བར་བྱ། །དགེ་སྦྱོར་ཡི་དམ་སུར་གྱིས་ཞུགས། །གསུངས། སྤྱོད་འཇུག་ལས། ཇི་ལྟར་8

པང་དུ་སྦྲུལ་འོངས་ན། །སྐྲག་པས་མྱུར་དུ་ལངས་པ་ལྟར། །དེ་བཞིན་གཉིད་དང་སྙོམ་འོངས་ན། །སྐྲག་པས་དེ་མ་ཐག་ཏུ་ལྡང༌། །ཞེས་གསུངས། མདོ་སྡེ་རྒྱན་
ལས། དམིགས་པ་ལ་ནི་སེམས་གཏད་ནས། །དེ་རྒྱུན་རྣམ་པར་གཡེང་མི་བྱ། །རྣམ་གཡེང་མྱུར་དུ་རྟོགས་བྱས་ནས། །དེ་ལ་སླར་ཡང་བསླན་པར་བྱ། །ཞེས་དང་། རྣམ་
གཡེང་ཉེས་པ་མཐོང་བའི་ཕྱིར། །དེ་ལ་མི་དགའ་ཞི་བར་བྱ། །བརྣབ་སེམས་ཡིད་མི་བདེ་ལ་སོགས། །ལངས་པ་དེ་བཞིན་ཞི་བར་བྱ། །ཞེས་དང་། བླ་མ་རིན་པོ་ཆེའི་ཞལ་
ནས། ཕལ་ཆེར་ལེ་ལོ་སྙོམ་ལས་ཀྱི་བདུད་ཀྱིས་ཁྱེར་བ་མང་ངོ་། །བསྒོམ་སྲན་མ་ཆུང་ཅིག་གསུང་བ་ལྟར་འབད་དོ། །ཐོས་བསམ་རང་ཡང་། ལམ་གྱི་བླང་དོར་ཉམས་ལེན་
ཤེས་ཙམ་ཞིག་གིས་ཆོག །དེ་ཀ་ལ་རྒྱ་འབྱམས་ན་སྐབས་དོན་འཆོར་ཟན་གོང་བརྒྱ་རྫི་ཡིན་བསྡད་ཀྱང་ཁར་མ་བཅུག་ན་གྲོད་པ་མི་འགྲངས་པ་དང་འདྲ། ལྷ་གདོང་པའི་ཞལ་「༔

།ནས། ཕལ་པོ་ཆེའི་མདོ་ལས། ཇི་ལྟར་བུ་རམ་མངར་བའི་སྒྲ། །ཐོས་པས་རོ་ནི་མི་མྱོང་སྟེ། །ཟོས་པས་རོ་ནི་མྱོང་བར་འགྱུར། །ཞེས་
པས། དཔེར་ན། མི་ལྟོགས་གཅིག་གིས་ཟན་ཟན་ཞེས་ཁ་ནས་བཏོན་པས་འགྲངས་པ་ལ་མ་ཕན། ཟན་དེ་འདྲ་བ་གཅིག་ཡོང་སྙམ་བློ་ཡུལ་དུ་བྱས་ཀྱང་མ་ཕན། ནས་ཡོས་སུ་
བརྔོས། ཕྱེ་རུ་བཏགས། ཆུ་ལ་བརྫིས་ལག་པས་རྦད་རྦད་བཅད་ཅིང་ཟོས་ན་འགྲངས་པར་འོངས། དཔེ་དེ་བཞིན་དུ་ཆོས་འདི་རྒྱུད་ལ་སྐྱེ་དགོས། སྐྱེ་བ་ལ་བསྒོམ་དགོས་
གསུངས། ས་ར་ཧ་པས། གང་ཞིག་བླ་མའི་མན་ངག་བདུད་རྩིའི་ཆུ། །གདུང་སེལ་བསིལ་བ་ངོམས་པ་མི་འཐུང་བར། །དེ་ནི་བསྟན་བཅོས་དོན་མང་མྱང་ངམ་གྱི། །ཐང་ལ་
སྐོམ་པས་གདུངས་ཏེ་འཆི་བར་ཟད། །ཅེས་པ་ལྟར། ཧ་ཅང་བཀླག་ལུང་རང་ཞུ་བ་དང་། བཤད་པ་ལ་འབྱམས་པ་དང་། དཔེ་རུལ་རྙེད་ཚད་གསོག་ཅིང་ལྟ་བ་དང་། ཆོས་ཀྱི་

གསུང་གླེང་སྐད་པ་ཚོའང་། སྒོ་གསུམ་ཐ་མལ་པ་བས་དྲག་སྟེ། བསྒྲུབ་པ་ཉམས་ལེན་འཇུར་དུས་ཀྱི་བར་ཆད་ཡིན། ལམ་ལ་ཞུགས་མ་ཐག་མཐོ་དམན་ཤེས་པའི་བར་ཆད་
ནི། བླ་མ་རིན་པོ་ཆེའི་ཞལ་ནས། སེམས་དམིགས་པ་ལ་གཏད་པས།ྋ ཐོག་མ་མེད་པ་ནས་ངན་ལང་དུ་སོང་བའི་སྐྱོན་གྱིས། དང་པོའི་དུས་ན་དམིགས་པ་ལ་སྡོད་དུ་མི་འདོད་
པར། ཇི་ལྟར་བྱས་ཀྱང་འཕྲོ་བས་ཤིན་ཏུ་ཡིད་ཉོན་མོངས་ཤིང་སྡུག་བསྔལ་ཁར་འོངས་ཏེ། བརྩོན་འགྲུས་དྲག་པོ་བསྐྱེད་ལ། ཤི་སྲན་བྱས་ཤིང་སེམས་བསྡུས་ལ་བསྒོམ། དེ་ཙུག་
བྱས་ཀྱང་མ་བྱུང་ན། རེས་འགའ་ཡི་མུག་སྐམ་པ་འོངས་ཏེ། མན་ངག་ཏུ་ཐུན་ཆུང་ལ་གྲངས་མང་དུ་ཡང་ཡང་དུ་བརྩོན་འགྲུས་བསྐྱེད་ནས་བསྒོམ་ན། དེ་མ་ཐག་ཏུ་སེམས་གནས་
པའི་ཏིང་ངེ་འཛིན་རྙེད། དེ་ནས་ནི་བདེ་བའམ་ཤིན་ཏུ་སྤྲོ་བར་འགྱུར་ཏེ། ད་ནི་མི་བསྒོམ་སྙམ་ཡང་ཏིང་ངེ་འཛིན་བཏང་དཀའ་ཞིང་། དེ་ལས་མི་ཕྲེལ་བ་ཡོང་གསུངས། རྒྱལ་བ་༔

།ལྷ་གདོང་པའི་ཞལ་ནས། མ་ཡེངས་པར་བསྒོམ་གྱིན་ཡེངས་པ་ཇེ་མི་སྟོ་ལ་འགྲོ་གསུངས། སྤྱིར་རང་གཞན་སངས་རྒྱས་ཐོབ་འདོད་པས་ལམ་བསྒོམ་
པ་ཡིན་མོད། འཕྲལ་ཨ་རྩི་ཨུ་ལུ་གཅིག་འདོད་དྲག་ན་དེ་ཀས་བསྒྲིབ་ནས་ཡོན་ཏན་མི་སྐྱེ། དེ་རྗེས་བརྩོན་འགྲུས་དྲག་ན་ཁམས་འདུས་ལྡང་། ཞན་ན་ཐ་མལ་དུ་ཟླས། བླ་མ་རིན་
པོ་ཆེའི་ཞལ་ནས། དངོས་གྲུབ་ཐོབ་ཐོབ་གཅིག་འདོད། །གྲུབ་རྟག་བརྟན་བརྟན་པོ་གཅིག་འདོད། །གཟུགས་སྐུ་ཤར་ཤར་པོ་གཅིག་འདོད། །འབད་པ་མེད་པར་གདུལ་བྱ་
ཡིས། །དོན་རྣམས་རྫོགས་རྫོགས་པ་གཅིག་འདོད། །དེ་སོགས་འདོད་པའི་རྣམ་གྲངས་ཀྱིས། །མི་ལང་འཛད་མེད་སྡུག་བསྔལ་གྱིས། །ཞེས་དང་། ཨ་རེ་འདོད་ཀྱིས་མྱོང་བ་
མིན། ཁ་སྤྱང་མཁས་པས་ཕན་པ་མིན། །ཞེས་གསུངས་སོ། །ཁྱད་པར་དུ་འོ་སྐོལ་ཕྱག་རྒྱ་ཆེན་པོ་བསྒོམ་པ་ལ། གཤིས་ཡིན་ལུགས་བཞིན་དུ་མ་བཅོས་པར་བཞག་པ་མ་༔

གཏོགས། བསྒོམ་རྒྱུ། བསྒྲུབ་རྒྱུ། བཅོས་རྒྱུ་མེད། བཅོས་པས་ཕུང་། བླ་མ་རིན་པོ་ཆེའི་ཞལ་ནས། སེམས་ཉིད་ཡེ་དག་འོད་གསལ་ལ། །བསྒོམ་པའི་མུན་པས་མ་
བསྒྲིབས་ཤིག །རྩོལ་མེད་འབྲས་བུ་སྟོར་བར་མཆིའོ། །མདོར་ན་ཡིན་སྙམ་མེད་པར་ཞོག །ཡིན་སྙམ་སེམས་དང་མིན་སྙམ་སེམས། །ཕན་ཚུན་ལྟོས་པའི་འཛིན་པ་ཡིན།
ཡིན་པ་གང་ཡང་མེད་པས་ན། །མ་ཡིན་པ་ཡང་གང་ཡང་མེད། །སྙམ་བྲལ་ངང་དུ་ཕྱམས་ཀྱིས་ཐོངས། །ཞེས་དང༌། བསྒོམ་བྱ་སྒོམ་བྱེད་མེད་མོད་ཀྱིས། །བསྒོམ་མེད་ངང་
ལས་ཡེངས་མི་བྱ། །སྤྲད་སྤྲད་མང་པོའི་ཞེ་འདོད་ཀྱིས། །ལྷུན་གྲུབ་ཡེ་ཤེས་བསྣུབ་པར་མཆིའོ། །ཕྱག་རྒྱ་ཆེན་པོ་བསྒོམ་པ་ལ། །འདི་བྱའི་ཏིག་པོ་མི་དགོས་སོ། །ཞེ་འདོད་
མེད་པས་བསྒོམ་པ་ཡང་། །དེ་ཡི་ཕུག་ན་ཞེ་འདོད་འདུག །གང་འདྲ་བྱས་ཀྱང་ཞེ་འདོད་ཀྱིས། །རྩ་བ་མ་ཆོད་ཕུགས་སུ་ཞུགས། །ཕུགས་ཀྱི་རྩ་བ་མ་ཆོད་པའི། །ཟར་ཟུར་བྲེག་

ཉ་༄༅། །ཀྱང་ཕྱི་ཕྱིར་སྐྱེ། །ཕྱི་ནང་ཞེ་འདོད་རྩ་བ་ཆོད། །ཅེས་དང༌། སྤྲོས་པ་ལ་སྐྱོན་དུ་བལྟས་ནས་སྤྲོས་མེད་བསྒྲུབ། དམིགས་པ་བཀག་ནས་དམིགས་
མེད། སྡུག་བསྔལ་བཀག་པའི་བདེ་བ། དེ་ཐམས་ཅད་ཕྱོགས་རེ་བཀག་ཅིང་ཕྱོགས་རེ་བསྒྲུབ་འདུག །དེ་ཐམས་ཅད་དགག་སྒྲུབ་ཀྱི་མཐའ་ལས་མ་འདས་པར་འདུག་
གསུངས། ཡང་དགེ་སྦྱོར་གྱི་ཁྲིག་ཀ་དང་། དམ་བཅའ་ཁྲག་ཁྲིག་གཅིག་རང་ལ་ཞེན་ནའང་། རེས་ཙ་ན་འཆིང་བར་འདུག་བླ་མ་རིན་པོ་ཆེའི་ཞལ་ནས། སྔོན་འགྲོ་དངོས་གཞི་
རྗེས་གསུམ་གྱི། །གོ་རིམ་མེད་ཅིང་གྲངས་ངེས་མེད། །དུས་ཚོད་ཚེས་གྲངས་རྩི་མི་དགོས། །ནམ་འགྲོག་ལ་གློད་ལ་ཞོག །གསུངས། ཉམས་རྟོགས་ཡོན་ཏན་ལ་འདོད་ཐག་ཉེ་
དྲག་པ་དེ་མི་བཏུབ་སྟེ། བླ་མ་རིན་པོ་ཆེའི་ཞལ་ནས། དེ་མ་ཐག་ཏུ་དྲོད་རྟགས་འདོད། །བཤོལ་ལ་ཁད་པའི་སྔ་ལྟས་ཡིན། །གཉུག་བསྲིང་བསྒོམ་ན་ཇི་ཙུག་མཆི། །ཞེས་
-ལྦ

དང༌། མ་ཚོར་ཉོན་མོངས་ཤུགས་ཀྱིས་འགགས། །མ་ཚོར་ཡེ་ཤེས་ཤུགས་ཀྱིས་སྐྱེ། །གསུངས་སོ། །བཀའ་གདམས་པ་ཀུན། འགྲོ་ནི་ཡེ་འགྲོ་ཡིན། དེ་མ་ཐག་ཏུ་པན་
འཕྱོངས་ནི་བྱ་ས་ཡེ་མེད་ཟེར་བས། ངས་ལམ་མི་ཆོད་སྙམ་པའང་བྱ་མི་དགོས། ད་ལྟར་འདོད་འདོད་པ་དེས་ཀྱང་མི་ཕན། རྗེ་མི་ལའི་ཞལ་ནས། བསྒོམ་ཡུན་དུ་བསྲིངས་པའི་
གནད་ཀ་དེས། །ཉམས་ཅུང་ཟད་རྒྱུད་ལ་སྐྱེས་པ་ཡོད། །ལས་དང་པོར་ཉམས་ཀྱི་སྣ་ཁ་མ་ཟིན་པའི་དུས་སུ་རེ་ཤིག་སྡུག་སྲན་ཆེ་དགོས། གཟོད་བྲོད་པ་རྙེད་ནས་མར་ཅུང་
སླ། ཡང་དགོན་པའི་ཞལ་ནས། དེ་ནས་དེ་ལ་མི་སྐྱེ། ཐོག་མ་མེད་ནས་གོམས་པ་སྤངས་ནས། མ་གོམས་པ་གཅིག་འཕྲལ་ལ་མི་སྐྱེ། བརྩོན་འགྲུས་ཆུང་ལ་འདོད་ཐག་ཉེ་
ཅི་ཕན། ཞེས་པ་དང་། ཡུན་ཅང་མ་བསྒོམས་པར་དེ་མ་ཐག་ལོག་ཁྲེས་པ་བརྒྱངས་པ་གཅིག་འདོད་པའི་གསོལ་བཞེད་པ་དེའི་ཁ་སྐྱག་པས་ཁོག །རྐྱེན་སྐྱེས་དད་པའི་སྐྱལ་མ་༔

། ལོག །ཉམས་རྟོགས་སྐྱེ་ཚུལ་གྱི་སུན་མ་མཆིས། །བློ་གསར་གྱི་མགྲོན་པོ་མགོ་འཐོམས་པས། །སེམས་ཕར་ལྡེམ་ཚུར་ལྡེམ་སོ་མ་ཟིན།༄༅།
མཚམས་དེ་ན་སྒོམ་ཆེན་ཕྱིར་ལྡོག་ས་གཅིག་ཡོད། །གྲོགས་སྙིང་རུས་ཁོ་ལ་ཡང་ཚད་སྐྱོལ་གསུངས། །བློ་ངན་གོམས་བློ་སྦྲམ་གྱི་ཀོ་སྐམ་ལ། །ཆོས་ཟབ་མོ་གོ་དཀའི་ཆར་པ་
འདྲེད། །ལྷ་དཀྱིལ་འཁོར་བསྒོམ་དཀའི་གྲི་གུ་རྡུགས། །ཐབས་རྩ་རླུང་བཅུན་དཀའི་ཁབ་མིག་བུལ། །མཚམས་དེ་ན་སྒོམ་ཆེན་གྱི་འཁྱམས་ས་གཅིག་ཡོད་དོ། །གྲོགས་གོམས་
འདྲིས་ཁོ་ལ་ཡུན་དུ་བསྲིང༌། །གསུངས་སོ།།རང་བློ་གསར་གྱི་རྣལ་འབྱོར་སྐྱ་མི་བརྟན། །སེམས་འཕྲོ་རྒོད་ཀྱི་ལམ་རྐན་མཐོ་དམན་ཆེ། །སྒོམ་ཏིང་འཛིན་གྱི་རྟ་ཕོ་འགྲོགས་
ལངས་ཞུགས། །མཚམས་དེ་ན་སྒོམ་ཆེན་གྱི་སུན་པ་གཅིག་ཡོད། །གྲོགས་གདམས་ངག་ཁོ་ལ་གནད་ནས་ཟུངས། །གསུངས་སོ། །རང་འབད་རྩོལ་ཉམས་ལེན་གྱི་ཆུ་དཀོན་ ཱ

ཆོས། །བོགས་དྲོད་རྟག་ཡོན་ཏན་གྱི་ཆར་མགོ་འཕྱིས། །ཉམས་གསར་བུའི་ལྗང་བུ་ཐན་ཚིག་ཚོ། །ཁྱེར་བློ་རྒྱུ་སྙོམས་གཤིས་ཆག་གི་ལྐོག་ཉལ་བྱེད། །མཚམས་དེ་ན་སྒོམ་ཆེན་
གྱི་བསྡད་ས་གཅིག་ཡོད་དོ། །གྲོགས་བརྩོན་འགྲུས་ཁོ་ལ་གསུངས་སོ། །གསུངས་པ་འདི་གནད་ཆེ། ཡང་རེས་འགའ་ཉམས་སྔར་ཡོད་པ་ལ། ཏིག་ཏིག་པ་རྩལ་མ་བྱུང་ཡང་མི་
། རྒྱལ་བ་ཡང་དགོན་པས། འབྲི་ཀློག་སློབ་པ་དང་འདྲ། ནུས་ན་སྐྱེད་པ་འདུག །གསུང་བས། དེས་མ་ཞུམ་སྐྱུག་ལོག་ནས་འཕྲོ་མ་བཅད་པར་དེ་ཐོག་ཏུ་གློད་ཀྱིན་བསྐྱངས་
ན་སླར་ལས་སྐྱེད་ཆེ་བ་འདུག་གོ། །ཡང་ཙན་དོང་གནན་དོང་གི་འཇུར་དྲག་དེའང་སུན་སྐྱེན། མགུར་ལས། ཁོག་སོས་དལ་གྱི་བརྩོན་འགྲུས་མ་ཤེས་པའི། །འཕྲལ་ཏུང་ཏུང་གི་
འཇུར་དྲག་སྣ་སུན་ཁྱེར། །དད་པ་ཙབ་ཙུབ་སྙིང་རླུང་གི་གྲོགས་པོ་དེ་ཞོག་ལ། །བློ་ཞུམ་ཁེངས་མེད་ཁོང་ཆུད་ཀྱི་དཀྱུས་གཞུག་སྲིངས་དང་། །གསུངས། ཡང་ལན་རེ་ཏིང་ངེ་

༄༅། །འཛིན་དགའ་རབ་རེ་བྱུང་ཙ་ན་སྐྱེད་མ་ཐེག་པར་སྐྱར་བས་གཏད་ཡལ་འགྲོ་བས་གཉུག་བསྲིངས་ནས་བསྐྱང་དགོས། བླ་མ་རིན་པོ་ཆེའི་ཞལ་ནས།
ལ་ནི་ཏིང་ངེ་འཛིན་གྱི་ཉམས་བདེ་དྲོད་ལ་སོགས་པ་ཉག་ཉུག་བག་ཙམ་རེ་བྱུང་བས། ད་ནི་བཏུབ་པར་འདུག་གིས་སྙམ་ནས་འཕྲོ་བཅད་པས་ལེ་ལོར་སོང་། དེ་ནས་ངན་ལང་དུ་སོང་
ནས། ཕྱི་ནས་ཏིང་ངེ་འཛིན་སྐྱེས་མ་བཏུབ་ནས་ཇེ་དཀའ་ལ་སོང་། ངའི་སློབ་མ་ལ་ལས་ཏིང་ངེ་འཛིན་གྱི་བདེ་དྲོད་ཉག་ཉུག་བྱུང་བ་དང་ཤིན་ཏུ་བྲོད་པར་བྱུང་སྟེ་འཕྲོ་མ་བཅད་པར་
བརྩོན་འགྲུས་བྱས་པས། གཞུག་ཏུ་ཏིང་ངེ་འཛིན་སྐྱེ་བ་ལ་ཚེགས་མེད་བྱུང་གསུངས། གཙང་པ་རྒྱ་རས་ཀྱི་ཞལ་ནས། བསྒོམ་སྐྱེས་བདག་པོ་མེད་པ་སྟེ། །ཕྱུག་པོ་རླུང་གིས་
ཁྱེར་བ་འདྲ། །སེང་གེ་ཁྱི་ཡི་ཟླ་ལ་ཤོར། །ནོར་བུ་རིན་ཆེན་འདམ་དུ་བྱིང༌། །དེ་བས་ཞེན་ལོག་བདག་པོ་དགོས། །གསུངས། ཡང་ཉམས་མྱོང་དུམ་གཅིག་འབྱུང་བས་དགའ་༔

དྲག་ནས་རོ་མྱངས་དྲག་ནས། གསར་འགྲོགས་ཆེས་པས་སུན་པའང་ཡོད། ཡལ་འགྲོ་བ་ཡིན། མདོ་སྡེ་རྒྱན་ལས། བསམ་གཏན་གྱི། །བདེ་ལ་རོ་མྱང་མེད་ཉིད་དང་། །ཤེས་
རབ་ལ་ནི་མི་རྟོག་པ། །བློ་ལྡན་རྣམས་ཀྱི་ངོ་མཚར་འདོད། །ཅེས་སོ། །ལར་ཡང་ཉམས་སྐྱེ་སླ་དྲག་པ་དེ་ཡལ་སླ། བླ་མ་རིན་པོ་ཆེའི་ཞལ་ནས། ཏིང་འཛིན་རིམ་གྱིས་སྐྱེ་བས་
གཅིག་ཅར་མིན། །འཕྲལ་དུ་བྱུང་ན་ངན་ཏེ་ཡལ་ནས་འགྲོ། །ཡུན་རིང་བསྒོམས་པས་བྱུང་ན་གཤའ་མ་ཡིན། །འདོད་ཐག་མ་ཉེ་གཉུག་བསྲིངས་ངང་གིས་མཆི། །སྤྱིར་ནི་ཙབ་
ཙུབ་མ་མང་གོ་ཆ་གྱོན། །འཕེལ་དང་འགྲིབ་དང་དགའ་དང་མི་དགའ་ཡོང༌། །གསུངས། ལར་ནི་ཉམས་བཟང་རུང་ངན་རུང་ཞུམ་ཁེངས་མེད་པར་བསྐྱང་དགོས། བླ་མ་རིན་པོ་
ཆེའི་ཞལ་ནས། དད་པ་དང་བརྩོན་འགྲུས་གང་ཆེ་བའི་ཁར་འགྲོ་བ་འདུག །བསྒོམ་སྲན་ཆེ་བ་ཞིག་ལ་མི་ཡོང་མི་སྲིད་གསུངས། བསྒོམ་སྲན་དེ་ཞུམ་ཁེངས་གཉིས་ཀ་མེད་པར་༔

།གཏན་འཁྱོངས་པ་གཅིག་ལ་ཟེར་བ་ཡིན། སྡུག་སྲན་པས་སྐྱིད་སྲན་དཀའ། མཐོ་དམན་དུམ་རེ་ལ་ཞུམ་ཁེངས་རྒྱབ། རེས་འགའ་རི་བོའི་རྩེ་ལ་
ཡེངས་ཡེངས། རེས་འགའ་ཁྲོན་པའི་གཏིང་དུ་ཧིབ་ཧིབ་དེས་མི་ཡོང་། ལམ་རིང་གཅིག་བགྲོད་ན། ལམ་བདེ་ས་གཅིག་ཏུ་དགའ་དྲག་བསྡད་བཏང་མ་བདེ་བར་སྒྱིད་ལུག་ནས་
བསྡད་པས་མི་ཕན། གོམས་པ་སྙོམས་པོ་གཅིག་ཨམ་ཐང་ངེ་རྒྱུན་བསྲིང་ནས་ཕྱིན་པས་དགོས་སར་སླེབ་པ་ཡིན། ཉམས་མཐོ་དམན་མང་པོ་འབྱུང་སྟེ། བླ་མ་རིན་པོ་ཆེའི་ཞལ་
ནས། ཤེས་པ་བཀོལ་དུ་འདོད་མི་འདོད་གཉིས་ཡོད་དེ། འདོད་པ་ནི་དང་པོ་ནས་ལྡང་དུབ་ཉུང་ངོ༌། །རྩེ་གཅིག་རྒྱུད་ལ་སྐྱེ་བའི་དུས་སུ་སིང་ངེ་ཡེ་རེ་བའི་ཉམས་འཆར་ཏེ། ནང་
དད་པ་འདྲེན་ནས་ཀྱང་རྟོགས་པ་མེད་པས་ཐེ་ཚོམ་འབྱུང་། ཉམས་ཀྱང་རེས་ཕྱལ་ལེ་ལོང་ངེ་འབྱུང་། རེས་འགའ་ནི་ཤེས་པ་རླན་དང་བྲལ་ནས་བསྒོམ་ཡེ་མེད་དམ་སྙམ་བྱེད་པ་
ཝཱ

འབྱུང་། རེས་འགའ་རྣམ་རྟོག་ལུང་མ་བསྟན་རབ་རིབ་གཅིག་གིས་གནོད་པ་འབྱུང་། དེ་ལྟ་བུའི་ཉམས་བཟང་ངན་མང་དུ་བྱུང་ཡང་རྩེ་གཅིག་ངོས་ཟིན་པར་བྱས་ལ་མ་བཅོས་པ་
གོམས་སུ་བཅུག་པས། སྤྲོས་བྲལ་འཆར་གསུངས། སེམས་མི་གནས་ཤིང་གར་འཕྲོ་བར་གྱུར་ཀྱང་ནི། འཕྲོ་བ་དེ་རང་འདོད་ཐོག་ཏུ་གྱིས། འཕྲོས་པ་དེ་རང་དུ་དམིགས་པ་
གཏོད་ཅིག །ཚུར་ལོག་གིས་ལོག་ནས་གནས་པར་གྱུར་ན་དེ་རང་འདོད་ཐོག་ཏུ་གྱིས་ལ་དེར་ཤེས་པ་གཙོར་ཅིང་སྒོམས་ཤིག་མན་ངག་དེ་ལས་ཆེ་བ་མེད་གསུངས། ཤེས་པ་མ་
དགུག་ཡན་པར་ཐོང་། །ཞེ་འདོད་མ་བྱེད་ཡན་པར་ཐོང་། །དམིགས་གཏད་མ་འཆའ་ཏལ་བར་ཐོང་། །བྱ་བྱེད་མ་མང་ཙེན་ནེ་ཞོག །སེམས་ཀྱི་བཞག་ས་མ་ཚོལ་བར། །རྟེན་
མེད་བར་སྣང་ལྟ་བུར་ཞོག །འདས་དང་མ་འོངས་ད་ལྟར་ལ། །མི་བསམ་ཤེས་པ་སོ་མར་ཞོག །རྣམ་རྟོག་འཕྲོ་རུང་མི་འཕྲོ་རུང་། །ཆེད་དུ་མ་བསྒོམས་ལྷུག་པར་ཞོག །མདོར་༔

༄༅། །ན་གང་ཡང་མ་བསྒོམས་པར། །ཤེས་པ་ཅི་གར་ཐོང་ལ་ཐོང༌། །གང་ལའང་ཉམ་ང་བྱ་མི་དགོས། །ལྷག་མཐོང་གི་ལམ། རྟོག་མེད་ཀྱི་ངང་ནས་
ཉམས་ཕྲ་ཞིབ་འབྱེད་པའི་ཤེས་རབ་ཕྲ་མོ་གཅིག་ཡོད་དེ། མི་སྐྱོན་པ་སྔར་བཤད། དེ་མ་གཏོགས་ངའི་འདི་ཉམས་བཟང་ངམ་ངན། སྟོང་པར་འདུག་གམ་མི་འདུག །ཆོས་འདི་
དང་མཐུན་འདི་དང་མི་མཐུན། རྣམ་རྟོག་གི་བརྟགས་དཔྱད་རགས་པ་དེ་མི་བྱ་བར་བཞག་པ་ཡིན། བླ་མ་རིན་པོ་ཆེའི་ཞལ་ནས། བརྟགས་དཔྱད་ཙབ་ཙུབ་མ་མང་བར། ལྷོད་
ཀྱིས་གློད་ལ་ལྷན་གྱིས་ཞོག །གསུངས། བརྟག་དཔྱད་འདི་ལ་ཤོར་ས་གཅིག་འདུག །དཔེར་བྱས་ན། ལྟད་མོ་བ་གཅིག་བརྒྱ་ལམ་ཁར་བསྡད་ནས་རྩེད་འཇོ་བ་ལ་འབག་གཅིག་
མཐོང་། དགའ་ནས་ཕྱི་སྙགས་ཀྱིན་ལྟ། སེང་གེ་གཅིག་མཐོང༌། ཞེད་ནས་གབ། རྒྱལ་མཚན་གཅིག་མཐོང་དེ་བཟུང་ནས་ཕྱི་ནང་ཀློག་ཀུན་ལྟ། བྱེད་པའི་དེ་ལ་མི་ལྷུ

ཡོང་། ཡང་འབབ་ཤང་གཅིག་ལྟད་མོ་ལ་ཕྱིན་ཡང་། བཟི་བའམ། གཉིད་དུ་སོང་། ཅི་ཡང་མ་མཐོང་མ་ཚོར་བ་དེ་འདྲ་ལ་ཡང་མི་ཡོངས། འབག །སེང་གེ། རྒྱལ་མཚན་
བྱུང་ཚད་མཐོང་ཡང་མཐོང་། འདི་ཡིན་མ་བྱས་བཞིན། ཧྲིག་ཧྲིག་ངོ་ཡང་ཤེས། དེ་ལ་སྙེགས་ཡང་མི་སྙེགས། འབྲོས་ཡང་མི་འབྲོས། ཆེད་དུ་ཡང་མི་བལྟ། གལ་མེད་
རྩོལ་མེད་དུ་ལྟ་བ་དེ་འདྲ་གཅིག་ལ་བཏུབ་པ་ཡིན་ནོ། །དེ་མ་གཏོགས་པར་བརྟག་དཔྱད་ཀྱིས་འགྲིབ། རིག་པ་ཅུང་ཟད་དྭངས་ཙ་ན། གོ་ཡུལ་གྱི་ཤེས་རབ་མང་པོ་དང་། བསྟན་
བཅོས་རྩོམ་འདོད། མགུར་མ་ལེན་འདོད་པ་ལ་སོགས་པ་མང་པོ་ཡོང་། དེ་ཚོའི་རྗེས་སུ་འབྲངས་ན་རྩལ་དེར་སྨིན་ནས་ཡལ་འགྲོ་བ་ཡིན། བླ་མ་རིན་པོ་ཆེའི་ཞལ་ནས། སེམས་
མ་བཅོས་པ་ནམ་མཁའ་ལྟ་བུའི་ངང་ལས་ཤེས་རབ་ཀྱི་མེ་མཆེད། དེ་ཙུག་འདུག་སྙམ་པ་རོང་རོང་བྱུང་ནས། བླ་མ་ལ་ཞུས་པས་བརྟག་དཔྱད་མ་མཛད་དེས་འགྲིབ་པ་ཡིན་

། གསུངས། ཡང་བསྒོམས་པས་སྔར་བཞིན་རོང་རོང་བ་དེ་བརྟག་དཔྱད་དུ་འདུག་པས་དེའི་རྗེས་སུ་མ་འབྲང་བར་གློད་ཀྱིན་བཞག་པས་རྟོགས་པ་ལྷག་
གིས་འཆར་ཞེས་རང་ཚིག་ལ་དང་སྔར་དང་ཁྱད་མི་འདུག་སྟེ། བློ་དང་དོན་མ་འདྲེས་པས་ཐམས་ཅད་ཕྱི་ཤུན་དུ་སོང་། ད་ནི་གཏིང་དུ་ལྷག་གིས་འདྲེས་ནས། ངེས་ཤེས་གཤའ་
མར་གཏིང་ནས་སྐྱེས་གསུངས། ལྷག་མཐོང་སྐྱེ་ལུགས་འདི་ཡིན་ནོ། །བརྟག་དཔྱད་ཤེས་རབ་རྐྱང་པ་ལ། །རྟོགས་པའི་ཡེ་ཤེས་སུ་ནི་འཁྲུལ། །སློབ་མ་འཁྲུལ་བ་དབང་མེད་
དེ། །བླ་མས་ཡང་འཁྲུལ་དུ་བཅུག་གསུངས། འདིའི་སྐྱོན་འདི་ངོ་སྤྲད་སྔས་པ་ལ་ཡོང་གི་འདུག །སེམས་ཆོས་སྐྲ་ཡིན། སྣང་བ་ཆོས་སྐ་ཡིན་བྱས་ངོ་སྤྲད་པས། སེམས་རང་
ལུགས་དེས་གོ་མི་ཆོད་པར། སྣང་སེམས་འདི་ཆོས་སྐུ་ཡིན། ཡིན་སྙམ་དུ་ཡང་ཡང་ལྷན་པ་འདེབས། རང་རྒྱལ་པོ་མིན་པ་རྣམས་རྒྱལ་པོ་ཡིན་སྙམ་བྱེད་ཀྱང་མི་ཕན་རྒྱལ་པོ་ཡིན་

ན་ཡིན་པ་རང་གིས་ཤེས་པ་དེས་ཆོག །ཡང་ཡང་ཡིན་སྙམ་བྱེད་མི་དགོས། རྒྱལ་པོའི་ཁྲིམས་དང་སྤྱོད་པ་དེ་སྐྱོང་དགོས་པ་ཡིན་མོད། དོ་ཧ་རྡོ་རྗེའི་མགུར་ལས། བསྒོམ་པའི་
ཤེས་པ་ཕྱི་མ་ཡིས། །སེམས་ལ་ལྷན་པ་གདབ་ཏུ་མེད། །གསུངས། ཡང་འགའ་ཞིག་སྟོང་པ་ཉིད་དམ་དེ་འདོད་དྲག །ཅི་མེད་ཅང་མེད་ཅིག་ཡིན་སྙམ། སེམས་གསལ་རིག་དེ་
སྤང་བྱ་ཡིན་སྙམ་པས། བླ་མ་རིན་པོ་ཆེའི་ཞལ་ནས། སྐབས་ཤིག་ཏུ་ཤེས་པ་རིག་གེ་ས་ལེ་བ་འདི་རྣམ་རྟོག་ཡིན་སྙམ་ནས། འདི་རང་ཞིར་མ་སོང་བ་ལ་མྱ་ངན་ཆེན་པོ་བྱས་ནས་
དྲིས་པས། སློབ་དཔོན་གྱི་ཞལ་ནས་འོ་དེ་ནི་རྒྱུན་ཆད་མེད་པ་བྱ་བ་ཡིན། སུས་ཀྱང་དགག་ཏུ་མི་བཏུབ། བཀག་པས་མི་ཁེག །སངས་རྒྱས་པའི་དུས་ན་ཡེ་ཤེས་དེ་ཡིན་
གསུངས། ལམ་ལ་ཞུགས་ནས་ཕྱི་རོལ་བདུད་ཀྱི་བར་ཆད་ནི། སློབ་དཔོན་བྱང་ཆུབ་བཟང་པོའི་ཏིང་འཛིན་ཚོགས་ཀྱི་ལེའུ་ལས། འདོད་པའི་ལྷ་ཆུང་མ་དང་བཅས་པའི་སྤྱི་བོ་ན། ༈

ཝེ་ཏོག་མདའ་ལྔ་ཡོད་པ་ནི། འདི་ལྟ་སྟེ། དྲེག་པར་བྱེད་པ་དང་། རྨོངས་པར་བྱེད་པ་དང་། ཀུན་ཏུ་རྨོངས་པར་བྱེད་པ་དང་། བརྒྱལ་བར་བྱེད་པ་༄༅།
དང་། སེམས་མེད་པ་ཞེས་བྱ་བ་རྣམས། དེའི་མེ་ཏོག་དེ་དག་བསྣུན་པ་ལས། ཉོན་མོངས་པ་གང་ཤས་ཆེ་བ་དེ་ལ་དེས་ཕོག་པ་ཁོ་ན་རབ་ཏུ་འབར་འགྱུར་ཏེ། དེའི་དབང་དུ་སོང་
ཞིང་། ཐར་པ་དང་མངོན་པར་མཐོ་བ་ལས་ཉམས་པར་འགྱུར་རོ། །དེའི་འཇིག་རྟེན་སྐྱོང་བ་བཞི་ནི་འདི་ལྟ་སྟེ། འཐབ་པར་བྱེད་པ་དང་། གཡེང་བར་བྱེད་པ་དང་། ལྷག་པར་
རབ་ཏུ་ཆགས་པར་བྱེད་པ་དང་། འདུ་ཤེས་ལོག་པ་ཞེས་བྱའོ། །བདུད་དེ་དག་གི་ལས་ནི་ཐ་དད་དེ། འདི་ལྟར་འཐབ་པར་བྱེད་པའི་བདུད་དེ་དག་གིས་ནི། ལམ་བསྒོམ་པ་དག་
འཐབ་པ་དང་། རྩོད་པ་དང་། འགྱེད་པ་ལ་འཇུག་ཅིང་དེའི་རྐྱེན་འབད་པར་བསྒྲུབ་བོ། །གཡེང་བར་བྱེད་པའི་བདུད་དེས་ནི། ལམ་བསྒོམ་པ་དག་གཉིད་རྨུགས་པ་རབ་ཏུ་འཕེལ་༔
ཟ

བའམ། ཆོས་ཉན་པ་དག་ཀྱང་གཉིད་ལ་རབ་ཏུ་སྦྱོར་བའོ། །ཁ་གཅིག་རབ་ཏུ་གཡེང་བར་ཡང་བྱེད་པར་གནས་སོ། །ལྷག་པར་རབ་ཏུ་ཆགས་པའི་བདུད་དེས་ནི། ཕལ་ཆེར་ཁྱིམ་
ན་གནས་པ་ལ་བར་དུ་གཅོད་དེ། སྦྱིན་པའི་དུས་ཉེ་བར་གནས་པ་ན། བུ་དང་ཆུང་མ་དང་བདག་ཉིད་ལོངས་ཅི་སྤྱད་ཅེས་དེ་རང་གི་ཤ་ལ་གཅོད་པ་སྙམ་བྱེད་པའི་འདུ་ཤེས་ཉེ་བར་
བསྒྲབ་བོ། །འདུ་ཤེས་ལོག་པའི་བདུད་གང་ཡིན་པ་དེས་ནི། ཕལ་ཆེར་རབ་ཏུ་བྱུང་བའི་ཕྱོགས་སུན་པར་བྱེད་དེ། འདི་ལྟར་རབ་ཏུ་བྱུང་བའི་སེམས་ཉིད་དབེན་པར་གནས་པ་ན། .Jglabv.2liza.lz.z2
འཁྲིག་པའི་བདེ་བ་དང་། བཟའ་བ་དང་བཏུང་བའི་བདེ་བ་དང་། རང་གི་སྐྱེ་བོའི་ཚོགས་དང་། གླུ་དང་གར་ལ་སོགས་པ་དྲན་པས་ཆགས་པ་དང་། དེའི་རང་གི་སྐྱེ་བོས་ངུ་བ་
དང་། འབྲིད་པ་དང་། བསྡིགས་པ་དང་། བཟུང་བས་དེའི་ངེས་པར་འབྱུང་བའི་བར་ཆད་བྱེད་དུ་འཇུག་གོ། །རབ་ཏུ་བྱུང་བ་ལ་ཡང་བུད་མེད་ཀྱི་མཚན་མ་དག་ཡིད་ལ་བྱེད་པ་༔

༣ ༄༅། །དང༌། སྔོན་རྒོད་པ་དང་བརྩེས་པ་དག་དྲན་པ་དང་། ཚོང་དང་། ཞིང་ལས་དང་། རང་གི་འབྲེལ་བ་དང་། ཡིད་གཅུགས་པར་བྱ་བའི་སེམས་
བསྐྱེད་ཅིང་། རྨི་ལམ་དུ་བུད་མེད་དུ་སྤྲལ་ཞིང་དེ་ལ་ཆགས་པ་དང་། ས་བོན་འབྱུང་བར་བྱེད་ལ། སྣ་ཚོགས་ཀྱིས་ཀྱང་རབ་ཏུ་བྱུང་བ་ལས་འབེབས་ཤིང་། དེ་དག་གིས་ཚངས་
པར་སྤྱོད་པ་དྲི་མ་ཅན་དུ་བྱེད་དོ། །ཡང་འཛམ་བུ་གླིང་པ་རྣམས་སྡུག་བསྔལ་བར་བྱ་བའི་ཕྱིར། ཀླུ་མ་རུངས་པ་དག་བསྐུལ་ལ། ལྷ་མ་ཡིན་དག་བསྐུལ་ཞིང་། ལོ་ཐོག་མ་རུངས་
པར་བྱེད། མི་ཆོས་མཐུན་པའི་སྲོག་འཕྲོག་ཅིང་ལུས་ལ་ནད་སྣ་ཚོགས་གཏོང་བར་བྱེད་དེ། ཇི་ལྟར་རྒྱལ་པོ་བཞི་པོ་དག་ཚོས་མ་ཡིན་པ་སྤྱོད་པ་ལ་ཆད་པ་སྦྱིན་པ་ལྟར། འདི་དག་ནི་
ཆོས་དང་ལྡན་པ་རྣམས་ལ་ཆད་པ་སྦྱིན་པའོ། །བདུད་ཀྱི་རིགས་ཀྱི་ཡི་དྭགས་ནི་ཡི་དྭགས་ཀྱི་རིགས་སུམ་ཅུ་རྩ་དྲུག་ལས་འདི་དག་རིགས་གཅིག་ཏུ་བགྲང་བ་ཡིན་ཏེ། དེ་དག་གིས་

བདུད་ཀྱི་ལས་ནི་བསམ་གཏན་པ་དག་ལ་རྨི་ལམ་དུ་འཇིགས་པ་བསྐྱེད་པར་བྱེད། སངས་རྒྱས་ཀྱི་སྐུ་མཚན་དང་དཔེ་བྱད་ཀྱིས་སྤྲས་པ་ཉེ་བར་སྟོན་པས་བར་དུ་གཅོད། བསམ་
གཏན་ལ་མཉམ་པར་གཞག་པ་ན་སྒྲ་ཆེན་པོ་ཉེ་བར་སྒྲོག་པར་བྱེད་དོ། །མདོར་བསྡུས་ན་བདུད་དང་བདུད་ཀྱི་རིས་སུ་གཏོགས་པའི་ལྷ་འདྲེ་རྣམས་ནི་ཡང་དག་པར་ཞུགས་པ་ཐམས་
ཅད་ཆགས་པ་བསྐྱེད་པའམ། འཇིགས་པ་བསྐྱེད་པས་བར་དུ་གཅོད་དེ། དེ་ལྟར་འཇིག་རྟེན་གསུམ་ལས་རྣམ་པར་རྒྱལ་བའི་རྟོགས་པ་ལས། མི་ཟད་བརྟུལ་ཞུགས་བཟུང་བ་
ཡི། །སྒྲབ་པ་ལ་ནི་བདུད་ཀྱི་རིགས། །ལྷ་མོ་འདོད་པའི་གཟུགས་དག་དང༌། །དེ་བཞིན་གཞན་གྱི་གཟུགས་སུ་ཡང་། །རྣམ་པ་སྣ་ཚོགས་གཟུགས་དག་གིས། །དབང་པོ་བསྡམ་
ལ་འཚེ་བར་བྱེད། །ཅེས་གསུང་སྟེ། འདིར་བརྟུལ་ཞུགས་བཟུང་བ་ནི་ཉེ་བར་མཚོན་པ་སྟེ། སེམས་ལས་སུ་རུང་བ་ཐམས་ཅད་ལ་ཡང་དེ་དག་ཉེ་བར་འཚེ་བར་བྱེད་དོ། །དེ་ལྟ་༔

ཉ་ܙܘܘ །བུའི་བདུད་ཀྱི་ལས་དེ་དག་སུ་ཞིག་ལས་འབྱུང་ཞེ་ན། བསམ་པ་དག་པར་ཡང་དག་པར་བརྩོན་པ་དག་ལས་འབྱུང་སྟེ། ཇི་སྐད་དུ། འཕགས་པ་
འཇམ་དཔལ་རྣམ་པར་འཕྲུལ་པ་ལས་གསུངས་པ། འཇམ་དཔལ་བྱང་ཆུབ་སེམས་དཔའ་རྣམས་ཀྱི་ལས་ཅི་ལས་འབྱུང་བར་རིག་པར་བྱ། འཇམ་དཔལ་གྱིས་སྨྲས་པ། ལྷའི་བུ་
བྱང་ཆུབ་སེམས་དཔའ་རྣམས་ཀྱི་བདུད་ཀྱི་ལས་ནི་བརྩོན་འགྲུས་ལས་འབྱུང་བར་རིག་པར་བྱ་སྟེ། དེ་ཅིའི་ཕྱིར་ཞེ་ན་མི་བརྩོན་པ་ནི་བདུད་ཀྱིས་ཅི་ཞིག་བྱ་སྟེ། དེ་ཉིད་བདུད་ཡིན་པའི་
ཕྱིར་རོ། །ཞེས་གསུངས་ཏེ། དེ་ལྟར་བདུད་ཀྱི་ལས་ཤེས་པས་དེ་ཟློག་པར་བྱ་སྟེ། ཇི་སྐད་དུ། ལྷའི་བུ་རིན་པོ་ཆེ་མཆོག་གིས་ཞུས་པ་ལས་གསུངས་པ། གང་གི་ཚེ་བདུད་ཀྱི་
ལས་རྟགས་དེ་ལྟ་བུ་ནི་ཁ་ན་མ་ཐོ་བ་མེད་པ་ཡིན་ནོ། །ཞེས་སོ། །དེ་མ་བཟློག་པར་ནི་རྣམ་པར་ཐར་པ་མི་ཐོབ་པ་ཁོ་ན་སྟེ། ཇི་སྐད་དུ། འཕགས་པ་དཔུང་བཟང་གིས་ཞུས་པའི་

མདོ་ལས་གསུངས་པ། བགེགས་ཀྱིས་བསོད་ནམས་མ་ལུས་ཟད་པར་བྱེད། །དེ་བས་མ་ལ་གསང་སྔགས་འགྲུབ་མི་བྱེད། །ཇི་ལྟར་ཟླ་བ་སྤྲིན་ལས་རྣམ་གྲོལ་ལྟར། །དེ་བཞིན་
བགེགས་ལས་གྲོལ་བ་རྣམ་པར་གསལ། །ཞེས་གསུང་སྟེ། འདིར་བགེགས་ཀྱང་གཉིས། རྫོགས་པའི་བྱང་ཆུབ་གཞིག་པར་བྱ་བའི་ཕྱིར་སྦྱོར་བ་ལྷའི་བུའི་བདུད་དང་། དེ་ལས་
གཞན་པ་ནི་ཇི་སྐད་དུ། འཕགས་པ་དཔུང་བཟང་གིས་ཞུས་པ་ལས་གསུངས་པ། གཏོར་མ་འདོད་པའམ། རྩེད་མོ་བྱེད་འདོད་པའམ། བསད་པའི་དོན་དུ་ལུས་ལ་འབབ་ཅིང་
འཇུག་ཅེས་ཏེ། འདིར་དེ་གཉིས་ཀ་ཟློག་པར་བྱའོ། །ཐབས་གང་གིས་ཟློག་པར་བྱ་ཞེ་ན། ཇི་སྐད་དུ། འཕགས་པ་རྡོ་རྗེ་རྩེ་མོ་ལས་གསུངས་པ། རང་གི་སེམས་ནི་བདུད་ཅེས་
གསུང་། །རང་གི་སེམས་ནི་བགེགས་ཡིན་ནོ། །རྣམ་པར་རྟོག་པ་ཐམས་ཅད་ཡང་། །བགེགས་ཀུན་རྣམ་པར་རྟོག་ལས་འབྱུང་། །ཞེས་པའོ། །དེ་བསལ་བའི་ཐབས་ནི། བླ་མ་༔

།རིན་པོ་ཆེའི་སྤྲུལ་པ་རྒྱལ་བ་ཡང་དགོན་པ་ལ་རྣལ་ལམ་དུ་གསང་སྤྱོད་བསྟན་པ་འདི་ཀ་ཟབ། ལྷ་འདྲེ་སྟོང་པའི་གཟུགས་བརྙན་འདི། །བླ་མ་ཡིན་གྱིས་
གསོལ་བ་ཐོབ། །ཡི་དམ་ཡིན་གྱིས་དངོས་གྲུབ་ཞུས། །ཕ་མ་ཡིན་གྱིས་བྱམས་པ་བསྒོམ། །ལྷན་སྐྱེས་ཡིན་གྱིས་ངང་ལ་ཞོག །ཅེས་གསུངས་སོ། །གཞན་ཡང་རྒྱལ་བ་ཡང་
དགོན་པས། རྩ་བ་རང་གི་རྣམ་རྟོག་ཡིན་པས་རྣམ་རྟོག་གི་ལམ་འཕྲང་བཅད། བར་ཆད་ཀྱི་ཐོག་ཏུ་ལྟ་སྟངས་བཅས་ལ་སྟོང་པ་ཉིད་ལ་བཞག །བསྲུང་བའི་འཁོར་ལོ་རྣམས་
བསྒོམ། ལྷའི་ང་རྒྱལ་བརྟན་པོ་དང་། སེམས་དཔའ་ཆེན་པོ་དང་། སྣང་བ་སེམས་སུ་ཐག་ཆོད་པ་དང༌། བྱམས་སྙིང་རྗེ་ལ་བློ་ངེས་པར་གནད་དུ་བཏང་བས། གདོན་གྱི་བར་
ཆད་གང་གིས་ཀྱང་མི་ཚུགས་པར་འདུག་གསུངས། ༼ ཨོ༽ ཏིང་ངེ་འཛིན་ངོ་མ་ཤེས་པའི་བར་ཆད་ནི། དེ་ལྟ་བ་ངོ་མ་ཤེས་པས་ཤོར་བ་བཞི། བསྒོམ་པ་ངོ་མ་ཤེས་པས་གོལ་

ས་གསུམ་ཡོད། དེ་ཕྱེ་དགོས། བླ་མ་རིན་པོ་ཆེའི་ཞལ་ནས། ཤོར་ས་བཞི་ནི་སྟོང་ཉིད་ཤེས་བྱ་གཤིས་ལ་ཤོར་བ། རྒྱས་འདེབས་སུ་ཤོར་བ། གཉེན་པོར་ཤོར་བ། ལམ་དུ་
ཤོར་བ་བཞི་ཡིན་གསུངས། དེ་ལ་རྒྱལ་བ་ཡང་དགོན་པས། ཡེ་ཤོར་བཞི་དང་། འཕྲལ་ཤོར་བཞི་ཟེར་བ་མཛད། ཡེ་ཤོར་ནི་དོན་སྤྱི་ནོར་བ་ཡིན་ལ། འཕྲལ་ཤོར་ནི་ཉམས་མྱོང་
ངམ་ལག་ལེན་འཁྲུལ་བ་ཡིན་ནོ། །དེ་ལ་ཡེ་ཤོར་བཞིའི་སྟོང་ཉིད་ཤེས་བྱ་གཤིས་ལ་ཤོར་བ་བཞི་ནི། རྣམ་ཀུན་མཆོག་ལྡན་གྱི་སྟོང་པ་གཉིས་མེད་རྟེན་འབྲེལ་གྱི་འདུག་ལུགས་མ་གོ་
བར་སྟོང་པ་བྱས་པས་མེད་པ་མ་གྲུབ་པ་ཞིག་ལ་བློ་རྩེ་གཏད་ནས། མཚན་ཉིད་པའི་སྣང་བ་འདི་གཏན་ཚིག་ཆེན་པོ་བཞི་ཡིས་བརྟགས་ནས་ཅིར་ཡང་མ་གྲུབ་པ་ལ་གཤིས་བྱེད་
པའམ། སྔགས་པའི་སྭ་བྷཱ་ཝ་དང་། ཤཱུན་ཏཱས་སྣང་དམིགས་ཀྱི་དངོས་པོ་ཐམས་ཅད་སྟོང་པ་ཉིད་དུ་སྦྱངས་ནས་མེད་ཅིང་མ་གྲུབ་པ་ལ་གཤིས་བྱེད་པ་ལྟ་བུ། སྟོང་པ་ཉིད་བློ་བཟོ་༔

༄༅། །བྱེད་པ་སྟེ། སྟོང་པ་ཉིད་གཤིས་ལ་ཤོར་བའོ། །ལམ་དུ་ཤོར་བ་ནི། རྒྱུ་འབྲས་དབྱེར་མེད་ཀྱི་དོན་ལམ་གསལ་བྱེད་ཀྱི་རྐྱེན་དང་། འབྲས་བུ་བྲལ་བའི་
འབྲས་བུ་མ་གོ་བར། ད་ལྟ་སྟོང་པ་ཉིད་ལམ་དུ་བྱས་ཤིང་བསྒོམ་པས་དེའི་འབྲས་བུ་ཆོས་སྐུ་ཐོབ་པར་འདོད་པའོ། །གཉེན་པོར་ཤོར་བ་ནི། སྤང་བྱའི་རང་གཤིས་དུས་གསུམ་དུ་
སྟོང་པ་ཉིད་དུ་གནས་པ། སྤང་བྱ་དང་གཉེན་པོ་དབྱེར་མེད་དེ་རང་ངོ་ཤེས་པ་ནི། སྤང་བྱ་ཁོ་རང་གི་གཉེན་པོ་ཁོ་རང་འཆར་བ་མ་གོ་བར། ཉོན་མོངས་པ་ལོགས་ཞིག་སྟོང་པ་ཉིད་
ལོགས་ཞིག་གིས་སྤང་བྱ་ལ་གཉེན་པོས་སྤོང་བ་ནི་གཉེན་པོར་ཤོར་བའོ། །རྒྱས་འདེབས་སུ་ཤོར་བ་ནི། ཐབས་ཤེས་རབ་ཟུང་འཇུག་ཟབ་རྒྱ་དབྱེར་མེད་ཀྱི་ལམ་མ་གོ་བར་སྦྱིན་
པའམ་བསྔོ་བ་ལྟ་བུ་སྔོན་མ་ལ་འཁོར་གསུམ་དམིགས་པ་ཅན་གཅིག་བྱས་པ་ལ། དེ་ནས་འཁོར་གསུམ་མི་རྟོག་པ་ཡིས་རྒྱས་འདེབས་པ་ནི། དང་པོ་ཐབས་རྐྱང་པ། འོག་མ་ཤེས་

རབ་རྐྱང་པ་སྟེ། བདེན་གཉིས་ལམ་དུ་མི་སློངས་ལ། དོན་གཉིས་མངོན་དུ་མི་བྱེད་པས། རྒྱས་འདེབས་སུ་ཤོར་བའོ། །དེ་བཞིར་མ་ཤོར་བར་བྱ་བ་ནི། གོང་གི་ཕྱག་རྒྱ་ཆེན་པོ་
དེ་དོན་སྤྱི་མ་ནོར་བར་གོ་ཞིང་། རང་མཚན་མ་འཁྲུལ་བར་རྟོགས་པ་ནི་མི་འཆོར་ཏེ། དེ་ཡང་རྣམ་ཀུན་མཆོག་ལྡན་གྱི་སྟོང་པ། ཡོད་པས་སྟོང་། མེད་པས་སྟོང་། སྣང་བས་
སྟོང་། སྟོང་པས་སྟོང༌། དངོས་པོས་སྟོང༌། དངོས་མེད་ཀྱིས་སྟོང་པས། གཤིས་ཅི་ཡང་མ་ཡིན་པས། རྐྱེན་གྱིས་ཅིར་ཡང་བྱར་བཏུབ་པས་གཤིས་ལ་མི་འཆོར། གང་ཤར་
གྱི་སྣང་རིག་སོ་མ་འདི་ལ་སྤང་ཐོབ་ཀྱི་བོགས་དབྱུང་རྒྱུ་མེད་པར་གཉིས་སུ་མེད་པའི་རྒྱུ་འབྲས་དབྱེར་མེད་ཀྱི་དོན་ཤེས་པས་སྟོང་ཉིད་ལམ་དུ་མི་འཆོར། ལམ་སྙིང་པོའི་རང་འགྲོས་
སྤང་གཉེན་གཉིས་སུ་མེད་པའི་ཟག་མེད་ཀྱི་སྡོམ་པ་རང་བྱུང་ལྷན་ཅིག་སྐྱེས་པའི་ཡེ་ཤེས་དོན་ཤེས་པས་སྟོང་ཉིད་གཉེན་པོར་མི་འཆོར། མཚན་མའམ་དམིགས་བཅས་ཀྱི་དགེ་བ་ཇི་g

། ལྟར་བྱས་ཀྱང་། དེའི་གཤིས་དམིགས་མེད་ལས་འདའ་ས་མེད་པས། འཁོར་གསུམ་རང་གི་ངོ་བོས་སྟོང་སྟེ། གང་ཟག་གིས་རྒྱས་གདབ་མ་དགོས་༄༅།
པར་ཆོས་ཀྱི་རྒྱ་ཡེ་བཏབ་ཏུ་ཤེས་པས་སྟོང་པ་རྒྱས་འདེབས་སུ་མི་འཆོར་བའོ། །འཕྲལ་ཤོར་བཞི་ནི། རྣམ་ཀུན་མཆོག་ལྡན་གྱི་ཉམས་མྱོང་དེ་ཡང་། བླ་མ་གདམས་ངག་ཟབ་མོའི་
བདག་རྐྱེན་དང་། རང་ཉིད་ཤེས་རབ་ཆེན་པོའི་ཉེར་ལེན་གྱིས་དོན་ཇི་ལྟ་བར་བློ་ཡུལ་དུ་གོ་ཞིང་། གཞན་ལ་སྨྲ་ཤེས་ཀྱང་ག་ཤེད་ན་སུ་གཅིག་ལ་ཡོད་པ་གཅིག་གཏན་ལ་འབེབས་པ་
ལྟ་བུར་སོང་ནས། རིག་ཐོག་ཏུ་ངོ་མ་འཕྲོད་ཅིང་། ཐུག་རེག་མེད་པ་ནི་སྟོང་ཉིད་གཤིས་ལ་ཤོར་བའོ། །རྟོགས་པ་ཉག་ཉུག་སྐྱེས་ཀྱང་འཛིན་མེད་དུ་ཐག་ཆོད་ཅིང་ལྟོས་མེད་དུ་བློ་
མ་ཁེལ་བར། དེ་ལས་ལྷག་པ་ཞིག་ཡོད་དུ་རེ་ནས། ཐ་མལ་གྱི་ཤེས་པས་ངོ་མ་ཚིམ་པར་བསྒོམ་གྱི་ལྷན་པ་བཏབ་ཀྱིན་བསྒོམ་པ་ནི་ལམ་དུ་ཤོར་བའོ། །རྣམ་རྟོག་འགྱུས་པའི་དུས་

སུ་རང་སར་རང་ངོ་ཤེས་པ་ཡང་དག་གི་དྲན་པ་བསྟེན་མ་ཤེས་པར་འགྱུས་པ་དེ་བཀུག་གིན་བསྒོམ་ལ་འཇོག་པ་ནི་ལམ་དུ་ཤོར་བའོ། །རྒྱས་འདེབས་སུ་ཤོར་བ་ལ་གཉིས་
ལས། དྲེད་པོ་རྒྱས་འདེབས་སུ་ཤོར་བ་ནི་བསྒོམ་མགོ་རྐང་མ་ཚང་བའོ། །བདག་མེད་པར་ཤོར་བ་ནི། དང་པོ་བསྒྲོམ་དགའ་རབ་ཅིག་སྐྱེས་ཀྱང་ཕྱིས་ཡིད་ཀྱི་ཡུལ་ན་བྲེང་ཙམ་
ལས་མེད་པར། དེ་ལ་ཕྱིས་སྙགས་ཀྱི་ཡིད་དགའ་བྱས་ཀྱིན། དམིགས་མེད་ཡིན་ནོ། །མི་རྟོག་པ་ཡིན་ནོ་སྙམ་དུ་གསལ་འདེབས་པའོ། །བློ་ཆུང་རྒྱས་འདེབས་སུ་ཤོར་བ་
ནི། རྗེས་ཐོབ་ལམ་དུ་མི་སློངས་པར་ཨ་པ་ད་ཅི་ནས་ཡེངས་འདུག །བསྒོམ་དགོས་སྙམ་དུ་རྣམ་རྟོག་གི་བྲེ་ཁ་སྒོམ་གྱིས་གཅོད་པའོ། །གོལ་ས་གསུམ་ནི་བདེ་གསལ་མི་རྟོག་པ་
གསུམ་སྟེ། བདེ་བ་ལ་ཞེན་པ་ཡོད། གསལ་བ་ལ་འཛིན་པ་ཡོད། མི་རྟོག་པ་ལ་བློས་བྱས་ཡོད་པས། དེ་གསུམ་ཞེན་ན་ཁམས་གསུམ་དུ་གོལ་བ་ལས། ཞེན་འཛིན་མེད་ཀྱང་༔

། གནས་ལུགས་ཀྱི་རང་བཞིན་ཞལ་མ་མཐོང་ན་ཉན་རང་གི་འབྲས་བུར་གོལ་བའོ། །ཕྱག་རྒྱ་ཆེན་པོ་ནི་རྐྱེན་གསུམ་དང་བྲལ་བའི་ཐ་མལ་གྱི་ཤེས་པ་རྗེན་
པ་ཡིན་པའི་ཕྱིར་རོ། །དོ་ཧ་ལས། བསམ་གཏན་བརྫུན་པས་ཐར་པ་ཐོབ་བམ་ཅི། །ཀྱེ་ལགས་གང་སྨྲས་བརྫུན་ཞིང་ལོག་པ་དེ་བོར་ལ། །གང་ལ་ཞེན་པ་ཡོད་ན་དེ་ཡང་ཐོང་།
ཞེས་པའི་དོན་ནོ། །སྤྱིར་ཞི་གནས་ཀྱི་བདེ་གསལ་མི་རྟོག་པ། རྟོགས་པའི་བདེ་གསལ་མི་རྟོག་པ་གཉིས་ཀྱིས་ས་མཚམས་ཕྱེད་དགོས། རྣམ་པ་ནས་རྣམ་པར་བདེ་གསལ་མི་རྟོག་
པ་གོལ་སར་བྱས་པས་མི་འོང་། རྟོགས་པའི་བདེ་གསལ་མི་རྟོག་པས་སྐུ་གསུམ་མངོན་དུ་བྱེད་པ་ཡིན་ནོ། །ལམ་རྣལ་འབྱོར་བཞིའི་གེགས་སེལ་ཚུལ་འདི་ལྟར་བྱ་སྟེ། བསྒོམ་ཞི་
གནས་ཀྱི་མེ་ལོང་གཡའ་དང་བྲལ། །ཉམས་དྲོད་རྟགས་སྣ་ཚོགས་ཀྱི་གཟུགས་བརྙན་བཀྲ། །རློམ་ཞེན་འཁོས་ཀའི་བྱད་བཞིན་ལྟ། །ལྷག་མཐོང་གི་རང་ཞལ་མ་མཐོང་བའི།

མཚམས་དེ་ན་སྒོམ་ཆེན་གྱི་ནོར་ས་ཡོད། །སེམས་གསལ་སྟོང་གཟུང་འཛིན་གྱི་ཤུབས་ནས་ཐོན་ཅིག །སྤྲོས་བྲལ་གྱི་ནམ་མཁའ་སྟོང་རྫིས་ཁྱེར། །བདེ་གསལ་ཉམས་མྱོང་གི་སྤྲིན་
ཐག་ཆད། །གཉིས་མེད་རྟེན་འབྲེལ་གྱི་གྲོང་ཐག་རིང༌། །གོས་མེད་ཁྱད་གསོད་ཀྱི་ཁྱག་རོམ་ཞུགས། །མཚམས་དེ་ན་སྒོམ་ཆེན་གྱི་གོལ་ས་ཡོད་དོ། །ལམ་ཟུང་འཇུག་ལ་གོ་རྒྱ་
;བསྐྱེད་གསུངས་ཤིག །སྒོམ་རོ་གཅིག་རྒྱ་མཚོའི་ཀླུངས་སུ་ཕེབས། །བདག་གཞན་བཟང་ངན་གྱི་ཆུ་ཕྲན་འདྲེས། །སྙིང་རྗེ་མོས་གུས་ཀྱི་རྣ་ཆ་བོལ། །ཉན་རང་གི་ས་ལ་སྐམ་ས་.terbo.t
lzaa.lhaz.a2
སྙེགས། །མཚམས་དེ་ན་སྒོམ་ཆེན་གྱི་འཁོར་ས་ཡོད་དོ། །ཐབས་སྙིང་རྗེ་གནད་དུ་བསྣུན་གསུངས་ཤིག །གསུངས་པ་ལྟར་རོ། །མངོན་རྟོགས་རྒྱན་ལས། གཟུགས་སོགས་
ཕུང་པོ་སྟོང་ཉིད་དང་། །དུས་གསུམ་རྟོགས་པའི་ཆོས་རྣམས་དང་། །སྦྱིན་སོགས་བྱང་ཆུབ་ཕྱོགས་རྣམས་ལ། །སྤྱོད་པའི་འདུ་ཤེས་མི་མཐུན་ཕྱོགས། །ཞེས་དང་། དེ་ནི་མཚན་༔

༄༅། །མར་དམིགས་སྒོ་ནས། །ཐབས་མ་ཡིན་པས་རིངས་པ་དང་། །ཞེས་གསུངས། རྒྱལ་བ་ཡང་དགོན་པའི་ཞལ་ནས། ཏིང་ངེ་འཛིན་ངོ་མ་ཤེས་པའི་
བར་ཆད་བསལ་བ་ནི། དེ་ལྟར་བསྒོམས་པ་ལས་གང་བྱུང་ཡང་ཉམས་སུ་ཤེས་པར་བྱ། ལུས་ལ་བྱུང་བ་ཐམས་ཅད་ལུས་ཉམས། སེམས་ལ་བྱུང་ཚད་སེམས་ཉམས། རྨི་ལམ་
དུ་བྱུང་ཚད་རྨི་ཉམས་སུ་ཤེས་པར་བྱ། ཕན་པའི་ཉམས། གནོད་པའི་ཉམས། ཕན་གནོད་མེད་པའི་ཉམས་དང་གསུམ་དུ་ཤེས་པར་བྱ་སྟེ། ཕན་པའི་ཉམས་བདེ་གསལ་མི་རྟོག་
པའི་ཏིང་ངེ་འཛིན་ནམ། བྱམས་སྙིང་རྗེའམ། ཞེན་ལོག་གམ། མོས་གུས་སམ། གང་སྐྱེས་ཀྱང་ཞེན་པ་མེད་པར་ཉམས་སུ་བླངས། དེ་ལ་ཕར་རོ་མྱང་ན་ཉམས་དེ་ཡལ་
འགྲོ། ཚུར་དགེ་སྦྱོར་དུ་གནད་དུ་བསྣུན་ནས་ལམ་དུ་བཏང༌། ཉམས་ཞེན་མེད་སྣ་ཁ་མི་སྐྱིལ་བར་འུར་གྱིས་བསྐྱང་ངོ༌། །ཡང་ཉམས་རྒོད་པ་དང་། ངུ་བ་དང༌། འཁྲབ་པ་

དང་། བཙན་ཐབས་སུ་དད་པ་སྐྱེ་བ་འབྱུང་སྟེ། དེ་ལ་ཉམས་སུ་ཤེས་པས་རིག་པ་སེམས་ཀྱི་རང་སོ་བཟུང་། ལྟ་བའི་ཉམས་བསྐྱང་། དོན་ལ་ངེས་ཤེས་བསྐྱེད་པ་གལ་ཆེ། དེའི་
རྗེས་སུ་རོ་མྱང་ན། རྒྱལ་པོ་པེ་ཀར་ལ་སོགས་པས་ཤེས་པ་རང་བཞིན་དུ་མི་གནས་པར་གཏོང་དོགས་ཡོད། གནོད་པའི་ཉམས་ནི། ན་ཚ་ཟུག་གཟེར་རམ། སྙིང་རླུང་ཁམས་
འདུས་ལ་སོགས་གང་བྱུང་ཡང་ཞུམ་པ་མེད་པར་ཉམས་སུ་ཤེས་པར་བྱས་ལ་བྱུང་རྒྱལ་དུ་གཏོང་། ཕན་གནོད་མེད་པའི་ཉམས་ལ་མཐོ་དམན་སྣ་ཚོགས་འབྱུང་སྟེ། རྗེ་རས་པ་ཆེན་
པོའི་ཞལ་ནས། དབྱར་ཁའི་སྤང་ལ་ཅི་ཡང་སྐྱེ། །པག་ཤིའི་ཁ་ནས་ཅི་ཡང་ཡོང༌། །རྣལ་འབྱོར་ཉམས་ལ་ཅི་ཡང་འཆར། །ཞེས་གསུངས་སོ། །ཉམས་སུ་ཤེས་པར་བྱས་ཏེ་
ཞུམ་ཁེངས་མི་བྱ། ཞེས་གསུང་། ༼ ཨཱུ༽ ལུས་སེམས་ཏིང་ངེ་འཛིན་གྱི་བར་ཆད་ནི། ལུས་ལ་གེགས་ཀྱི་རིགས་ཅི་བྱུང་ཡང་། རྒྱལ་བ་ཡང་དགོན་པས། རབ་ངང་ལ་

༞| ༄༅། །བཞག །འབྲིང་ཟློག་བསྒོམ་གྱིས་རོ་སྙོམས། ཐ་མ་དམིགས་པས་བཅོས། གསུངས་པ་ལྟར་བྱ། འོ་སྐོལ་ཚལ་པ་ལ་གེགས་སེལ་གཟེར་ལྔ་བྱ་བ་
ཁྱད་ཆོས་བདོག་གིས་དེ་ཉམས་སུ་ལེན་འཚལ་ལོ། །ལྷ་གདོང་པའི་ཞལ་ནས། འཛག་པ་བསྲུང་པ་འདི་སོ་སོར་ཐར་པའི་གནད། གསང་སྔགས་ཀྱི་ལམ་གྱི་རྟེན་ཡིན་པས་གལ་
ཆེའོ། །བག་ཙམ་རེ་ཉམས་ཀྱང་ཡོན་ཏན་འགྲིབ། མཁའ་འགྲོ་གཡེལ་བར་འདུག་གསུངས་པ་དང་། གེགས་སྐྱོན་སངས་བྱེད་ཀྱི་གྲིབ་བསྲུང་བ་གལ་ཆེ། ཏིང་ངེ་འཛིན་གྱི་དབང་
བསྐུར་མང་དུ་བྱ། ཡི་གེ་བརྒྱ་པའི་དག་བྱེད་མང་དུ་བྱ། དུས་བཟང་པོ་ལ་ཚོགས་དང་གཏོར་མ་དང་སྤྱི་བཤགས་བྱ་གསུངས། དེ་ཚོས་དམ་ཚིག་ལ་སྐྱོན་བྱུང་བ་ཚོའང་སོར་ཆུད་པ་
ཡིན་མོད། གལ་འདི་རང་ཆེ། རྒྱལ་བ་ཡང་དགོན་པའི་ཞལ་ནས། གལ་ཏེ་དངོས་གྲུབ་བྱུང་ན་ངོ་མཚར་དུ་བྱེད། ཐེ་ཚོམ་ཟ་ན་བདུད་དུ་བྱེད། གལ་ཏེ་བར་ཆད་བྱུང་ཡང་རེ་༔

དོགས་ཁུ་འཕྲིག་བྲལ་ན་དངོས་གྲུབ་ཏུ་འགྲོ་གསུངས་པ་དེ་ཀ་ཡིན་ནོ། །སེམས་ལ་བྱུང་བའི་གེགས་ནི་འདི་ལྟར་བསལ་ཏེ། དབུས་མཐའ་ལས། ལྟ་དང་ཡུལ་ལ་འཇུག་པ་
དང་། །དེ་བཞིན་རོ་མྱང་བྱིང་རྒོད་དང་། །ཡིད་ཆེས་པ་ཡི་བསམ་པ་དང༌། །ཡིད་ལ་བྱེད་དང་ངར་འཛིན་དང་། །ཆུང་ངུ་སེམས་ཀྱི་གཡེང་བ་སྟེ། །བློ་ལྡན་རྣམས་ཀྱི་ཤེས་པར་
།ཞེས་དང༌། ལེ་ལོ་དང་ནི་གདམས་ངག་རྣམས། །བརྗེད་དང་བྱིང་དང་རྒོད་པ་དང་། །འདུ་མི་བྱེད་དང་འདུ་བྱེད་པ། །འདི་དག་ཉེས་པ་ལྔར་འདོད་དོ། །ཅེས་གསུངས་
སོ། །དབུ་མ་བསྒོམ་རིམ་ལས། མདོར་ན་ཏིང་ངེ་འཛིན་ཐམས་ཅད་ལ་ཉེས་པ་དྲུག་ཡོད་དེ། ལེ་ལོ་དང་། དམིགས་པ་བརྗེད་པ་དང་། བྱིང་བ་དང༌། རྒོད་པ་དང་། རྩོལ་བ་
དང་། མི་རྩོལ་བའོ། །དེ་རྣམས་ཀྱི་གཉེན་པོར་སྤོང་བའི་འདུ་བྱེད་བརྒྱད་བསྒོམ་མོ། །འདི་ལྟ་སྟེ། དད་པ་དང་། འདུན་པ་དང་། རྩོལ་བ་དང་། ཤིན་ཏུ་སྦྱང་བ་དང་། དྲན་「 ༔

།པ་དང་། ཤེས་བཞིན་དང་། སེམས་པ་དང་། བཏང་སྙོམས་སོ། །དེ་ལ་གོང་མ་བཞི་ནི་ལེ་ལོའི་གཉེན་པོ་སྟེ། འདི་ལྟར་ཏིང་ངེ་འཛིན་གྱི་ཡོན་ཏན་
ལ་ཡིད་ཆེས་མཚན་ཉིད་དང་ལྡན་པའི་དད་པས་རྣལ་འབྱོར་པ་རྣམས་དེ་ལ་འདོད་པ་སྐྱེའོ། །དེ་ནས་བརྩོན་པས་བརྩོན་འགྲུས་བརྩོམ་མོ། །དེ་ནས་བརྩོན་འགྲུས་ཀྱི་སྟོབས་ཀྱིས་ལུས་
དང་སེམས་ལས་སུ་རུང་བར་བྱེད་དོ། །དེ་ནས་ལུས་དང་སེམས་ཤིན་ཏུ་སྦྱངས་པར་ལེ་ལོ་ཟློག་སྟེ། དེ་ནས་དད་པ་ལ་སོགས་པས་ལེ་ལོ་སྤོང་བའི་ཕྱིར་བསྒོམ་མོ། །དྲན་པ་ནི་
༈ དམིགས་པ་བརྗེད་པའི་གཉེན་པོའོ། །ཤེས་བཞིན་ནི་བྱིང་བ་དང་རྒོད་པའི་གཉེན་པོ་སྟེ། དེས་བྱིང་བ་དང་། རྒོད་པ་ཡང་དག་པར་རྟོགས་པའི་ཕྱིར་རོ། །བྱིང་རྒོད་ཡང་དག་པར་
ཞི་བའི་དུས་ན་མི་རྩོལ་བ་ཉེས་པ་སྟེ། དེའི་གཉེན་པོར་སེམས་དཔའ་བསྒོམ་མོ། །བྱིང་བ་དང་རྒོད་པ་རབ་ཏུ་ཞི་སྟེ། གང་ཚེ་རྣལ་དུ་འཇུག་པ་དེའི་ཚེ་རྩོལ་བ་ཉེས་པ་ཡིན་ཏེ། དེའི་
༣

གཉེན་པོར་དེའི་ཚེ་བཏང་སྙོམས་བསྒོམ་མོ། །སྤོང་བའི་འདུ་བྱེད་བརྒྱད་པོ་དེ་དག་དང་ལྡན་ན། ཏིང་ངེ་འཛིན་ཤིན་ཏུ་ཁུག་པ་ཡིན་ཏེ། དེས་རྫུ་འཕྲུལ་ལ་སོགས་པའི་ཡོན་ཏན་
རྣམས་བསྒྲུབ་པར་བྱེད་དོ། །ཞེས་གསུངས་སོ། །དབུ་མ་བསྒོམ་རིམ་ལས། དེ་ལྟར་གང་ལ་འདོད་པའི་དམིགས་པ་དེ་ལ་སེམས་ཉེ་བར་བཞག་ནས། དེ་ཉིད་ཕྱིར་ཞིང་རྒྱུན་དུ་
སེམས་ཉེ་བར་བཞག་པར་བྱའོ། །དེ་ལ་ཉེ་བར་བཞག་ནས་སེམས་ལ་འདི་ལྟར་དཔྱད་པར་བྱ་སྟེ། ཅི་དམིགས་པ་ལེགས་པར་ཟིན་ནམ། འོན་ཏེ་བྱིང་ངམ། འོན་ཏེ་ཕྱི་རོལ་གྱི་ཡུལ་bglhiez.rlizzr.g.j
ལ་འགྱུ་བས་རྣམ་པར་གཡེངས་སམ་སྙམ་དུ་བརྟག་པར་བྱའོ། །དེ་ལ་གལ་ཏེ་རྨུགས་པ་དང་གཉིད་ཀྱིས་ནོན་ནས་སེམས་བྱིང་ངམ་བྱིང་གིས་དོགས་པ་དེའི་ཚེ། མཆོག་ཏུ་དགའ་&
བའི་དངོས་པོ་སངས་རྒྱས་ཀྱི་སྐུ་གཟུགས་ལ་སོགས་པའམ། སྣང་བའི་འདུ་ཤེས་ཡིད་ལ་བྱའོ། །དེ་ནས་བྱིང་བ་ཞི་བར་བྱས་ཅི་ནས་ཀྱང་དམིགས་པ་དེ་ཉིད་སེམས་ཀྱིས་ཤིན་ཏུ་༔

། གསལ་བར་མཐོང་བར་གྱུར་པ་དེ་ལྟར་བྱའོ། །གང་གི་ཚེ་དམུས་ལོང་ལྟ་བུའམ་མི་མུན་པར་ཞུགས་པའམ། མིག་བཙུམ་པ་ལྟ་བུར་སེམས་ཀྱི་
དམིགས་པ་ཤིན་ཏུ་གསལ་བར་མི་མཐོང་བ་དེའི་ཚེ། བྱིང་བར་གྱུར་པར་རིག་པར་བྱའོ། །གང་གི་ཚེ་ཕྱི་རོལ་གྱི་གཟུགས་ལ་སོགས་པ་དེ་དག་གི་ཡོན་ཏན་རྟོགས་པའི་ཕྱིར་
རམ། གཞན་ཡིད་ལ་བྱེད་པའམ། སྔོན་མྱོང་བའི་ཡུལ་འདོད་པས་སེམས་རྒོད་པའམ། རྒོད་དོགས་པར་མཐོང་བ་དེའི་ཚེ། འདུ་བྱེད་ཐམས་ཅད་མི་རྟག་པ་དང་། སྡུག་བསྔལ་
༈ བ་ལ་སོགས་པ་ཡིད་འབྱུང་བར་འགྱུར་བའི་དངོས་པོ་ཡིད་ལ་བྱའོ། །དེས་རྣམ་པར་གཡེང་བ་ཞི་བར་བྱས་ནས། དྲན་པ་དང་ཤེས་བཞིན་གྱི་ཐག་པས། ཡིད་ཀྱི་གླང་པོ་ཆེ་དམིགས་
པའི་ཐག་པ་དེ་ཉིད་ལ་གདགས་པར་བྱའོ། །གང་གི་ཚེ་བྱིང་རྒོད་མེད་པར་གྱུར་ཏེ་དམིགས་པ་དེ་ལ་སེམས་རྣལ་དུ་འཇུག་པར་མཐོང་བ་དེའི་ཚེ་རྩོལ་བ་གློད་ལ་བཏང་སྙོམས་སུ་

བྱ། ཞེས་གསུངས་སོ། །རྒྱལ་བ་ལྷ་གདོང་པའི་ཞལ་ནས། སྒོམ་པ་སྐྱོན་དྲུག་དང་བྲལ་བ། ཡོན་ཏན་བཞི་དང་ལྡན་པ་ཞིག་དགོས། སྐྱོན་དྲུག་ནི་ཤེས་པ་ལྟེངས་པ། རྨུགས་པ།
བྱིང་བ། རྒོད་པ། འཐས་པ། ཡང་བ་དང་དྲུག་གོ། །དེ་ལ་ལྟེངས་ན་ཤེས་པ་ས་ལེ་ཧྲིག་གེ་གཟེངས་བསྟོད། རྨུགས་ན་གསལ་གདབ། བྱིངས་ན་དཔངས་བསྟོད། རྒོད་ན་
སྲོག་རྩོལ་གྱི་རླུང་གཅུན། འཐས་ན་ཤེས་པའི་ཉམས་ལ་རོ་མཉམ། ཡང་ན་གཤིས་ཐོག་ཏུ་དབབ་བོ། །ཡོན་ཏན་བཞི་ནི། རྩ་བ་བརྟན་པ། རྩེ་མོ་རྣོ་བ། རང་བཞིན་གསལ་བ།
དམིགས་པ་སྣ་ཚོགས་བསྒྱུར་ཤེས་པའོ། །ཞེས་གསུངས། མདོར་ན་སེམས་ལ་སྡུག་བསྔལ་ལམ། རྣམ་པར་རྟོག་པ་རགས་པོ། ཉོན་མོངས་པ་རགས་པ་སྲན་མི་ཚུགས་པ་འདྲ་
ཅི་བྱུང་ཡང་། བླ་མ་རིན་པོ་ཆེའི་ཞལ་ནས། གལ་ཏེ་དབང་མེད་ཐུགས་འཁྲུལ་གདོན་གྱུར་ན། །སློབ་དཔོན་ལགས་པས་ཁོ་བོ་དྲན་མཛོད་ལ། །ཐུགས་མཛོད་ནམ་མཁའི་ངང་དུ་༔

༞| ༄༅། ། གློད་པར་ཞུ། །དེ་མ་ཐག་ཏུ་ཆོས་སྐྱའི་བྱིན་རླབས་ཀྱིས། །ཐུགས་ཀྱིས་ཅི་དགོངས་འགྲུབ་པ་ཆོས་ཉིད་ལགས། །འདོད་ཆགས་འགྱུ་ན་འགྱུས་པའི་དེ་
༈ མ་ཐག །སེར་སྣའི་ཐུགས་དང་ང་རྒྱལ་ཕྲག་དོག་ཐུགས། །དེ་ལ་སོགས་པ་ཉོན་མོངས་སྣ་ཚོགས་ཉིད། །ཐུགས་ལ་འགྱུ་ན་འགྱུས་པའི་དེ་མ་ཐག །ཁོ་བོ་ཐུགས་ལ་ཝལ་གྱིས་
དགོངས་མཛོད་ལ། །ཉོན་མོངས་ཐུགས་དེ་ནང་དུ་གཞོམ་པར་མཛོད། །ཐུགས་རྗེ་བྱང་ཆུབ་མཆོག་ལ་བསླབ་པར་ཞུ། །ཐུགས་མཛོད་ནམ་མཁའ་ལྟ་བུར་གསལ་དག་དེར། །ཅི་
ཡང་ཤོང་བས་ཏུལ་ཏུལ་མི་མཛད་ཞུ། །གསུངས། རྒྱལ་བ་ཡང་དགོན་པའི་ཞལ་ནས། ཉོན་མོངས་པརྣམ་རྟོག་གཅིག་ཏོལ་སྐྱེས་ན་དེའི་རྗེས་སུ་མ་འབྲེང་། བཟོ་མ་བྱེད་པར་
ཞོག་དང་། དེ་དང་ད་ཅིའི་གསལ་ལ་ངོས་བཟུང་མེད་པ་ལ་ཁྱད་འདུག་གམ་མི་འདུག་ལྟོས་དང་། གནས་འགྱུ་གཉིས་ལ་སེམས་ངོ་བོ་གཅིག་ལས་མི་འདུག་གོ། །འགྱུས་པ་ཞེས་

སྒྲོ་བཏགས་པ་ཡིན། སེམས་རང་གི་རང་གསལ་བ་མིན་པ་མེད། རྟོག་པ་འགྲུས་པ་དེ་ཚུར་ལ་བཀུག་ནས་བསྒོམ་ལ་འཇོག་པ་ནི་མིན། རྟོག་པའི་ངོ་བོ་དེ་ཀ་ལ་ཅེར་ལྟ་བ་ཞི་
གནས། དེ་ཀ་གསལ་སྟོང་དུ་ངོ་འཕྲོད་པ་ལྷག་མཐོང་། རྟོག་ཐོག་ན་ཞི་གནས་ལྷག་མཐོང་ཟུང་འབྲེལ་དུ་ཁྲིག་གེ། ཉོན་མོངས་སམ་རྣམ་རྟོག་དེ་ཀའི་རྗེས་སུ་འབྲེང་ན་སོ་སོ་སྐྱེ་
། སྤོངས་འགེགས་བྱེད་ན་ཐེག་པ་དམན་པ། དེ་སྔགས་དང་ཕྱག་རྒྱ་དང་ཏིང་ངེ་འཛིན་གྱིས་སྦྱོང་བསྒྱུར་བྱེད་ན་སྔགས་ཕྱི་ཡིན། འདིར་ངན་རྟོག་གི་རྩོལ་བས་མི་བསླད། གང་
ཤར་གྱི་ངོ་བོ་ལ་བལྟས་པས་ཉམས་མྱོང་སྐྱེས་པ་ཚོ་ལ་རྣམ་རྟོག་དེ་གཏད་ཡལ་དུ་ཡལ་ནས། རང་གི་ཉམས་ཐོག་ཏུ་ལྷན་གྱིས་འགྲོ་བ་ཞིག་ཡོང་། རྟོགས་པ་སྐྱེས་པ་ཚོ་ལ་ཡལ་རྒྱུ་
མེད། གང་ཤར་དེ་ཀའི་ངོ་བོ་མ་ཉམས་པར་གསལ་སྟོང་དུ་འཆར་བ་ཡིན། ལྟོས་དང་། རྣམ་རྟོག་གཅིག་སྐྱེས་ངོ་བོ་ལ་ལྟ། གཉིས་སྐྱེས་ངོ་བོ་ལ་བལྟས་པས། རྣམ་རྟོག་གང་༔

༣ ༄༅། ། སྐྱེས་ཐམས་ཅད་ཟླ་མེད་དུ་རྒྱང་རྒྱང་རྒྱང་། ཟང་ཐལ་དུ་ཐ་ལ་ལ། འཛིན་མེད་དུ་ཁྲོལ་ཁྲོལ་འགྲོ་སྟེ། སངས་རྒྱས་པ་ལ་འདི་རང་ཉེ། འཁོར་བ་ལ་
འདི་རང་གཟན་གསུངས། གྲུབ་ཆེན་ཨུ་རྒྱན་པས། རྣམ་རྟོག་དྲན་ཡལ་དུ་འགྲོ་སྟེ། སྟོང་ཉིད་ཀྱི་བཟུང་དྲན། རང་སྒོ་རྗེན་པར་འཆར་བ་དེ་རྩོལ་མེད་ཡང་དག་གི་དྲན་པ་ཞེས་
བཞེད་པར་འདུག །བླ་མ་རིན་པོ་ཆེའི་ཞལ་ནས། ཉོན་མོངས་རྣམ་རྟོག་བུད་ཤིང་འདི། །གློད་པས་ཡེ་ཤེས་མེ་རུ་འབར། །རྣམ་རྟོག་གྲོགས་སུ་མ་ཤར་ན། །ཡེ་ཤེས་སྐྱེ་དུས་
ཡོང་མི་སྲིད། །བུད་ཤིང་སྤངས་པའི་མེ་དང་ནི། །ས་རླན་མེད་པའི་པདྨ་བཞིན། །རྣམ་རྟོག་གྲོགས་སུ་འཁྱེར་ཤེས་ན། །ཕྱི་ནང་བར་ཆད་མ་ལུས་ཀུན། །རྣམ་རྟོག་གཡབ་མོས་
བཀུག་པའི་ཕྱིར། །ཐམས་ཅད་སྒོམ་གྱི་གྲོགས་སུ་འཆར། །གསུངས་པ་འདི་ཀ་གེགས་སེལ་གནད་ཤིན་ཏུ་ཆེ། དབུ་མ་རྩ་ཤེ་ལས། སྤོངས་པ་སྤངས་པ་མ་ཡིན་ཏེ། །བསྒོམ་
ཀ་

པས་སྤངས་པ་ཉིད་ཀྱང་མིན། །གསུངས། བླ་མ་རིན་པོ་ཆེའི་ཞལ་ནས། རེས་འགའ་བསྒོམས་ཀྱང་ཏིང་ངེ་འཛིན་མི་སྐྱེ་བར་སྙིང་མི་དགའ་ཞིང་རྟོག་པ་བན་བུན་མང་། རླུང་
སྐྱེས་དུབ་པ་ཡིན་ཞིང་ཟས་བཅུད་ཅན་ཟོ། ཞེས་དང་། ཐུན་མཚམས་སུ་བསྐོར་བ་དང་། དཔལ་ཆེན་པོ་རྒ་ལོའི་ལུགས་ཀྱི་ལུས་སྦྱོང་ཚར་རེ་འགྲུབ་ནའང་བཟང་། ཕར་འཁྱམ་
ཚུར་འཁྱམ་ལུས་མ་ངལ་ཙམ་དུ་བྱ། ལུས་ངལ་བའམ་དུབ་པའི་ལས་ཁུར་དྲག་པོ་མི་བྱ། མེ་དང་ཉི་མ་ལ་ཡུན་མི་རིང༌། ཁ་ཟས་བཅུད་དེ་ཟ། ལྟོ་འགྲངས་ལྟོགས་རན་པ་
དང་། ཚ་ཅུང་ཞན་ཙམ་བྱ། ཁམས་དང་མི་མཐུན་པའི་ཟས་སྐོམ་སྤངས་གསུངས། དཔལ་རྒ་ལོའི་ཞལ་ནས། ཙོག་པུ་དང་། ཙོག་གཉིད་སྤངས། ཉིན་པར་གཉིད་མི་ལོག
ནུབ་མོ་གཉིད་མི་བཅག་གསུངས། ཡོན་ཏན་སྐྱེས་དུས་སུ་རློམ་ཞེན་ཁེངས་པའི་བར་ཆད་ནི། གནས་པའམ། ཉམས་སམ་རྟོགས་པའམ། མངོན་ཤེས་ལ་སོགས་པའི་ཡོན་ཏན་༔

།དམ་དུམ་བྱུང་བ་དང་། རང་ཆོས་པ་རབ་ཅིག་ཡིན། ང་ལས་ལྷག་པ་སུ་ཡོད། ང་བཟང་ང་ཆེ་སྙམ་ན་སྙིང་དུ་བདུད་འཇུག་པ་ཡིན། དེ་ལས་སྐྱོན་ཆེ་
2 ༅།
བ་མེད། རྒྱལ་བ་ཡང་དགོན་པའི་ཞལ་ནས། ཡོན་ཏན་གྱི་ཆོས་ལ་ཞེན་པ་སྐྱེས་ན་བདུད་ཡིན། དེ་ལ་ང་ཆེ་ང་བཟང་གི་རྟོག་པ་བྱུང་ན། ཆོས་ཉིད་བཟང་པར་འདུག་པ་མིན། ང་
་བཟང་བ་རང་གིས་ཕུང་། བདག་འཛིན་མ་སྤངས་པའི་བཟང་པོ་མི་བཏུབ། ཅེས་དང་། དེ་ཙམ་གྱིས་ཆོག་པར་ལྟ་ན་ཡང་བདུད་ཡིན་གསུངས། གཞན་ལ་
རྒྱལ་གྱི་བྱུང་ཁུངས་བཟང་བ་རང
བརྙས་ཤིང་ཁ་གཏོང་། རང་གི་ཡོན་ཏན་སྒྲོགས། དེ་ནས་གཞན་གྱིས་བསྙེན་བཀུར་བྱུང་ཙ་ན་ང་རྒྱལ་སྐྱེས་ནས་སྒང་སྒང་ལ་སོང་། བླ་མ་རིན་པོ་ཆེའི་ཞལ་ནས། སྨྲ་ཁམས་ཆེ་
བའི་ཁ་ན་མེད། །ཕྱེ་གཏོར་འགམ་པའི་ཁ་ན་མེད། །གསུངས། དེ་སེལ་བ་ལ་རྗེ་གོང་མའི་ཡོན་ཏན་ལ་བསམ། རང་གི་སྐྱོན་ལ་བསམ། བླ་མ་རིན་པོ་ཆེའི་ཞལ་ནས། སྐྱོན་
ཀ་

གྱིས་ཡེ་ཤེས་ཆེ་དང་སྙིང་རྗེ་ཡི། །རྩལ་ཤུགས་མ་འབྱོངས་སྐྱོན་གྱིས་གོས་མ་ཡིན། །ཡོན་ཏན་མཐོང་ཐོས་ཚོགས་ལ་བསམ་བྱས་ན། །བ་སྤུ་བརྒྱར་གཤགས་ཙམ་ཡང་ཁོ་བོ་
ལ༑ །མི་འདུག་མངོན་སུམ་ཚད་མ་འདི་རང་ལགས། །གསུངས། ལས་ངན་ཟློག་པའི་བར་ཆད་ནི། ཨ་མོ་གྷ་པ་ཤའི་རྒྱུད་ལས། གང་ཚེ་དངོས་གྲུབ་འབྱུང་བ་ན། །དེ་ཚེ་
ལས་ཀྱང་ཟློག་པར་བྱེད། །ཅེས་གསུངས། རྒྱལ་བ་ཡང་དགོན་པས། མཆོག་ཐུན་མོང་གི་དངོས་གྲུབ་ཐོབ་ཁར་ལས་ངན་ཐམས་ཅད་ལྷོངས་ཤིང་། རྒྱུ་འབྲས་བསླུ་བ་མེད་པར་
འབྲས་བུ་འབྱིན་པས། རྒྱུ་དུས་སུ་གཅོང་ནད་ཚབ་ཅན་ནམ། ཤིག་ནད་དྲག་པོའམ། མཐུན་རྐྱེན་མ་འཛོམས་པའམ། སྐུར་བ་དྲག་པོའམ། ཡང་ན་བསོད་ནམས་ཆེན་
པོའམ། བར་ཆད་གང་རུང་ཞིག་འདོམ་སྟེ། དེའི་དུས་སུ་སྨན་དང་། དམིགས་པས་མི་བཅོས། རང་གི་དགེ་སྦྱོར་གང་གོམས་པ་གནད་དུ་བཏང་བས། གེགས་སེལ་བ་དང་g

།བོགས་ཐོན་པ་དུས་གཅིག་ཏུ་འོང་གསུངས། གཞན་ཚོ་བས་ཀྱང་བསོད་ནམས་ཡད་ཡུད་འདི་རང་ཚོར་བ་དང་སོལ་དཀའ་དོགས་ཡོད། རྗེ་ཡང་༄༅།
དགོན་པས། བསྒོམ་འཇུག་ལེགས་ཉམས་རྟོགས་ཀྱི་མགོ་མཇུག་ལྡན། །བློ་སྦྱོང་གི་བདག་པོ་བཙས་སྲན་ཆུང་། །ཡོན་ཏན་གྱི་ལོ་འདབ་མ་གྱོང་པར། །གཞན་དོན་གྱི་བཙས་མ་
བསྲུབས་སུ་རུ། །མཚམས་དེ་ན་སྒོམ་ཆེན་གྱི་སླུ་ས་གཅིག་ཡོད། རང་བསྒོམ་ཡུན་གྱི་ནམ་ཞག་སྲིངས་ཤིག་གསུངས། མདོར་ན་བླ་མ་རིན་པོ་ཆེའི་ཞལ་ནས། གེགས་སེལ་
ཐམས་ཅད་གཟེར་ལྔའི་ནང་དུ་འདུས། གསུང་ཞིང་། གེགས་སེལ་གཟེར་ལྔ་ལས། བཅོས་ཐབས་བགྲང་གིས་མི་ལང་གིས། བླ་མ་རིན་པོ་ཆེའི་གོ་ཆ་རྩིས་སུ་ཆེ། སྟོང་པའི་གོ་
ཆ་རྩིས་སུ་ཆེ། བདེ་བའི་གོ་ཆ་རྩིས་སུ་ཆེ། སེམས་ཀྱི་གོ་ཆ་རྩིས་སུ་ཆེ། གསུངས་པས། གེགས་ཐམས་ཅད་སེལ་བ་ལ། རབ་བླ་མའི་མོས་གུས་རྐྱང་པས་ཆོག །འབྲིང་བདེ་
ཀ་

སྟོང་གི་ཉམས། ཐ་མ་སེམས་ཀྱི་དམིགས་པ་དང་ཐབས་སྣ་ཚོགས་རྣམས་ཡིན་ནོ། །བོགས་འདོན་ནི། རྒྱལ་བ་ཡང་དགོན་པའི་ཞལ་ནས། ཐབས་ཀྱི་བོགས་ཤེས་རབ་ཀྱི་
འདོན། ཤེས་རབ་ཀྱི་བོགས་ཐབས་ཀྱིས་འདོན། སྙིང་རྗེའི་བོགས་སྟོང་པས་འདོན་སྟོང་པའི་བོགས་སྙིང་རྗེས་འདོན། ཞི་གནས་ཀྱི་བོགས་ལྷག་མཐོང་གིས་འདོན། ལྷག་མཐོང་
གི་བོགས་ཞི་གནས་ཀྱི་འདོན། རྩེ་གཅིག་ལ་ཉམས་ཀྱི་བོགས་ཉམས་ཀྱིས་འདོན། སྤྲོས་བྲལ་ལ་རྟོགས་པའི་བོགས་ཉམས་ཀྱིས་འདོན། རོ་གཅིག་ལ་རྟོགས་པའི་བོགས་རྟོགས་
པས་འདོན། གསུངས། དེའི་སྟེང་དུ་ཐ་མལ་ཡོན་ཏན་དུ་བོགས་འདོན། སྐྱོན་ཡོན་ཏན་དུ་བོགས་འདོན། ཡོན་ཏན་གོང་ནས་གོང་དུ་བོགས་འདོན་བྱ་བ་གཅིག་མནན་ལ་
བགྱིའོ། །ཐབས་ཀྱི་བོགས་ཤེས་རབ་ཀྱི་འདོན། ཤེས་རབ་ཀྱི་བོགས་ཐབས་ཀྱིས་འདོན་པ་ནི་བླ་མ་རིན་པོ་ཆེའི་ཞལ་ནས། བསྐལ་པ་དཔག་མེད་མི་དམིགས་བདེ་བ་ཆེ། །དངོས་ ཱ

།པོ་གནས་པར་སླར་ཞིང་དངོས་མེད་མཆེད། །ཅེས་གསུངས་ཏེ། འཕགས་པ་དྲི་མ་མེད་པར་གྲགས་པས་བསྟན་པ་ལས། ཤེས་རབ་དང་བྲལ་བའི་
ཐབས་དང་། ཐབས་དང་བྲལ་བའི་ཤེས་རབ་ནི་བྱང་ཆུབ་སེམས་དཔའི་འཆིང་བའོ། །དབུ་མ་བསྒོམ་རིམ་ལས། བྱང་ཆུབ་སེམས་དཔའི་བསྒྲབ་པ་དེ་ཡང་མདོར་ན་ཐབས་ཀྱི་ངོ་བོ་
ཡིན་ཏེ། ཤེས་རབ་འབའ་ཞིག་ཀྱང་མ་ཡིན་ལ། །ཐབས་འབའ་ཞིག་ཀྱང་མ་ཡིན་ནོ། །ཞེས་དང་། དེ་ལ་ཤེས་རབ་ཀྱི་ཕ་རོལ་ཏུ་ཕྱིན་པ་མ་གཏོགས་པར། སྦྱིན་པ་ལ་སོགས་
པའི་ཕ་རོལ་ཏུ་ཕྱིན་པ་དང་། བསྡུ་བའི་དངོས་པོ་ལ་སོགས་པ་ཞིང་ཡོངས་སུ་དག་པ་དང༌། ལོངས་སྤྱོད་ཆེན་པོ་དང་། གཡོག་འཁོར་ཕུན་སུམ་ཚོགས་པ་ལ་སོགས་པ་
དང་། སེམས་ཅན་ཡོངས་སུ་སྨིན་པར་བྱེད་པ་དང་། སྤྲུལ་པ་ལ་སོགས་པ་མངོན་པར་མཐོ་བའི་ཆོས་སྡུད་པར་བྱེད་པའི་དགེ་བ་མང་པོ་ཐམས་ཅད་ནི་ཐབས། ཞེས་བྱའོ། །ཤེས་

རབ་ནི་ཐབས་དེའི་ངོ་བོ་ཉིད་ཕྱིན་ཅི་མ་ལོག་པར་རྟོགས་པའི་རྒྱུ་ཡིན་ཏེ། དེས་ཡང་དག་པར་ཐབས་ཀྱི་བྱེ་བྲག་ཕྱེད་ནས། ཕྱིན་ཅི་ལོག་མེད་པར་བདག་གཞན་གྱི་དོན་ཇི་ལྟ་བ་བཞིན་
དུ་བསྒྲུབ་པས་སྔགས་ཀྱིས་བཏབ་པའི་དུག་ཟ་བ་དང་འདྲ་སྟེ། ཀུན་ནས་ཉོན་མོངས་པར་མི་འགྱུར་རོ། །ཞེས་གསུངས་སོ། །སྟོང་པའི་བོགས་སྙིང་རྗེའི། སྙིང་རྗེའི་བོགས་སྟོང་
པས་འདོན་པ་ནི། བླ་མ་རིན་པོ་ཆེའི་ཞལ་ནས། ཐུབ་དབང་སྲས་བཅས་ཀུན་གྱི་ལམ་པོ་ཆེ། །སྟོང་ཉིད་སྙིང་རྗེ་དབྱེར་མེད་ཕྱག་རྒྱ་ཆེན་པོར་གསུངས། །ཞེས་དང་། རང་ལ་.2ae1.cilizes.g.ab
བདག་མེད་པས་གཞན་ལ་སྙིང་རྗེ་ཅི་སྐྱེས་བྱེད་པ་ཡིན་ཞེས་དང་། ཐེག་པ་ཆེན་པོའི་རྩ་བའམ་གནད་མཆོག་ནི་སྙིང་རྗེ་ཆེན་པོ་ཡིན། ཐབས་གཞན་ནི་གང་གིས་ཀྱང་ནི་རྫོགས་པའི་
སངས་རྒྱས་སུ་བསྒྲོད་ཅིང་མངོན་དུ་གྱུར་པ་སྲིད་མ་ཡིན། ཞེས་པ་དང་། ས་ར་ཧ་པས། སྙིང་རྗེ་དང་བྲལ་སྟོང་པ་ཉིད་ཞུགས་གང༌། །དེས་ནི་ལམ་མཆོག་རྙེད་པ་མ་ཡིན་ནོ།

འ་།འོན་ཏེ་སྙིང་རྗེ་འབའ་ཞིག་བསྒོམ་ན་ཡང་། །འཁོར་བ་འདིར་གནས་ཐར་པ་ཐོབ་མི་འགྱུར། །གང་ཡང་གཉིས་པོ་སྦྱོར་བར་ནུས་པ་དེས། །འཁོར་བར་
མི་གནས་མྱ་ངན་འདའ་མི་གནས། །ཞེས་དང་། བླ་མ་རིན་པོ་ཆེའི་ཞལ་ནས། བྱམས་དང་སྙིང་རྗེ་བྱང་ཆུབ་སེམས་མཆོག་ལ། །ལམ་གྱི་གཙོ་བོར་བགྱིས་ནས་བསླབ་ལགས་
པས། །བོགས་ལ་ཐུག་པ་མ་མཆིས་ཕྱིས་ནས་ནི། །སྤོས་པ་དེ་ཉིད་སྙིང་རྗེ་ཆེན་པོར་ཤར། །ཞེས་དང་། སྙིང་རྗེ་ཆེ་ཉིད་སྟོང་ཉིད་ཆེན་པོར་ཤར། །ཞེས་གསུངས། རྒྱལ་སྲས་
༈ ཡང་དགོན་པས། བྱང་སེམས་མཐར་ཐུག་པ་སྐྱེས་པའི་དུས་ན། ཕྱག་ཆེན་གྱི་གནད་ནས་བཟུང༌། ཕྱག་རྒྱ་ཆེན་པོ་དངོས་པོའི་དུས་ནི་བྱང་སེམས། གནད་ནས་བཟུང་
བས། གཞན་དོན་གྱི་རྟེན་འབྲེལ་འགྲིགས་པ་ལ་ཚེགས་མེད། རྟོག་པས་བར་མ་ཆོད་པར་བྱ་གསུངས། ཞི་གནས་ཀྱི་བོགས་ལྷག་མཐོང་གིས་འདོན། ལྷག་མཐོང་གི་བོགས་ཞི་

གནས་ཀྱིས་འདོན་ཞེས་པའི་ཐབས་ནི། བླ་མ་རིན་པོ་ཆེའི་ཞལ་ནས། གོང་དུ་རྟོག་པ་ལ་གཅེར་གྱིས་བལྟས་ནས་ཆོས་སྐུ་ངོས་འཛིན། དེ་ནས་ལྷོད་ཀྱིས་གློད་ནས་ཆོས་སྐུ་ངོས་
འཛིན་པ་ཡིན། དེ་གཉིས་གཅིག་གི་བོགས་འདོན་གཅིག་གིས་བྱེད་གསུངས། ཡང་དགོན་པས། སྐལ་ལྡན་བསྒོམ་གྱིས་གདུངས་པ་ཀུན། །བསྒོམ་ཕྱི་རུ་མ་འཚོལ་ནང་དུ་
ལྟོས། །བཞག་པས་མི་ཆགས་ཡན་པར་ཐོང་། །བཟུང་བས་མི་ཟིན་གློད་ལ་ཞོག །བསྒོམ་འདོད་ན་བསྒོམ་མིན་གྱི་སྣང་བ་འདུག་གེ་ལྟོས། །བསྒོམ་དུམ་བུར་མ་བཅད་ཕྱལ་པར་
ཐོང་། །ཡེ་བསྒོམ་ལ་བློ་ཡིས་མ་བསྒོམས་པར། །རང་བབ་ལ་བཟོ་ཡིས་མ་འཆོས་ཤིག །བསྒོམ་གཏིང་གསལ་རྐྱེན་གྱིས་བསྒྱར་དུ་མེད། །བློ་རྟོག་པ་ལ་སྐྱོན་དུ་མ་བལྟ་བར།
མི་རྟོག་པ་ཆེད་དུ་མ་བསྒོམས་པར། །སེམས་རང་ལུགས་སུ་ཞོག་ལ་རྒྱངས་སོ་ཚུགས་དང༌། །བསྒོམ་ཞི་གནས་ཀྱི་མཐིལ་དུ་ཕེབས་པ་ཞིག་འོང་གིས། །སེམས་ངོས་བཟུང་མེད་

།པ་སྟོང་པའི་དབྱིངས། །འགག་མེད་དུ་གསལ་བ་རིག་པའི་སྒོ། །བློ་བྲལ་གྱི་གསལ་སྟོང་རྗེན་པ་འདི། །རང་སོར་ཞོག་ལ་ཀུན་རང་ལ་ལྟོས་དང་། །تي ༄༅།
ལྷག་མཐོང་གི་རང་ཞལ་མཐོང་བ་ཞིག་ཡོང་གིས། །གསུངས། དེ་ལྟར་རྩེ་གཅིག་གི་རྣལ་འབྱོར་སྐྱེས་ཙ་ན། ཉམས་ཀྱི་བོགས་ཉམས་ཀྱིས་འདོན་ནས། སྤྲོས་བྲལ་གྱི་རྟོགས་པ་
སྐྱེ་ཚུལ་ནི། མ་ཡེངས་པའི་དྲན་པ་སོ་མ་ཤོར། །མ་བསྒོམས་པའི་གནས་ལུགས་བཟོ་མ་བྱས། །བསམ་མེད་ཀྱི་རིག་པ་སྨྲ་མ་འདོད། །བརྟག་དཔྱད་ཀྱིས་མ་བསླད་ཁ་ཡན་དུ་
སྐྱོངས། །སྤྲོས་བྲལ་གྱི་མ་བུ་འཕྲོད་པ་ཞིག་ཡོང་གིས། །བློ་རྟོག་པ་རུ་འགྱུས་པ་གནས་ལུགས་ཀྱི་སྒོ། །དེ་རང་ངོ་ཤེས་པ་ཉམས་ལེན་གྱི་གནད། །རང་ཞལ་དང་མཇལ་བས་རང་
དུ་འདྲེས། །རང་མིན་གྱི་རྣམ་རྟོག་འདུག་གམ་ལྟོས་དང༌། །བསྒོམ་གནས་འགྱུའི་བར་ལག་འདྲེས་པ་ཞིག་འོང་གིས། །གསུངས། དེ་ལྟར་སྤྲོས་བྲལ་ཤར་བ་དེས། རྟོགས་པའི་
ཀ་

བོགས་ཉམས་ཀྱིས་བཏོན་ནས། རོ་གཅིག་འཆར་ཚུལ་ནི། རྒྱལ་སྲས་ཡང་དགོན་པས། སྒོ་ལྔ་ཡུལ་ཐོག་ཏུ་ཤར་བ་འགག་མེད་ཀྱི་གདངས། །ཡུལ་འཛིན་རྐྱེན་ལས་སྐྱེ་བ་སྐྱེ་
མེད་ཀྱི་གཤིས། །སྣང་ཞེན་མ་བཀག་པར་ལོག་པ་རང་བབ་ཀྱི་སྒོམ། །སྟོང་སྣང་བློ་བྲལ་དུ་ཤར་བ་རང་འགྲོས་ཀྱི་ལམ། །སྣང་བ་སྐྱོན་དུ་མ་བལྟ་འཛིན་པ་ཐོངས་དང༌།
གཅིག་གི་ཀླུངས་སུ་ཕེབས་པ་ཞིག་འོང་གིས། །གསུངས། དེ་ལྟར་རོ་གཅིག་རྟོགས་པ་དེ་རྟོགས་པའི་བོགས་རྟོགས་པས་བཏོན་ནས། བསྒོམ་མེད་འཆར་ཚུལ་ནི། བསྒོམ་བྱའི་
ཡུལ་དང་སྒོམ་མཁན་གྱི་སེམས། །རིག་ཐོག་ན་གཉིས་སུ་འདུག་གམ་ལྟོས་དང་། །གཉིས་མེད་ཀྱི་ཤེས་པ་རྟེན་དང་། །རྟེན་མེད་ཀྱི་རིག་པ་ཕྱལ་པར་ཐོངས། །སྒོམ་ཉིན་མཚན་
ཁོར་ཡུག་ཏུ་འབྱམས་པ་ཞིག་ཡོང་གི་ལོ། ཡང་དགོན་པའི་འཆལ་གཏམ་འདི་པ་རང་། ཁ་མི་ཚ་མུར་དུ་བཏུབ། ཐ་མ་ལ་ཡོན་ཏན་དུ་བོགས་འདོན་པ་ནི། བླ་མ་རིན་པོ་ཆེའི་ཞལ་༤

།ནས། ཐུན་བཞི་པའི་ཐུན་མགོ་ཐམས་ཅད་དུ་ལྷའི་བསྐྱེད་རིམ། ཐུན་དངོས་གཞི་ལ། རླུང་ཐུབ་ཚད། ཐུན་ཞབས་སུ་འཕོ་བ་སྦྱང་བ་དང་། ལྟ་
སྟངས་སམ། ཕྱག་རྒྱ་ཆེན་པོ། མཎྜལ་དང་། གཏོར་མ། བཟླས་པ། ཚ་ཚ། ཆུ་སྦྱིན། བསྐོར་བ། ལུས་སྦྱོང་ཉི་ཤུ་པ་དང་། སྤྱོད་ལམ་གྱི་རིམ་པ་ཐམས་ཅད་སྡིག་དང་མ་
འདྲེས་པར་རྨི་ལམ་ལྟ་བུར་ཤེས་པ་དང་མ་བྲལ་བར་བྱའོ་གསུངས། སྲས་ལྷ་གདོང་པས། དུས་བཟང་ལ་ཚོགས་འཁོར་བྱ། གཏོར་མ་དང་། དུས་དུས་སུ་དབང་དང་། དམ་
ཚིག་གསོ། ཚོགས་གསོག་དང་གཏོར་མ་བྱ། དེ་རྣམས་ལ་བོགས་རྒྱངས་རྒྱངས་འོང་གི་འདུག །གཞན་ཡང་ཐུན་རེས་འཇོག །ཁ་ཟས་རེས་འཇོག །སྤྱོད་ལམ་བག་ཡངས་
ཡུལ་སྣ་ཚོགས་ཀྱི་བདུད་རྩི་བསྟེན། སེམས་ཀྱི་གནད་སྣ་ཚོགས་སུ་འཕོ། བླ་མའི་གདམས་ངག་དང་མདོ་རྒྱུད་ཟབ་མོ་ལ་ལྟ་རྟོགས་བྱ། རྗེ་གོང་མའི་ཉམས་མགུར་ལ་
ཀ་

ལྟོས། ངེས་ཤེས་གང་ནས་སྐྱེ་མི་ཤེས་པ་ཡིན་གསུངས། ཡོན་ཏན་མི་འབྱུང་བའི་རྒྱུ་འཇིག་རྟེན་གྱི་ཞེན་འཛིན་བཅད། ཅེས་དང་། ཁོང་གི་བླ་མ་མི་བསྐྱོད་ཀྱི་ཞལ་ནས། ཉམས་
ལ་ཡར་བསྐྱེད་མེད་པ་ནི། །གཉིས་སྣང་གི་ཡུལ་ལ་ཞེན་པས་ལན། །ཟླ་བ་ཉི་མས་ནོན་པ་བཞིན། །སེམས་འཁྲི་བ་ཆོད་དང་སྐལ་ལྡན་ཀུན། །ཞེས་གསུང་། སྲས་ལྷ་གདོང་པའི་
ཞལ་ནས། ཕྱག་རྒྱ་ཆེན་པོ་དངོས་པོའི་དུས་ན་རྟོག་པ་བཟང་ངན་གང་བྱུང་ཡང་། མྱུར་དུ་གནད་དུ་བཟུང་བ་གལ་ཆེ། དེ་ལ་ཕྱད་ཕྱོད་བྱས་ན། ཨེན་ཙམ་རེ་ལ་མི་བྱེད་ཀ་མེད་ཀྱི་
ལས་འོང་བར་འདུག །ལམ་དུ་ཐེངས་ན་ཡོན་ཏན་རེ་བསྐྱེད་གསུངས། སྐྱོན་ཡོན་ཏན་དུ་བོགས་འདོན་པ་ནི། བླ་མ་རིན་པོ་ཆེ་ཞལ་ནས། དཔལ་གསང་བ་འདུས་པ་ལས།
འདོད་པའི་ཡོན་ཏན་རྣམ་ལྔ་ལ། །བརྟེན་པས་དངོས་གྲུབ་མཆོག་ཐོབ་འགྱུར། །དཀའ་ཐུབ་སྡོམ་པ་མི་བཟད་པས། །བསྟེན་ཡང་འགྲུབ་པར་མི་འགྱུར་རོ། །ཞེས་པ་དང་། བདེ་༔

།བས་བྱང་ཆུབ་བསྒྲུབ་པར་བྱ། །ཞེས་གསུངས་པས་ན། སྤྱོད་ལམ་ཐམས་ཅད་དུ་བདེ་བའི་གྲོགས་སུ་གང་འགྱུར་བ་ཐམས་ཅད་ནི་མི་དགག་པར་བག་
ཡངས་སུ་སྤྱད་པར་བྱའོ། །དེ་དག་ནི་མངོན་པར་ཞེན་པས་ནི་མ་ཡིན། ཐ་མལ་པའི་སྤྱོད་པ་ནི། ཐམས་ཅད་དུ་དྲན་པ་དང་། ཤེས་བཞིན་གདེངས་དང་མི་ལྡན་པས་ནི། སེམས་
གཡེང་བའི་རྒྱུར་གྱུར་པས་ནི་མ་ཡིན། དུས་ཐམས་ཅད་དྲན་པ་དང་ཤེས་བཞིན་གྱིས་ཟིན་པར་བྱ་བ་ནི་གཅེས་སོ། །གསུངས་པ་ལྟར་ཤེས་པར་བྱ་སྟེ། བརྟག་གཉིས་ལས། གང་
དང་གང་གིས་འཇིག་རྟེན་འཆིང་འགྱུར་བ། །དེ་དང་དེས་ནི་འཆིང་བ་ལས་གྲོལ་ཏེ། །དེ་ཉིད་མི་ཤེས་འཇིག་རྟེན་མི་གྲོལ་ཞིང་། །དེ་ཉིད་རྣམ་སྤང་དངོས་གྲུབ་རྙེད་མི་འགྱུར། །
ཞེས་དང་། རྣམ་རྟོག་ཉིད་ཀྱིས་རྣམ་རྟོག་དང་། །སྲིད་པ་ཉིད་ཀྱིས་སྲིད་པ་དག །ཇི་ལྟར་རྣ་བར་ཆུ་ཞུགས་པ། །ཆུ་ཉིད་ཀྱིས་ནི་དབྱུང་བར་བྱ། །དེ་བཞིན་དངོས་པོའི་རྣམ་རྟོག་

ཀྱང་། །རྣམ་པར་ངེས་པར་སྦྱང་བར་བྱ། །ཞེས་དང་། གུར་ལས། ཆགས་དང་བྲལ་བའི་བྱང་ཆུབ་ནི། །ཆགས་པ་མཆོག་ལྡན་རྣམས་ཀྱིས་སྨོད། །ཅེས་དང་། དོ་ཧ་
ལས། ཡུལ་རྣམས་བསྟེན་པས་ཡུལ་གྱིས་མི་གོས་ཏེ། །ཨུཏྤལ་བླངས་ཀྱང་ཆུ་ཡིས་མི་རེག་བཞིན། །ཞེས་སོ། །བརྟག་གཉིས་ལས། སྐྱེ་བོ་མི་བཟད་པ་ཡི་ལས། །གང་དང་
གང་གིས་འཆིང་འགྱུར་བ། །ཐབས་དང་བཅས་ན་དེ་ཉིད་ཀྱིས། །སྲིད་པའི་འཆིང་བ་ལས་གྲོལ་འགྱུར། །ཆགས་པས་འཇིག་རྟེན་འཆིང་འགྱུར་བ། །འདོད་ཆགས་ཉིད་ཀྱིས་རྣམ་
གྲོལ་འགྱུར། །ཞེས་དང་། གུར་ལས། འདོད་ཆགས་ཀྱིས་བསྐྱེད་འཇིག་རྟེན་པ། །འདོད་ཆགས་སྤངས་ན་བརླག་པར་འགྱུར། །རྡོ་རྗེ་ཆགས་པ་ཡོངས་ཤེས་ནས། །ཡིད་ནི་རྡོ་
རྗེ་སེམས་དཔར་འགྱུར། །ཞེས་དང༌། མདོ་སྡེའི་རྒྱན་ལས། ཆོས་ཀྱི་དབྱིངས་ནི་མ་གཏོགས་པར། །གང་ཕྱིར་ཆོས་མེད་དེ་ཡི་ཕྱིར། །སངས་རྒྱས་རྣམས་ཀྱི་དེ་དག་ལས། །

༄༅། །ངེས་འབྱུང་ཆགས་སོགས་ཡིན་པར་དགོངས། །ཞེས་དང་། ཐེག་བསྡུས་ལས། ཐབས་ཆེན་དང་ནི་ལྡན་པ་ན། །ཉོན་མོངས་བྱང་ཆུབ་ཡན་ལག་
འགྱུར། །འཁོར་བའང་ཞི་བའི་བདག་ཉིད་པས། །དེ་ཕྱིར་རྒྱལ་སྲས་བསམ་མི་ཁྱབ། །ཅེས་སོ། །གསང་སྔགས་ནས། ཞེ་སྡང་ཅན་ལ་དྲག་པོའི་ཕྲིན་ལས། གཏི་མུག་ཅན་ལ་
མུ་སྟེགས་ལ་སོགས་ལ་དེ་དང་མཐུན་པའི་ཁྲུས་དང་། སྦྱིན་སྲེག་མཆོད་སྦྱིན་ལ་སོགས་སྤྱོད་པ་སྣ་ཚོགས། ང་རྒྱལ་ཅན་ལ་ལྷའི་ང་རྒྱལ་ལ་སོགས་བསྟན་པ་ཚོའང་སྐྱོན་དེ་དང་
རིགས་མཐུན་གྱི་སྤྱོད་པས་ཁྲིད་ནས་ཡོན་ཏན་བསྐྱེད་པ་ཡིན་མོད། ཐབས་ལ་མཁས་པས་འདོད་པའི་ཡོན་ཏན་བསྟེན་ཚུལ་གསུངས་ཏེ། སྡུད་པ་ལས། གལ་ཏེ་བྱང་ཆུབ་སེམས་
དཔའ་འདོད་ཡོན་ལྔ་སྤྱོད་ཀྱང་། །སངས་རྒྱས་ཆོས་དང་འཕགས་པའི་དགེ་འདུན་སྐྱབས་སོང་སྟེ། །སངས་རྒྱས་བསྒྲུབ་བྱ་སྙམ་དུ་ཀུན་མཁྱེན་ཡོད་བྱེད་ན། མཁས་པ་ཚུལ་

ཁྲིམས་ཕ་རོལ་ཕྱིན་གནས་རིག་པར་བྱ། །གལ་ཏེ་བསྐལ་པ་བྱེ་བར་དགེ་བའི་ལས་ལམ་བཅུ། །སྤྱོད་ཀྱང་དགྲ་བཅོམ་རང་རྒྱལ་ཉིད་ལ་འདོད་བསྐྱེད་ན། །དེ་ཚེ་ཚུལ་ཁྲིམས་སྐྱོན་
བྱུང་ཚུལ་ཁྲིམས་ཉམས་པ་ཡིན། །གསུངས། ཐབས་ཀྱིས་སྐྱོན་ཡོན་ཏན་དུ་འགྱུར་བ་དང་། ཐབས་ཀྱིས་མ་ཟིན་པའི་ཉོན་མོངས་རང་ཁ་མ་མ་ནོར་བ་གལ་ཆེའོ། །ས་ར་ཧ་
པས། གང་གིས་བཅིངས་པ་དེ་ཡིས་གྲོལ་ལོ་ཞེས། །དེ་ནི་ར་གན་གསེར་གྱིས་བློ་ཡིས་ལན། །རྨོངས་པ་རིན་ཆེན་བརྟགས་པ་མི་ཤེས་པར། །ཁ་དོག་དབྱེ་བས་འཆིང་བུ་མརྒད་
ཟེར། །གསུང་བ་དང་ཡང་མཐུན་ཏེ། ཉོན་མོངས་རང་ཁ་མར་མ་ཤོར་དགོས་བྱ་བར་གདའོ། །དེ་བས་ཁྱད་པར་དུ་འཕགས་པ་ཐ་མལ་གྱི་མི་གཙང་སྤྱོད་ཁྱི་ཕག་ཚུན་ཆོད་ཀྱི་སྤྱོད་
པ་འབྲངས་མི་གཙང་ཞིང་རྗེས་ངན་པ་འདི་འདྲ། རང་ལུས་གཞན་ལུས་ཀྱི་ཕྱག་རྒྱས་ཟག་མེད་ཀྱི་བདེ་བ་མངོན་སུམ་དུ་སྤེལ་བ་ལྟ་བུའམ། ཐ་མལ་གྱི་གཉིད་རིག་པ་མྱོས་ཤིང་རོ་

།དང་འདྲ་བར་འགྲོ་བ་འདི་གདམས་པའི་གནད་གོམས་པས། འོད་གསལ་ཟུང་འཇུག་ཏུ་འགྱུར་བའམ། ཐ་མལ་གྱི་རྨི་ལམ་ཟང་ཟིང་ཅི་ཡིན་ཆ་༄༅།
མེད། ཏིང་ངེ་འཛིན་གྱི་རྩལ་སྦྱོང་ཁྱད་འཕགས་སུ་འགྲོ་བ་འདི་འདྲ་ཚོ་ཡ་མཚན་མེད། དེ་ཐམས་ཅད་ཀྱི་གནད་ཀྱང་། རང་རེ་ཕྱག་རྒྱ་ཆེན་པོ་ཉོན་མོངས་རྣམ་རྟོག་གང་ཤར་མི་
སྤངས། མི་བསྒྱུར་བར་རང་ངོ་བལྟས་པས་རང་ཐོག་ཏུ་གྲོལ་བའི་ཉམས་ལེན་འདི་ལ་ཡོད་དོ། །བླ་མ་རིན་པོ་ཆེའི་ཞལ་ནས། ཆགས་པའི་སེམས་སྐྱེས་པ་དང༌། དེ་རང་ལ་
གཅེར་བལྟས་པའམ། རང་སར་ལྷོད་ཀྱིས་གློད་པས། རང་ཞིར་སོང་བའམ། ཡེ་ཤེས་ཀྱི་མེ་འུར་འབར་ཡོང་བ་ཆོས་ཉིད་ཡིན། དེ་བཞིན་དུ་ཞེ་སྡང་ལའང་གསུངས། རང་ཞིར་
འགྲོ་བའམ་གསུངས་པ་དེ་ཉམས་ཀྱི་དུས་ཡིན། ཡེ་ཤེས་ཀྱི་མེ་འབར་གསུང་བ་དེ་རྟོགས་པའི་དུས་ཡིན། དེ་འདྲའི་ཕྲ་ཁྱད་གོ་བ་ཉུང༌། བླ་མ་རིན་པོ་ཆེའི་ཞལ་ནས། དེ་ལ་༔

སོགས་པའི་ཉོན་མོངས་པ་དང་། རྟོག་པ་གང་སྐྱེས་ཀྱང་ཡན་པར་མི་བཏང་པར། སྐྱེས་མ་ཐག་ཏུ་ཡེ་ཤེས་ཀྱི་མེ་འུར་འུར་སྤོར་ཅིག་གསུངས། རྒྱལ་བ་ཡང་དགོན་པས། ཉོན་
མོངས་རྒྱུད་ལ་ནམ་སྐྱེས་པའི་དུས་སུ་སྟན་དེའི་ཐོག་ཏུ་འཁྲུལ་འཁོར་དེའི་ཁོངས་སུ་ལམ་དུ་ཐེངས་ན། རྟེན་འབྲེལ་འགྲིག་རྒྱུ་མང་དུ་འདུག་གསུངས། ཞེས་དང་། ཉོན་མོངས་
རྣམ་རྟོག་ནམ་སྐྱེས་དུས་སུ་ཐེང་ཐེང་དགེ་སྦྱོར་གཞན་མི་བྱེད་པ་ཡིན། བྱས་ཀྱང་གེགས་སུ་འགྲོ། ལམ་གཏོང་འདི་གནད་དུ་བསྣུན་པ་གལ་ཆེ་སྟེ། འདི་བོགས་འདོན་གྱི་གནད་དུ་.aglazy.kzkzer.lg.zg
འདུག་ཞེས་དང་། དགེ་སྦྱོར་འགྲིབ་པ་དང་། གྲིབ་ཀྱིས་ཕོག་པ་དང་། ཉོན་མོངས་རྣམ་རྟོག་ནམ་སྐྱེས་པའི་དུས་སུ་དེ་རང་ལམ་དུ་གཏོང་བ་མ་གཏོགས་གཞན་བྱས་ཀྱང་དོན་མི་
འགྲུབ་གསུངས། མདོར་ན། རྗེ་ལྷ་གདོང་པས། ཁམས་འདུས་པ་ཉམས་ཀྱི་སྣང་བ་ལ། །བར་ཆད་དང་གེགས་སུ་མི་བལྟ་བར། །སྐྱོན་ཡོན་ཏན་གྱི་བོགས་སུ་འདོན་པ་འདི་

ཉ་༄༅། ། གསུང་གནད་ཆེའོ། །ཡོན་ཏན་གོང་ནས་གོང་དུ་བོགས་འདོན་པ་ནི། རྒྱལ་བ་ཡང་དགོན་པའི་ཞལ་ནས། བྱམས་སྙིང་རྗེའམ། མོས་གུས་དྲག་
པོའམ། ཞེན་ལོག་ལ་སོགས་པ་སྐྱེས་པའི་དུས་སུ། སྟན་དེའི་ཐོག་ཏུ། འཁྲུལ་འཁོར་དེའི་ཁོངས་སུ་གནད་ནས་བཟུང་། ལམ་དུ་བཏང་། རྒྱུན་བསྲིངས། དེ་ལ་གནད་ནས་
བཟུང་བས་བྱམས་སྙིང་རྗེའི་བྱེད་ལས་བསྐྱེད། ལམ་དུ་བཏང་བས་རང་གི་དགེ་སྦྱོར་དུ་འདུ་ཞིང་། ཡོན་ཏན་མྱུར་དུ་བསྐྱེད། ཐབས་ལམ་ལྟ་བུ་མྱོང་བ་ཁྱད་པར་ཅན་སྐྱེས་
པའམ། བསྐྱེད་རིམ་གསལ་བདོ་བ་བྱུང་བའི་དུས་ན་མྱུར་དུ་ལམ་གཏོང་གོང་དང་འདྲ། དུས་གནད་ཀྱི་གདམས་པ་འདི་ཤེས་དགོས། རྟེན་འབྲེལ་གྱི་འགྲིག་ཐབས་ཐམས་ཅད་དུས་
གནད་ཤེས་ན་ཚེགས་མེད། གཞན་དུ་བྱས་པ་དོན་མེད་དུ་འགྲོ་གསུངས། ཐུན་མོང་གི་སྤྱོད་པ་བོགས་འདོན་པའི་ཐབས་ཀྱང་། ཟབ་ཤོས་རང་བླ་མའི་མོས་གུས་ཡིན། འདི་

གནད་དུ་ཐེངས་ན་གཞན་གང་ཡང་མི་དགོས། བླ་མ་རིན་པོ་ཆེའི་ཞལ་ནས། བླ་མ་རྟོགས་ལྡན་བྱིན་རླབས་ལས། །གང་དུ་ཡང་ནི་རྙེད་མི་སྲིད། །བྱིན་རླབས་ཤུགས་ཀྱིས་ཤར་བ་
ཡིས། །ནང་ནས་ལྷན་སྐྱེས་གདེང་མེད་ན། །ཇི་ལྟར་རྟོགས་ཀྱང་ཡིད་སྨོན་ཙམ། །དེས་ན་རྟོགས་ལྡན་རྗེ་བཙུན་ལ། །སྐོམ་པ་ཆུ་ཡིས་གདུངས་པ་བཞིན། །མཎྜལ་ལ་སོགས་
བསྙེན་བཀུར་གྱིས། །གསུངས། རྗེ་ཡང་དགོན་པས། ཐོས་བསམ་སྒོམ་ལ་མི་ལྟོས་པར། །ཟབ་ལམ་མོས་གུས་ཀྱི་རྟེན་འབྲེལ་གྱིས། །བླ་མ་དུས་གསུམ་སངས་རྒྱས་ཀྱིས།
ཡོན་ཏན་བུམ་པ་གང་བྱོ་འདི། །རྣལ་འབྱོར་བོགས་འདོན་གྱི་ཁྱད་ཆོས་ཡིན། །གསུངས། དེ་རྣམས་ཀྱིས་སྤྱོད་པའི་སྤྱད་ལུགས་བཤད་ཚར་རོ། །དེ་ལྟར་ལྟ་བས་མཐའ་
བཅད། བསྒོམ་པས་གཞུང་བསྐྱངས། སྤྱོད་པས་རྩལ་བཏོན་པས་ལམ་གོལ་འཆུག་མེད་པའི་ཉམས་ལེན། མཚན་མ་མེད་པའི་མངོན་པར་རྟོགས་པའི་རིམ་པ་ཡོངས་སུ་རྫོགས་པ་༔

། ཞིག་མཆི་སྟེ་དེ་རྣམས་ཧྲིལ་གྱིས་དྲིལ་བས། སྤྱི་དོན་གཉིས་པ་ལམ་ཉམས་སུ་བླངས་པའི་རིམ་པ་བྱ་བ་དེ་གྲུབ་པ་ལགས།། ༈ །།སྤྱི་དོན་ཉ་༄༅།
གསུམ་པ་ལམ་ཉམས་སུ་བླངས་པའི་འབྲས་བུ་ལ་གཉིས། གནས་སྐབས་ཀྱི་འབྲས་བུ་དང་། མཐར་ཐུག་གི་འབྲས་བུའོ། །གནས་སྐབས་ཀྱི་འབྲས་བུ་ལ་གསུམ། མདོ་བསྟན་
བཅོས་ལས་ལམ་ལྔ་ས་བཅུ་ཇི་ལྟར་བཤད་ཚུལ། དེ་སྒོམ་རྣལ་འབྱོར་བཞི་དང་སྦྱོར་ཚུལ། བྱེ་བྲག་ཏུ་བསྒོམ་མེད་ཆེན་པོ་ལ་ལམ་མཐར་ཕྱིན་ཚུལ་ལོ། །དང་པོ་ནི། བླ་མ་རིན་པོ་
ཆེའི་ཞལ་ནས། ས་དང་ལམ་གྱི་རིམ་པ་དག །མཚན་ཉིད་ཐེག་པར་གསུངས་པ་རྣམས། །རིམ་འཇུག་གདུལ་བྱ་དྲང་དོན་དུ། །ཐུབ་པས་ལྡེམ་པོར་གསུངས་པ་ཡིན། །ཨ་
འཐས་གཅིག་ཏུ་མ་ཞེན་མཛོད། །ཅེས་དང་། ཕྱག་རྒྱ་ཆེན་པོ་ཆིག་ཆོད་ལ། །ས་ལམ་རྩི་བའི་རྨོངས་པ་འཁྲུལ། །ཞེས་གསུངས་པས། ད་ལྟ་མཁས་པ་ཚོའི་ཐུགས་སུ་མ་

ཤོང་། ཅལ་ཅོལ་ཆེན་པོར་བྱེད་ཀྱིན་ཞལ་བཏང་འདུག །ཤེས་རབ་སྙིང་པོ་ན། ལམ་མེད། ཡེ་ཤེས་མེད། ཐོབ་པ་མེད། མ་ཐོབ་པ་ཡང་མེད་དོ། །གསུང་བ་དེ་ལ་བྲི་སུབ་
ཅིག་མཛད་ལགས་སམ། དེ་རྣམས་དོན་དམ་པ་ལ་དགོངས་པ་ཡིན་མོད། ཀུན་རྫོབ་འདོད་པ་ལ་དགོངས་ཏེ། བླ་མ་རིན་པོ་ཆེའི་ཞལ་ནས། ས་ལམ་འདོད་པ་ལ་དགྱེས་ན། །
བྱང་ཆུབ་མཆོག་ཏུ་སེམས་སྐྱེད་ནས། །བླ་མ་མཉེས་བྱེད་ཚོགས་ཀྱི་ལམ། །བཞག་ཐབས་ཉམས་མྱོང་སྦྱོར་བའི་ལམ། །རྟོགས་པ་ཤར་བ་མཐོང་བའི་ལམ། །སྐྱོང་ཞིང་གོམས་
བྱེད་སྒོམ་པའི་ལམ། །ཀློང་དུ་གྱུར་པ་མཐར་ཕྱིན་ལམ། །ཞེས་གསུངས་པ་ལ་ཐམས་ཅད་ཚང་བ་ཡིན། དབུ་མ་སྒོམ་རིམ་ལས། འདི་ལྟ་བུ་འདིས། བྱང་ཆུབ་སེམས་དཔའ་
ཐབས་དང་ཤེས་རབ་རྟག་ཏུ་གུས་པར་ཡུན་རིང་གོམས་པར་བསྒོམ་ན་གནས་སྐབས་ཀྱི་བྱེ་བྲག་བཅུ་གཉིས་སུ་འགྱུར་རོ། །གནས་སྐབས་དེ་དག་ནི་གོང་མའི་ཡོན་ཏན་གནས་པའི་

།ཕྱིར་རྣམ་པར་བཞག་སྟེ། མོས་པས་སྤྱོད་པའི་ས་ནས་སངས་རྒྱས་ཀྱི་སའི་བར་རོ། །དེ་ལ་ཇི་སྲིད་དུ་གང་ཟག་དང་ཆོས་ལ་བདག་མེད་པར་དེ་ཁོ་ན་
མངོན་སུམ་དུ་མི་བྱེད་མོད་ཀྱི། མོས་པ་ཤིན་ཏུ་བརྟན་པ་ཙམ་དུ་ཟད་ཀྱི། བདུད་ལ་སོགས་པས་མི་ཕྱེད་པར་གང་གི་ཚེ་མོས་པ་ཁོ་ནས་དེ་ཁོ་ན་བསྒོམ་པར་བྱེད་པ་དེའི་ཚེ། མོས་པ་
བརྟན་པའི་སྒོ་ནས་མོས་པས་སྤྱོད་པའི་སར་རྣམ་པར་བཞག་གོ། །ས་འདི་ལ་གནས་པའི་བྱང་ཆུབ་སེམས་དཔའ་ནི་སོ་སོ་སྐྱེ་བོ་ཡིན་མོད་ཀྱི། བྱིས་པའི་ཕོངས་པ་ཐམས་ཅད་ལས་
ཡང་དག་པར་འདས་ཏེ། ཏིང་ངེ་འཛིན་དང་། གཟུངས་དང་། རྣམ་པར་ཐར་པ་དང་། མངོན་པར་ཤེས་པ་ལ་སོགས་པ་ཡོན་ཏན་གྲངས་མེད་པ་དག་དང་ལྡན་པར་འཕགས་པ་
དཀོན་མཆོག་སྤྲིན་ལས་འབྱུང་བ་ཡིན་ནོ། །འདི་ཉིད་ཐ་མ་དང་། འབྲིང་དང་། རབ་དང་། རབ་ཀྱི་མཆོག་གི་གནས་སྐབས་བཞིས་ངེས་པར་འབྱེད་པ་ཆ་དང་མཐུན་པ་བཞི་རྣམ་རྒྱུ

པར་བཞག་སྟེ། འདི་ལྟར་གང་ཚེ་ཕྱི་རོལ་གྱི་དོན་རྣམ་པར་འཇིག་པ་ནི་ཤེས་པའི་སྣང་བ་ཅུང་ཟད་གསལ་བར་འབྱུང་བ་དེའི་ཚེ། ངེས་པར་འབྱེད་པའི་ཆ་དང་མཐུན་པ་དྲོ་བར་གྱུར་པ་
ཡིན་ནོ། །དེ་ནི་ཐེག་པ་ཆེན་པོ་འདིར་སྣང་བ་ཐོབ་པའི་ཏིང་ངེ་འཛིན་ཞེས་བྱའོ། །གང་གི་ཚེ་ཤེས་པའི་སྣང་བ་དེ་ཉིད་འབྲིང་ཙམ་གསལ་བར་གྱུར་པ་དེའི་ཚེ། ངེས་པར་འབྱེད་པའི་
ཆ་དང་མཐུན་པ་རྩེ་མོ་ཞེས་བྱ་བ་ཡིན་ནོ། །སྣང་བ་མཆེད་པའི་ཏིང་ངེ་འཛིན་ཞེས་ཀྱང་བྱའོ། །གང་གི་ཚེ་དེ་ཉིད་ཆེས་གསལ་བར་གྱུར་ཏེ། ཕྱི་རོལ་གྱི་དོན་མི་སྣང་བའི་ཤེས་པའི་
སྣང་བ་འབྱུང་བ་དེའི་ཚེ། རྣམ་པར་ཤེས་པ་ཙམ་ལ་གནས་པའི་ཕྱིར། ངེས་པར་འབྱེད་པའི་ཆ་དང་མཐུན་པ་བཟོད་པ་ཞེས་བྱའོ། །ཕྱོགས་གཅིག་ལ་ཞུགས་པའི་ཏིང་ངེ་འཛིན་ཞེས་
ཀྱང་བྱ་སྟེ། གཟུང་བའི་རྣམ་པ་མི་དམིགས་པར་ཞུགས་པའི་ཕྱིར་རོ། །གང་གི་ཚེ་འཛིན་པའི་སྣང་བ་དང་གཉིས་སུ་མེད་པའི་ཤེས་པ་ཡང་རྣམ་པར་འཇིག་པ་དེའི་ཚེ་ངེས་པར་འབྱེད་g

།པའི་ཆ་དང་མཐུན་པ་ཆོས་ཀྱི་མཆོག་ཅེས་བྱ་བ་ཡིན་ནོ། །དེ་མ་ཐག་པའི་ཏིང་ངེ་འཛིན་ཞེས་ཀྱང་བྱ་སྟེ། དེ་མ་ཐག་ཁོ་ནར་དེ་ཁོ་ན་ལ་འཇུག་པའི་ཕྱིར་
རོ། །དེའི་བར་དུ་ནི་མོས་པས་སྤྱོད་པའི་ས་ཡིན་ནོ། །ས་གཞན་ནི་མདོར་ན་ཡན་ལག་བཅུ་གཅིག་ཡོངས་སུ་རྫོགས་པའི་སྒོ་ནས་བཞག་གོ། །དེ་ལས་དང་པོ་ནི་ཐོག་མར་གང་ཟག་
དང་ཆོས་ལ་བདག་མེད་པའི་དེ་ཁོ་ན་རྟོགས་པའི་ཡན་ལག་ཡོངས་སུ་རྫོགས་པ་ལས་རྣམ་པར་བཞག་སྟེ། འདི་གང་གི་ཚེ་ཆོས་ཀྱི་མཆོག་གི་འཇུག་ཐོག་ཁོ་ནར་ཆོས་ཐམས་ཅད་ངོ་བོ་
ཉིད་མེད་པ་མངོན་སུམ་དུ་བྱེད་པའི་ཡེ་ཤེས་ཤིན་ཏུ་གསལ་བ་འཇིག་རྟེན་ལས་འདས་པ་སྤྲོས་པ་ཐམས་ཅད་དང་བྲལ་བ་ཐོག་མར་འབྱུང་བ་དེའི་ཚེ། བྱང་ཆུབ་སེམས་དཔའ་ཡང་དག་
པ་ཉིད་སྐྱོན་མེད་པ་ལ་ཞུགས་པས་མཐོང་བའི་ལམ་སྐྱེས་པའི་ཕྱིར་ས་དང་པོར་ཆུད་དོ། །དེ་བས་ན་དེ་ཁོ་ན་ཉིད་ཁོང་དུ་མ་ཆུད་པས་འདི་ལ་ཐོག་མར་ཁོང་དུ་ཆུད་པའི་ཕྱིར། བྱང་

ཆུབ་སེམས་དཔའ་རབ་ཏུ་དགའ་བ་ཡིན་ཏེ། དེས་ན་ས་དེ་རབ་ཏུ་དགའ་བ་ཞེས་བྱའོ། །ས་དེར་མཐོང་བས་སྤངས་པར་བྱ་བའི་ཉོན་མོངས་པ་བརྒྱ་རྩ་བཅུ་གཉིས་སྤོང་ངོ་། །ས་
ལྷག་མ་རྣམས་ནི་བསྒོམ་པའི་ལམ་གྱི་ལམ་ངོ་བོ་ཉིད་དེ། དེ་དག་ཏུ་བསྒོམས་པས་སྤངས་པར་བྱ་བ་ཁམས་གསུམ་པའི་ཉོན་མོངས་པ་བཅུ་དྲུག་སྤོང་ངོ་། །ས་དེར་བྱང་ཆུབ་སེམས་
དཔའ་ཆོས་ཀྱི་དབྱིངས་ཀུན་ཏུ་འགྲོ་བ་ཉིད་རྟོགས་པས་བདག་གིས་དོན་དང་འདྲ་བར་གཞན་གྱི་དོན་ལ་འཇུག་པའི་ཕྱིར་སྦྱིན་པའི་ཕ་རོལ་ཏུ་ཕྱིན་པ་ཤིན་ཏུ་ཤས་ཆེ་བ་ཡིན་ནོ། །བྱང་
ཆུབ་སེམས་དཔའ་དེ་ཁོ་ན་ཉིད་ཁོང་དུ་ཆུད་ཀྱང༌། ཇི་སྲིད་དུ་འཁྲུལ་པ་ཆ་ཕྲ་མོ་རྣམས་ལ་ཤེས་བཞིན་དུ་གནས་པར་བྱེད་པ་མི་ནུས་པ་དེ་སྲིད་དུ་ས་དང་པོའོ། །གང་གི་ཚེ་ནུས་པ་
དེའི་ཚེ་ཡན་ལག་དེ་ཡོངས་སུ་རྫོགས་པས་ས་གཉིས་པར་རྣམ་པར་བཞག་གོ། །དེ་བས་ན་ས་དེ་ལ་ལྟུང་བའི་འཁྲུལ་པ་ཆ་ཕྲ་བ་ཀུན་ཏུ་མི་སྤྱོད་པས་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་

།ཤས་ཆེ་བ་ཡིན་ནོ། །འཆལ་པའི་ཚུལ་ཁྲིམས་ཀྱི་དྲི་མ་ཐམས་ཅད་དང་བྲལ་བའི་ཕྱིར་དྲི་མ་མེད་པ་ཞེས་བྱའོ། །ལྟུང་བའི་འཁྲུལ་པ་ཆ་ཕྲ་བ་རྣམས་ལ་
ཤེས་བཞིན་དུ་གནས་པ་ཡིན་ནོ། །ཇི་སྲིད་དུ་འཇིག་རྟེན་པའི་ཏིང་ངེ་འཛིན་མཐའ་དག་ལ་སྙོམས་པར་འཇུག་པ་དང་། ཇི་སྐད་ཐོས་པའི་དོན་ཀུན་ཏུ་འཛིན་མི་ནུས་པ་དེ་སྲིད་དུ་ས་
གཉིས་པ་ཁོ་ནའོ། །གང་གི་ཚེ་ནུས་པ་དེའི་ཚེ་ཡན་ལག་དེ་ཡོངས་སུ་རྫོགས་པས་ས་གསུམ་པར་རྣམ་པར་བཞག་གོ། །ས་དེ་བྱང་ཆུབ་སེམས་དཔའ་ཐོས་པ་བཟུང་བའི་ཕྱིར་འཇིག་
རྟེན་པའི་ཏིང་ངེ་འཛིན་ཐམས་ཅད་མངོན་པར་བསྒྲབ་པའི་ཕྱིར་སྡུག་བསྔལ་ཐམས་ཅད་བཟོད་པས་ན་བཟོད་པའི་ཕ་རོལ་ཏུ་ཕྱིན་པ་ཤིན་ཏུ་ཤས་ཆེ་བ་ཡིན་ནོ། །ཏིང་ངེ་འཛིན་དེ་དག་ཐོབ་
པས་དེ་ནས་འཇིག་རྟེན་ལས་འདས་པའི་ཡེ་ཤེས་ཀྱི་སྣང་བ་ཚད་མེད་པ་བྱེད་པས་འོད་བྱེད་པ་ཞེས་བྱའོ། །དེ་འཇིག་རྟེན་པའི་ཏིང་ངེ་འཛིན་མཐའ་དག་ཐོབ་ཀྱང་ཇི་སྲིད་དུ་ཇི་ལྟར་ཐོབ་

པའི་བྱང་ཆུབ་ཀྱི་ཕྱོགས་ཀྱིས་ལན་མང་དུ་གནས་པར་བྱེད་པ་དང་། ཆོས་དང་སྙོམས་པར་འཇུག་པའི་སེམས་བཏང་སྙོམས་སུ་བྱེད་མི་ནུས་པ་དེ་སྲིད་དུ་ས་གསུམ་པའོ། །གང་གི་
ཚེ་ནུས་པ་དེའི་ཚེ། ཡན་ལག་དེ་ཡོངས་སུ་རྫོགས་པས་ས་བཞི་པར་རྣམ་པར་བཞག་གོ། །ས་དེ་ལ་བྱང་ཆུབ་སེམས་དཔའ་རྒྱུན་མི་འཆད་པར་ངག་ཡིད་ཀྱི་བརྗོད་པ་ལས་ཡང་དག་
པར་འདའ་བའི་ཕྱིར། བྱང་ཆུབ་ཀྱི་ཕྱོགས་ཀྱི་ཆོས་རྣམས་ལ་གནས་པས་ན་བརྩོན་འགྲུས་ཀྱི་ཕ་རོལ་ཏུ་ཕྱིན་པ་ཤས་ཆེ་བ་ཡིན་ནོ། །ས་དེ་ཉིད་ལ་ཉོན་མོངས་པའི་ཤིང་བསྲེགས་པར་
ནུས་པའི་བྱང་ཆུབ་ཀྱི་ཕྱོགས་ཀྱི་འོད་འཕྲོ་བ་འབྱུང་བས་འོད་འཕྲོ་བ་ཅན་ཞེས་བྱའོ། །དེ་བྱང་ཆུབ་ཀྱིས་རྒྱུན་མི་འཆད་པར་གནས་པ་ཡང་ཡིན་ནོ། །ཇི་སྲིད་དུ་བདེན་པ་རྣམས་བསྒོམ་
པ་ན། འཁོར་བ་ལ་མ་ཕྱོགས་པ་དང་། མྱ་ངན་འདས་པ་ལ་མངོན་དུ་ཕྱོགས་པའི་བློ་སེམས་ཟློག་སྟེ། ཐབས་ཀྱིས་ཟིན་པའི་བྱང་ཆུབ་ཀྱི་ཕྱོགས་བསྒོམ་མི་ནུས་པ་དེ་སྲིད་དུ་ས་བཞི་༔

། པའོ། །གང་གི་ཚེ་ནུས་པ་དེའི་ཚེ་ཡན་ལག་དེ་ཡོངས་སུ་རྫོགས་པས་ས་ལྔ་པར་རྣམ་པར་བཞག་གོ། །དེ་བས་ན་དེ་ལ་ཐབས་ཀྱིས་ཟིན་པའི་བྱང་ཆུབ་
ཀྱི་ཕྱོགས་བསྒོམ་པ་དེ་གོམས་པར་བྱེད་པ་ན་ཤིན་ཏུ་སྦྱང་བར་དཀའ་བས་ན་ཤིན་ཏུ་སྦྱང་དཀའ་བ་ཞེས་བྱའོ། །ས་དེ་ལ་བདེན་པའི་རྣམ་པར་བསྒོམ་པ་ལན་མང་དུ་བྱེད་པས་བསམ་
གཏན་གྱི་ཕ་རོལ་ཏུ་ཕྱིན་པ་ཤིན་ཏུ་ཤས་ཆེ་བ་ཡིན་ནོ། །དེ་ཐབས་ཀྱིས་ཟིན་པའི་བྱང་ཆུབ་ཀྱི་ཕྱོགས་ཀྱིས་མང་དུ་གནས་པ་ཡིན་ནོ། །ཇི་སྲིད་དུ་འཁོར་བར་འཇུག་པ་ལ་སོ་སོར་རྟོགས་
པའི་སྐྱོ་བ་དང་ལྡན་པའི་སེམས་ཀྱིས་རྒྱུད་ཀྱིས་མཚན་མ་མེད་པར་གནས་པ་ལ་འཇོག་མི་ནུས་པ་དེ་སྲིད་ས་ལྔ་པའོ། །གང་གི་ཚེ་ནུས་པ་དེའི་ཚེ་ཡན་ལག་དེ་ཡོངས་སུ་རྫོགས་པས་
ས་དྲུག་པར་རྣམ་པར་བཞག་གོ། །ས་དེ་ལ་བྱང་ཆུབ་སེམས་དཔའ་རྟེན་ཅིང་འབྲེལ་བར་འབྱུང་བ་བསྒོམ་པར་གནས་པས་ན་ཤེས་རབ་ཀྱི་ཕ་རོལ་ཏུ་ཕྱིན་པ་ཤས་ཆེ་བ་ཡིན་ནོ། །དེ་
ཟག་

བས་ན་ཤེས་རབ་ཀྱི་ཕ་རོལ་ཏུ་ཕྱིན་པ་ཤས་ཆེ་བའི་ཕྱིར། ས་དེ་ལས་སངས་རྒྱས་ཀྱི་ཆོས་ཐམས་ཅད་མངོན་སུམ་དུ་གྱུར་པས་ན་མངོན་དུ་གྱུར་པ་ཞེས་བྱའོ། །དེ་མཚན་མ་མེད་པས་
གནས་པ་ཐོབ་པའང་ཡིན་ནོ། །ཇི་སྲིད་དུ་སྐབས་མེད་པར་མཚན་མ་མེད་པར་གནས་པ་ལ་མཉམ་པར་འཇོག་པ་མི་ནུས་པ་དེ་སྲིད་དུ་ས་དྲུག་པའོ། །གང་གི་ཚེ་ནུས་པ་དེའི་ཚེ་ཡན་
ལག་དེ་རྫོགས་པས་ས་བདུན་པར་རྣམ་པར་བཞག་གོ། །ས་དེ་ལ་བྱང་ཆུབ་སེམས་དཔའ་མཚན་མ་ཐམས་ཅད་མཚན་མ་མེད་པར་ཁོང་དུ་ཆུད་ལ། མཚན་མར་བྱས་པའི་ཐ་སྙད་
ཀྱང་འགོག་པར་མི་བྱེད་དོ། །དེ་བས་ན་ས་ལ་ཐབས་ཀྱི་ཕ་རོལ་ཏུ་ཕྱིན་པ་ཤས་ཆེ་བ་ཡིན་ནོ། །ས་འདི་ལྷུན་གྱིས་གྲུབ་པའི་ལམ་དང་འབྲེལ་བའི་ཕྱིར་ཤིན་ཏུ་རིང་དུ་སོང་བས་རིང་དུ་
སོང་བ་ཞེས་བྱའོ། །དེ་སྐབས་མེད་པར་མཚན་མ་མེད་པར་གནས་པ་ཡང་ཡིན་ནོ། །ཇི་སྲིད་དུ་ལྷུན་གྱིས་གྲུབ་པས་འཇུག་པའི་མཚན་མ་མེད་པར་གནས་པར་འཇུག་མི་ནུས་པ་དེ་༔

།སྲིད་དུ་ས་བདུན་པའོ། །གང་གི་ཚེ་ནུས་པ་དེའི་ཚེ་ཡན་ལག་དེ་ཡོངས་སུ་རྫོགས་པས་ས་བརྒྱད་པར་རྣམ་པར་བཞག་གོ། །ས་དེ་ལ་ལྷན་གྱིས་གྲུབ་
པས་དགེ་བ་ལ་སྦྱོར་བས་ན་སྨོན་ལམ་གྱི་ཕ་རོལ་ཏུ་ཕྱིན་པ་ཤིན་ཏུ་ཤས་ཆེ་བ་ཡིན་ནོ། །མཚན་མ་མེད་པ་ལ་རྩོལ་བས་མི་བསྐྱོད་པའི་ཕྱིར། མི་གཡོ་བ་ཞེས་བྱའོ། །དེ་ལྷུན་གྱིས་
གྲུབ་པར་མཚན་མ་མེད་པ་ལ་གནས་པ་ཡང་ཡིན་ནོ། །ཇི་སྲིད་དུ་རྣམ་གྲངས་དང་ངེས་ཚིག་ལ་སོགས་པའི་རབ་ཏུ་དབྱེ་བས་རྣམ་པ་ཐམས་ཅད་དུ་ཆོས་སྟོན་པ་ལ་དབང་བསྒྱུར་བར་
མི་ནུས་པ་དེ་སྲིད་དུ་ས་བརྒྱད་པའོ། །གང་ཚེ་ནུས་པ་དེའི་ཚེ་ཡན་ལག་དེ་ཡོངས་སུ་རྫོགས་པས་ས་དགུ་པར་རྣམ་པར་བཞག་གོ། །དེ་ལ་བྱང་ཆུབ་སེམས་དཔའ་སོ་སོ་ཡང་དག་
པར་རིག་པའི་ཁྱད་པར་ཐོབ་པ་ཤེས་རབ་ཀྱི་སྟོབས་ཀྱིས་ཁྱད་པར་དང་ལྡན་པས་ན། སྟོབས་ཀྱི་ཕ་རོལ་ཏུ་ཕྱིན་པ་ཤིན་ཏུ་ཤས་ཆེ་བ་ཡིན་ནོ། །རྣམ་པ་ཐམས་ཅད་དུ་ཆོས་སྟོན་པ་ལ་༔

མཁས་པས་ན་ཁ་ན་མ་ཐོ་བ་མེད་པའི་ཁྱད་པར་ཐོབ་པས་ན་ལེགས་པའི་བློ་གྲོས་ཞེས་བྱའོ། །དེ་སོ་སོ་ཡང་དག་པར་རིག་པ་བཞི་ཐོབ་པ་ཡང་ཡིན་ནོ། །ཇི་སྲིད་དུ་སངས་རྒྱས་ཀྱི་
ཞིང་དང་འཁོར་དང་སྤྲལ་པ་ལ་སོགས་པ་སྟོན་པ་དང་། ཆོས་ཡོངས་སུ་རྫོགས་པར་ལོངས་སྤྱོད་པ་དང་། སེམས་ཅན་ཡོངས་སུ་སྨིན་པར་བྱེད་མི་ནུས་པ་དེ་སྲིད་དུ་ས་དགུ་པའོ།
གང་གི་ཚེ་ནུས་པ་དེ་སྲིད་དུ་ཡན་ལག་དེ་ཡོངས་སུ་རྫོགས་པས་ས་བཅུ་པར་རྣམ་པར་བཞག་གོ། །དེ་ལ་སྤྲུལ་པ་ལ་སོགས་སེམས་ཅན་ཡོངས་སུ་སྨིན་པར་བྱ་བའི་མཁས་པའི་ཁྱད་
པར་དང་ལྡན། བྱང་ཆུབ་སེམས་དཔའ་ཡེ་ཤེས་ཀྱི་ཕ་རོལ་ཏུ་ཕྱིན་པ་ཤིན་ཏུ་ཤས་ཆེ་བ་ཡིན་ནོ། །དེ་ནི་ཆོས་སྟོན་པའི་སྤྲིན་རྣམས་ཀྱི་འཇིག་རྟེན་གྱི་ཁམས་མཐའ་ཡས་པ་རྣམས་སུ་
ཆོས་ཀྱི་ཆར་འབེབས་པས་ན་ཆོས་ཀྱི་སྤྲིན་ཞེས་བྱའོ། །གཞན་ཡང་ཕུང་པོ་ཡོངས་སུ་དག་པ་ལ་སོགས་པ་རྣམས་ཀྱི་རྣམ་པར་བཞག་པས་ས་རྣམས་རྣམ་པར་བཞག་པ་ཡོད་དེ། ཡི་

།གེ་མངས་ཀྱིས་དོགས་ནས་མ་བྲིས་སོ། །དེས་སྤྲུལ་པ་ལ་སོགས་པའི་དབང་ཐོབ་ཀྱང་། ཇི་སྲིད་དུ་ཤེས་བྱ་ཐམས་ཅད་ལ་རྣམ་པ་ཐམས་ཅད་དུ་ཆགས་
པ་མེད་པ་དང་། ཐོགས་པ་མེད་པའི་ཡེ་ཤེས་ཀྱི་སྐྱེད་པར་མི་ནུས་པ་དེ་སྲིད་དུ་སཾ་བཅུ་པའོ། །གང་གི་ཚེ་ནུས་པ་དེའི་ཚེ་ཡན་ལག་དེ་ཡོངས་སུ་རྫོགས་པས་སངས་རྒྱས་ཀྱི་སར་རྣམ་
པར་བཞག་གོ། །ཞེས་གསུངས་སོ། །མདོ་བསྟན་བཅོས་ཆེན་པོ་ལས་གསུངས་པ་དེ་རྣམས། འོ་སྐོལ་ཀུ་སུ་ལུ་པའི། སྒོམ་རྣལ་འབྱོར་བཞི་དང་སྦྱོར་ཚུལ་ནི། རྒྱས་པར་བླ་མ་
རིན་པོ་ཆེའི་སྤྲུལ་པ་རྒྱལ་བ་ཡང་དགོན་པས་མཛད་པ་རྣམས་ལེགས་པར་འདུག །ཇི་སྐད་གསུངས་ན། རྒྱལ་བ་ཡང་དགོན་པའི་ཞལ་ནས། འཇིག་རྟེན་པའི་ལམ་དུ་ཚོགས་སྦྱོར་
གྱི་ལམ་བསྒྲོད་པ་ཡིན་ཏེ། ཏིང་ངེ་འཛིན་གྱི་རྒྱུ་ཚོགས་འཚོགས་པ་ལས། ཐོག་མར་གནས་པ་གསུམ་གྱི་ཏིང་ངེ་འཛིན་སྐྱེ། ཞི་གནས་རྒྱུད་ལ་སྐྱེས་པ་ཡིན། གནས་ལུགས་དང་༔

ཞལ་མ་མཇལ་བས་ཐར་ལམ་དངོས་མ་ཡིན། ཞེན་ན་སྲིད་རྩེ་མན་ཆད་དུ་འཆིང་། བྱང་ཆུབ་སེམས་ཀྱི་ཁྱད་པར་དུ་བྱས་ནས་ཞེན་པ་མེད་ན་ཐར་པ་ཆ་མཐུན་གྱི་དགེ་རྩ་ཚོགས་ལམ་
ཟིན་པ་ཡིན། དེ་ལ་ཞེན་པ་མེད་ཅིང་གདམས་ངག་གིས་ཟིན་པར་བསྐྱངས་པས་ལྷག་མཐོང་གི་ཉམས་རྩེ་གཅིག་གི་རྣལ་འབྱོར་སྐྱེ། རྩེ་གཅིག་ཆེན་པོ་ལ་མཉམ་རྗེས་མེད་པར་ཉམས་
ཀྱི་ཁོར་ཡུག་ཏུ་འགྲོ། བསྐྱངས་ཡུན་རིང་ན་ཟག་བཅས་ཀྱི་མངོན་ཤེས་རྫུ་འཕྲུལ་ལ་སོགས་པ་འབྱུང་། རྒྱལ་བ་སྤྲུལ་སྐུའི་ཞལ་མཐོང་། ཆོས་ཀྱི་རྒྱུན་གྱི་ཏིང་ངེ་འཛིན་ཟེར་བར་
འདུག །ཚོགས་སྦྱོར་གྱི་ལམ་མོས་པས་སྤྱོད་པའི་ས་ལ་གནས་པའོ། །ཉམས་དེ་ཞེན་མེད་དུ་བསྐྱངས་པ་ལས། བསྒོམ་ངོ་བོ་མཐོང་སྟེ་སྣང་བ་སེམས་སུ་ཤེས། སེམས་སྟོང་པར་
ཤེས། དྲན་པས་ཟིན་ཚད་མཉམ་རྗེས་མེད། འཇིག་རྟེན་ཆོས་མཆོག་ཟེར། དེ་ལྟར་ཚོགས་སྦྱོར་གཉིས་ཀྱིས་བསྡུས་པས་འཇིག་རྟེན་པའི་ལམ་བསྟན་ནས། འཇིག་རྟེན་ལས་༔

། འདས་པའི་ལམ་ལ། མཐོང་སྒོམ་མཐར་ཕྱིན་པའི་ལམ་གསུམ་ལ། སྤྲོས་བྲལ། རོ་གཅིག །བསྒོམ་མེད་གསུམ་གྱི་རྟོགས་པ་སྐྱེ་སྟེ། མཉམ་
བཞག་རྟོགས་པའི་ཡེ་ཤེས་ལ་སངས་རྒྱས་ཀྱི་ཡེ་ཤེས་དང་ཁྱད་མེད། རྒྱུན་རིང་ཐུང་དང་རྒྱ་ཆེ་ཆུང་ཤིན་ཏུ་ཁྱད་ཆེ། རྗེས་ཐོབ་སྣང་བ་སྒྱུ་མར་འཆར། འཁོར་བར་ཕྱིར་མི་ལྡོག །
དེ་བསྐྱངས་པ་ལ་སྒོམ་ལམ་གྱི་རྟོགས་པ་རོ་གཅིག་གི་རྣལ་འབྱོར་སྐྱེ། མཉམ་བཞག་ལ་སྣང་སྟོང་དབྱེར་མེད་རིག་པའི་ངོ་བོ་ཡུལ་མེད་དུ་གསལ། རྗེས་ཐོབ་ཡུལ་ཡུལ་ཅན་ཉམས་
ཀྱི་དྲི་མ་བག་ཙམ་ཡོང༌། སྤྲོས་བྲལ་འོད་གསལ་རྟོགས་པ་ཡིན། རོ་གཅིག་ཟུང་འཇུག་རྟོགས་པ་ཡིན། རྟོགས་པ་དེ་རྒྱུན་བསྐྱངས་པ་ལས། སྒོམ་སྤང་གི་དྲི་མ་མ་ལུས་པ་དང་
བྲལ་ནས། བྱང་ཆུབ་སེམས་ཀྱི་ངོ་བོ་ཇི་ལྟ་བ་རང་ངོ་ཤེས། མངོན་དུ་གྱུར་ནས་ཡུལ་ཡུལ་ཅན་ཉམས་སུ་མྱོང་བ་དག་པ་བསྒོམ་མེད་ཀྱི་རྣལ་འབྱོར་ཏེ། འོད་གསལ་གཉིས་འདྲེས་༔
-3

སྐྲ་གསུམ་མ་དང་ངོ་འཕྲོད། གཞི་ཐོག་ཏུ་འབྲས་བུ་འཕྲོད། མཉམ་རྗེས་མེད། རྡོ་རྗེ་ལྟ་བུའི་ཏིང་ངེ་འཛིན་མཐར་ཕྱིན། མི་སློབ་པའི་ལམ་མོ། །འདིའི་སྐབས་སུ་མཚན་ཉིད་པ་
འོད་ཟེར་ཆེན་པོའི་དབང་བསྐུར་ཟེར། སྔགས་ནས་དབང་བཞི་པ་མཚན་ཉིད་པ་ཟེར། དེས་ལམ་མཐར་ཕྱིན་ཏོ། །གསུངས། འདི་རྣམས་རེ་མོས་ཡོན་ཏན་ཀུན་འབྱུང་གི་འཇིག་
རྟེན་དང་འཇིག་རྟེན་ལས་འདས་པའི་ལམ་གྱི་ས་མཚམས་བསྟན་ནས་དོན་གྱི་འགག་རྣམས་བཀོལ་ནས་བྲིས་པ་ཡིན། ཀུན་བྲིས་མ་ལང་། ནོར་བ་རང་བཟོ་མི་བདོག་གོ། །བྱེ་བྲག་
ཏུ་བསྒོམ་མེད་ཆེན་པོ་ལ་མཐར་ཕྱིན་ཚུལ་ནི། མཐར་ཕྱིན་པའི་ལམ་ཡིན་ཏེ། ཕྱག་རྒྱ་ཆེན་པོའི་སྒོམ་མཐར་ཐུག་གི་འདི་ཡིན། མངོན་རྟོགས་རྒྱན་ལས། སངས་རྒྱས་ཉིད་འཐོབ་
བར་མེད་པ། །བར་ཆད་མེད་པའི་ཏིང་ངེ་འཛིན། །འདི་ནི་རྣམ་པ་ཀུན་མཁྱེན་ཉིད། །འདི་ཡི་དམིགས་པ་དངོས་མེད་དེ། །བདག་པོ་དྲན་པ་ཡིན་པར་བཞེད། །རྣམ་པ་བཞི་འབྱེད་

།འདི་ལ་ནི། །རབ་ཏུ་སྨྲ་རྣམས་བརྒྱུད་མར་རྒོལ། །ཞེས་སོ། །མཚན་ཉིད་ཀྱི་ལུགས་ལ། མདོ་སྡེ་རྒྱན་ལས། བསྒོམ་པ་ཡི་ནི་ཚར་ཕྱིན་ཏེ།
བསྒོམ་པ་ཐ་མ་ཐོབ་ནས་ནི། །བྱང་ཆུབ་སེམས་དཔའ་དབང་བསྐུར་བ། །རྡོ་རྗེ་ལྟ་བུའི་ཏིང་ངེ་འཛིན། །རྟོག་པས་མི་ཤིགས་ཐོབ་ནས་ནི། །གནས་གཞན་གྱུར་པས་མཐར་ཐུག་
པ༑ །སྒྲིབ་པ་ཀུན་གྱི་དྲི་མེད་པ། །གང་ལ་གནས་ནས་སེམས་ཅན་ཀུན། །ཕན་ཕྱིར་རབ་ཏུ་སྒྲུབ་བྱེད་པ། །རྣམ་པ་ཐམས་ཅད་མཁྱེན་པ་ཡི། །གོ་འཕང་བླ་ན་མེད་པར་འཐོབ།
ཅེས་དང་། སྣ་ཚོགས་མཚན་རྣམས་ཀུན་གྱིས་དེ་ལུས་བརྒྱན། །སེམས་ཅན་ཐམས་ཅད་སྨིན་པར་བྱེད་སྟོབས་ཐོབ། །སངས་རྒྱས་བདེ་ཆེན་མཐའ་ཡས་ཞི་བ་ཉིད། །སེམས་ཅན་
ཀུན་སྐྱབས་ཐབས་ཆེན་བཤམ་པ་ཤེས། །སངས་རྒྱས་ཀུན་གྱིས་འོད་ཟེར་ཆེན་པོས་དབང་བསྐྱར་བྱིན། །དེ་ནི་ཆོས་ལ་དབང་བ་ཀུན་དང་ཡང་དག་འདྲེན། །སངས་རྒྱས་འཁོར་གྱི་༔

དཀྱིལ་འཁོར་སྟོན་པའི་རྣམ་པ་ཤེས། །བསླབ་པ་བཅའ་བས་ཚར་བཅད་ཕན་འདོགས་བྱེད་ལས་བརྩོན། །གསུངས་པས། འདིའི་སྐབས་སུ་འོད་ཟེར་ཆེན་པོའི་དབང་བསྐུར་ཟེར་བ་
མཚན་ཉིད་པ་ལ་འདུག །སྔགས་པའི་ལུགས་ལ་མཐར་ཕྱིན་པའི་དབང་ཟེར་ནས། དབང་བསྐྱར་ཐམས་ཅད་ཀྱི་མཐར་ཐུག་དེ་འདིར་ཡོང་བ་ཡིན་ནོ། །དེ་ཉིད་འདུས་པའི་རྒྱུད་
ལས། དེ་ལ་ཆོས་ཀྱི་སྐུའི་ཞིང་ཁམས་ནམ་མཁའ་དང་མཉམ་ཡང་། ལོངས་སྤྱོད་རྫོགས་སྐུའི་ཞིང་ཁམས་དེ་ཙམ་ཞིག་བྱང་ཆུབ་སེམས་དཔའ་ཆེན་པོ་དོན་ཐམས་ཅད་གྲུབ་པ་ཞེས་
བྱ་བ། བསྐལ་པ་དཔག་ཏུ་མེད་པར་ཚོགས་ཡོངས་སུ་རྫོགས་པ་དེས། ཞིང་ཁམས་དེ་ཙམ་ཞིག་སྦྱངས། སེམས་ཅན་དེ་ཙམ་ཞིག་སྨིན་པར་མཛད་ནས་བདག་ཀྱང་བླ་ན་མེད་པ་
ཡང་དག་པར་རྫོགས་པར་བྱང་ཆུབ་པར་བྱའོ་སྙམ་ནས། དཔལ་སྟུག་པོ་བཀོད་པའི་བྱང་ཆུབ་སྙིང་པོ་ལ་འདུག་སྟེ། མི་གཡོ་བའི་བསམ་གཏན་ལ་མཉམ་པར་བཞག་གོ། །ཞེས་༔

༄༅། །གསུངས་སོ། །དབང་བསྐུར་གྱི་སྟ་གོན་ཡིན་མོད། དེ་ནས་ཞིང་ཁམས་དེ་ཐམས་ཅད་ན་དེ་བཞིན་གཤེགས་པ་གང་དག་བཞུགས་པ་ཐམས་ཅད་
དྲུང་དུ་གཤེགས་ཏེ། ལོངས་སྤྱོད་རྫོགས་པའི་སྐུ་བསྟན་ནས་ཞེས་པ་འདི་དཀྱིལ་འཁོར་བསྒྲབ་པ་ཡིན་མོད། བྱང་ཆུབ་སེམས་དཔའ་མི་གཡོ་བའི་ཏིང་ངེ་འཛིན་ལས་བསླངས་ནས་
བཀའ་སྩལ་པ། རིགས་ཀྱི་བུ་ཁྱོད་ཇི་ལྟར་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་བྱ་སྙམ་བཀའ་སྩལ་ཏོ། །དེ་ནས་བྱང་ཆུབ་སེམས་དཔའ་དེས་
ལངས་ནས་ཕྱག་བྱས་ནས། བཅོམ་ལྡན་འདས་རྣམས་བདག་གིས་མ་འཚལ་ཏོ། །དེ་བཞིན་གཤེགས་པ་རྣམས་ཀྱི་དེ་ཁོ་ན་ཉིད་ཇི་ལྟ་བུ་ལགས། ཇི་ལྟར་བསྒྲུབ་པར་བགྱི། ཞེས་
གསོལ་ཏོ། དེ་བཞིན་གཤེགས་པ་ཐམས་ཅད་ཀྱི་གསུང་གཅིག་ཏུ་བཀའ་སྩལ་པ། རང་གི་སེམས་ལ་རྟོག་ཅིང་ཞོག་ལ། རང་བཞིན་གྱིས་གྲུབ་པའི་སྔགས་ཅི་དགའ་བར་བཟློས་

ཤིག །ཅེས་བྱ་བ་ལ་སོགས་པའི་ལུང་བསྒོམ་ཞིང་། བྱང་ཆུབ་སེམས་དཔའ་མཉམ་པར་བཞག་པས། མངོན་པར་བྱང་ཆུབ་པ་ལྔ་ཡེ་ཤེས་ལྔའི་རིགས་ཀྱི་སངས་རྒྱས་ཏེ།
བཞིན་གཤེགས་པ་ཐམས་ཅད་ལ་གསོལ་པ། བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་སྐ་ནི་བདག་ལགས་པར་མཐོང་ལགས་སོ། །ཞེས་བྱ་བའི་བར་དུ་གྱུར་ཏོ།
ཞེས་གསུངས་པ་རྣམས་སྔོན་དུ་འགྲོ་བའི་ཆོ་ག་དཀྱིལ་འཁོར་དུ་འཇུག་པའི་བྱ་བ་རྣམས་ཡིན་མོད། འདི་རྣམས་ཕྲ་ཞིབ་བྱས་ན་ད་ལྟའི་ཆོ་ག་རེ་རེ་དང་སྦྱར་དུ་བཏུབ་པ་འདུག་
སྟེ། འདིའི་རྒྱུ་དེ་ཡིན་པས། ད་ལྟའི་དབང་བསྐུར་ཚོ་རང་ཡང་ངོ་མཚར་རང་ཆེ་བ་ཡང་འདུག་གོ། །སྦྱང་གཞི་རྒྱུའི་དབང་། སྦྱོང་བྱེད་སྨིན་ལམ་དང་གྲོལ་ལམ་གྱི་
དབང་། སྦྱང་འབྲས་མཐར་ཕྱིན་གྱི་དབང་ཐམས་ཅད་རེ་རེ་ལ་རེ་རེ་སྦྱར་ནས་ངོ་སྤྲད་རྒྱུ་འདུག་སྟེ་འདིར་འཕྲོས་པ་ཡིན། གསུང་གླེང་ཞིབ་པ་ཁད་དེ་བགྱིས། དེ་ནས་དེ་བཞིན་

།གཤེགས་པ་ཐམས་ཅད་ཐུགས་སུ་ཞུགས་པས་སངས་རྒྱས་ཐམས་ཅད་རོ་གཅིག་པར་འདུག་གསུངས་པས་མངོན་པར་བྱང་ཆུབ་པ་བསྟན་པར་མཛད་
པས་དེ་བཞིན་གཤེགས་པ་ཐམས་ཅད་ཀྱི་མཉམ་པ་ཉིད་རིགས་ཀྱི་འོད་གསལ་བའི་ཡེ་ཤེས་ཀྱི་འབྱུང་གནས་སུ་གྱུར་པའི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་
སངས་རྒྱས་སུ་གྱུར་ཏོ། ཞེས་གསུངས་པ་དེ་ཡེ་ཤེས་དབབ་པ་དང་ལྷ་ངོ་བསྟན་པ་ཡིན་མོད། རྡོ་རྗེ་རྩེ་མོ་ལས། དེ་ནས་སངས་རྒྱས་ཐམས་ཅད་ནི། །ཐུགས་ཀ་ནས་ནི་ཕྱུང་ནས་
ནི། །ཆོས་ཀྱི་དབང་བསྐར་བཞི་པོ་ཡིས། །དེ་ཚེ་ཐུབ་པ་དབང་བསྐུར་གྱུར། །རྡོ་རྗེ་སེམས་དཔའ་བྱ་བ་ཡི། །བྱང་ཆུབ་སེམས་ཀྱི་དབང་བསྐུར་བ། །འབྲས་བུ་བྱང་ཆུབ་སེམས་
ལྡན་གང་། །རྡོ་རྗེ་སེམས་དཔའི་དབང་བསྐུར་ཡིན། །རྡོ་རྗེ་སེམས་དཔའི་དབང་བསྐུར་བ། །ངོ་བོ་ཉིད་ཀྱི་སྐུ་རུ་འདོད། །རྡོ་རྗེ་ཆོས་ཀྱི་དབང་བསྐུར་བ། །ལོངས་སྤྱོད་རྫོགས་༔

པའི་སྐུ་རུ་འདོད། །དེ་བཞིན་མཚན་དང་དཔེ་བྱད་དོ། །སངས་རྒྱས་ཀུན་གྱི་ཡེ་ཤེས་ཆེ། །མཁའ་མཚུངས་ཆོས་ཀྱི་སྙིང་པོ་ཅན། །རྡོ་རྗེ་ལས་ཀྱི་དབང་བསྐུར་བ། །སྤྲུལ་པ་ཡི་ནི་
སྐུ་རུ་འདོད། །གསང་བ་བཞིན་ནི་དབང་བསྐུར་བས། །རྫོགས་སངས་རྒྱས་ཀྱི་བྱང་ཆུབ་ཐོབ། །དེ་ནས་མིང་གི་དབང་བསྐུར་བས། །ཐུབ་དེ་རྣམ་སྣང་མཛད་ཆེན་གྱུར། །ཆོས་
ཉིད་ཀྱང་ནི་ཡང་དག་རྟོགས། །ཆོས་དང་ལོངས་སྤྱོད་རྫོགས་པར་རྟག །ཅེས་གསུངས་པ་རྣམས་ཕྱི་དང་ནང་གི་རིག་པའི་དབང་ལ་སོགས་བུམ་པའི་དབང་ཡིན་མོད། ཕྱག་རྒྱ་ཆེན་
པོ་ཐིག་ལེའི་རྒྱུད་ལས། ཐམས་ཅད་ཆོས་ཀུན་རབ་ཤེས་ན། །དེ་ནི་ངེས་པར་སངས་རྒྱས་ཡིན། །ཕྱག་རྒྱ་ཆེན་པོ་རབ་ཤེས་ན། །དེ་ནི་དཔལ་རྡོར་སེམས་དཔར་གྱུར། །དེ་ཡི་
རང་བཞིན་ཡེ་ཤེས་ནི། །ཕྱག་རྒྱ་ཆེན་པོའི་མཚན་ཉིད་དོ། །ཅེས་གསུངས་པ་རྣམས་དབང་གོང་མ་གསུམ་པོ་སྦྱར་རོ། །འབྲས་བུ་ཐོབ་པའི་དུས་ཇི་ཙམ་ཡིན་སྙམ་ན། གསང་

།སྔགས་པའི་ལུགས་ཀྱིས། བླ་མ་རིན་པོ་ཆེའི་ཞལ་ནས། རབ་ཀྱིས་འོད་གསལ་མངོན་དུ་བྱེད། །འབྲིང་གིས་སྒྱུ་ལུས་ཟུང་འཇུག་འགྲུབ། །ཐ་མ་
མངལ་གྱི་གྲོང་ཁྱེར་ཁེགས། །ཡང་ན་གར་སྐྱེ་རང་དབང་ཐོབ། །དེ་ནས་སྐུ་གསུམ་གདོན་མི་ཟ། །ཞེས་དང་། རབ་ཀྱིས་ཚེ་འདི་ཉིད་ལ་འགྲུབ། །སེང་གེ་ཁྱུང་གི་ཕྲུ་གུ་ལྟར། །
ལུས་རྒྱ་ཞིག་ནས་མཁའ་ལྟར་ཁྱབ། །འབྲིང་གི་བར་རམ་ཐ་མས་ཀྱང་། །སྐྱེ་བ་གཅིག་གིས་ཐེ་ཚོམ་མེད། །གསུངས། ཡེ་ཤེས་མཁའ་འགྲོ་ནི་གུ་མའི་གསུངས་ནས། དབང་
བཞིས་སྨིན་བྱས་དད་དང་བརྩོན་འགྲུས་ལྡན། །སྐྱོ་ཤས་མི་རྟག་ཉེས་དམིགས་སྔོན་འགྲོ་བས། །ལམ་མཆོག་འདི་ལ་གང་གིས་འབད་གྱུར་ན། །ཟླ་དྲུག་ལོའམ་ཚེ་འདིར་སངས་
རྒྱས་འགྱུར། །ཞེས་དང་། སམྦུ་ཊ་ལས། བསྐལ་པ་བྱེ་བ་གྲངས་མེད་པར། །ཇི་སྲིད་སངས་རྒྱས་མ་ཐོབ་པ། །གང་ཉིད་དམ་པའི་བདེ་བས་ཁྱོད། །སྐྱེ་བ་འདིར་ནི་འགྲུབ་པར་

འགྱུར། །ཞེས་སོ། །སྐྱེ་བ་གཅིག་གིས་འགྲུབ་པ་འདི་འདྲ་བློར་མི་ཤོང་བ་འདུག་སྟེ། ཉན་ཐོས་ལུགས་ཀྱིས་སངས་རྒྱས་ཐམས་ཅད་བསྐལ་པ་གྲངས་མེད་གསུམ་དུ་རིམ་གྱིས་
ཚོགས་བསགས་ནས། སོ་སོ་སྐྱེ་བོ་གཅིག་ཚེ་གཅིག་ལ་སངས་རྒྱས་པར་འདོད། འཕགས་པ་མིན་ཡང་ཕ་མ་དང༌། །ནད་པ་དང་ནི་ཆོས་སྨྲ་དང་། །སྐྱེ་མཐའི་བྱང་ཆུབ་སེམས་
དཔའ་ལ། །ཡོན་ནི་གཞལ་དུ་མེད་པར་གསུངས། །ཟེར་བ་འདུག་པ། དེ་འདྲ་བས། འཇམ་དཔལ་མཚན་བརྗོད་ནས། སྐད་ཅིག་གཅིག་གིས་བྱེ་བྲག་ཕྱེད། །སྐད་ཅིག་གཅིག་
གིས་རྫོགས་སངས་རྒྱས། །བྱ་བའང་འདུག །འོན་ཀྱང་བྱ་རྫོགས་ཀྱི་སྐད་ཅིག་ཟེར་ཙ་ན། བསྐལ་པ་མང་པོར་འགོར་བའང་འདུག །གསང་བ་འདུས་པ་ལས། བྱང་ཆུབ་
སེམས་དཔའ་བརྒྱད་བརྒྱ་མཚོ། །རྡོ་རྗེ་སེམས་དཔའ་ཚེ་དེས་ཐོབ། །ཅེས་དང་། དཔལ་དབྱངས་ཀྱིས། གསང་སྔགས་སྤྱོད་པའི་ཆོ་ག་ཡིས། །ཚེ་ལ་དབང་བའི་རིག་འཛིན་

།ཐོབ། །རིག་པ་འཛིན་པའི་ཚེ་དེ་ཡིས། །དངོས་གྲུབ་ཐོབ་པར་འདོད་པ་ཡིན། །ཟེར་ནས་རིག་འཛིན་གྱི་ཚེ་བསྐལ་པ་དཔག་ཏུ་མེད་པ་ཐུབ་ནས་བྱང་༄༅།
ཆུབ་ཐོབ་པའང་འདུག །འདི་པ་ཐམས་ཅད་བློར་མི་ཤོང་མི་འཚལ། རྡོ་རྗེ་རྩེ་མོ་ལས། གལ་ཏེ་རྣལ་འབྱོར་པ་དེ་བརྩོན། །ཚེ་འདི་ཉིད་ལ་མྱ་ངན་འདའ། །ཡང་ན་མཐོང་བ་ཙམ་
གྱིས་ནི། །སྐྱེ་བ་བཅུ་དྲུག་མྱ་ངན་འདའ། །ཞེས་གསུངས། དེ་ལའང་ལྟུང་བ་མ་བྱུང་དགོས་ཏེ། དམ་ཚིག་ལྔ་པ་ལས། གལ་ཏེ་ལྟུང་བ་མེད་གྱུར་ན། །སྐྱེ་བ་བཅུ་དྲུག་དག་ན་
འགྲུབ། །ཅེས་གསུངས། ལུས་རྒྱ་ཞིག་ནས་དངོས་གྲུབ་ཐོབ་ཟེར་བ་འདིའང་བློར་མི་ཤོང་འདུག་སྟེ། བར་དོ་གསུམ་གྱི་གནད་ཟབ་མོ་རྣམས་ཐོས་མ་མྱོང་མ་གོ་བས་ལན། ཁྱད་
པར་མཚན་ཉིད་ནས་བཤད་པ་བདེན་ན་སྔགས་ནས་བཤད་པ་མི་བདེན་པ་ཅི་ཡིན། ཡེ་ཤེས་ཐིག་ལེའི་རྒྱུད་ལས། ཡང་ན་ལུས་འདི་སྤངས་མ་ཐག །བརྩོན་པར་མི་ལྡན་པས་ཀྱང་

འགྲུབ། །ཅེས་གསུངས། ཉན་ཐོས་ལ་ཡང་། ཕྱིར་མི་འོང་སྐྱེ་བའི་ཀུན་སྦྱོར་སྤོངས་ལ། འགྲུབ་པའི་ཀུན་སྦྱོར་མ་སྤངས་པ། བར་དོ་ཐོག་མ་བར་དང་། ཐ་མར་མྱ་ངན་ལས་
འདའ་བར་འདུག་པ། འདི་རྣམས་ལ་རྗེ་ལྷ་གདོང་པའི་ཞལ་ནས། དུས་འདིར་ཤེས་སྒྲིབ་མ་ལུས་པ་སྤངས། རྟེན་འབྲེལ་གྱི་འགྲོས་ཐིམ་པ་ཞིག་ལུས་སྦྲུལ་ཤུན་བུད་པ་བཞིན་འཇའ་
ལུས་སུ་གྱུར། སེམས་ཆོས་སྐུར་གྱུར་ནས། ཞིང་ཁམས་སྐལ་པ་མཐུན་པ་རྣམས་སུ་གདུལ་བྱ་དག་མ་དག་ལ་གཟུགས་སྐུ་གཉིས་སུ་སྣང་ངོ་། །ཆོས་སྐུ་མངོན་དུ་གྱུར་ཀྱང་རྟེན་
འབྲེལ་གྱི་འགྲོས་མ་འགྲིགས་ན། རྒྱ་གསུམ་གྱི་ཚུལ་དུ་ལུས་རྒྱ་ཞིག་མ་ཐག་གཟུགས་སྐྱར་སྣང་ངོ༌། །དེ་གཉིས་ཚེ་འདི་ལ་སངས་རྒྱ་བའོ། །རོ་གཅིག་མན་ཆད་ནས་སྤྲོས་བྲལ་
ཡན་ཆད་ཀྱི་རྟོགས་པ་སྐྱེས་པ་དེ་འཆི་བའི་འོད་གསལ་ངོ་ཤེས། དེའི་ངང་ལ་ཞག་བཞི་བཅུ་ཞེ་དགུ་གནས། ཤེས་སྒྲིབ་སྤངས་ཏེ་འོད་གསལ་ཆོས་སྐུར་སངས་རྒྱས། གདུལ་བྱ་ལ་g

༄༅། །གཟུགས་སྐུ་སྣང་ངོ༌། །དེ་འཆི་བ་ཆོས་སྐུའི་ཞིང་ཁམས་ལ་སངས་རྒྱ་བ་ཞེས་བྱའོ། །རྟོགས་པ་ཚེ་འདིར་མ་ཐོབ་པར་སྒྱུ་ལུས་ལ་མྱོང་བ་སྐྱེས། རྨི་
ལམ་འབྱོངས་པས། རྩེ་གཅིག་ནས་ངོ་མཐོང་མན་ཆད་དམ་ཚིག་མ་ཉམས་པ་གཅིག་ལ་བར་དོའི་སྣང་བ་ཤར། དེ་ངོ་ཤེས། དེ་རུ་གདམས་ངག་དྲན་མ་དག་པའི་སྒྱུ་ལུས་དག་པའི་
སྒྱ་ལུས་སུ་ལངས་མང་ལ་སྒོ་ཁེགས། དེ་ལ་ཞག་ཁ་ཅིག་གནས་ནུས་ན་མི་སློབ་པའི་མངོན་དུ་གྱུར་ཏེ། བར་དོ་ལོངས་སྐྱའི་ཞིང་ཁམས་སུ་སངས་རྒྱ་བའོ། །དུས་འདིར་སྦྱངས་པ་
ཞན་པ། ཚོགས་ལམ་སྣ་ཟིན་པ་མན་ཆད་ཀྱིས་བར་དོར་ངོ་ཤེས་ཀྱང་གནས་མི་ནུས་པས། འདུན་པ་དང་སྨོན་ལམ་གྱིས་སྐྱེ་བ་ཁྱད་པར་ཅན་བླངས་ནས་དེར་ལས་འཕྲོ་སད། ལམ་
གྱི་འཕྲོ་འཐུད་ནས་དེར་སངས་རྒྱ་བ་སྟེ། དེ་སྐྱེ་བ་ལེན་པ་སྤྲུལ་སྐུའི་ཞིང་ཁམས་ལ་སངས་རྒྱ་བའོ། །ཞེས་གསུངས། ཁོང་གི་འདི་ཚོ་ཏིག་ཏིག་རང་ཐོ་ཡིན་ཞད་རང་ཆེ། སྒོམ་

ཆེན་པ་གཞན་ཚོས་འདི་འདྲ་མ་ཤེས་པས་མཚན་ཉིད་པ་ཚོའི་ཁ་ཡ་མ་ཆོར་བ་ལགས་སོ། །བླ་མ་རིན་པོ་ཆེའི་ཞལ་ནས། ཚོགས་གཉིས་རྫོགས་ཤིང་སྒྲིབ་པ་གཉིས། །སྦྱངས་པའི་
སྟོབས་ཀྱིས་ཐོབ་པར་བཤད། །ཅེས་པས། རང་བཞིན་བདེ་གཤེགས་སྙིང་པོ་ལ་སྒྲིབ་པ་རྣམ་དག །རིགས་ཀྱི་ཡོན་ཏན་ལེགས་པར་སྨིན་ཅིང་རྫོགས་པ་ན་འབྱུང་བ་ཡིན། རྒྱུད་བླ་
མ་ལས། རང་བཞིན་འོད་གསལ་ཞེས་བརྗོད་གང་ཡིན་ཉི་དང་མཁའ་བཞིན་གློ་བུར་གྱི། །ཉོན་མོངས་ཤེས་བྱའི་སྤྲིན་ཚོགས་མཐུག་པོ་དྲི་མ་ཡིས་ནི་སྒྲིབ་གྱུར་པའི། །དྲི་མེད་
སངས་རྒྱས་ཡོན་ཏན་ཀུན་ལྡན་རྟག་བརྟན་གཡུང་དྲུང་སངས་རྒྱས་ཉིད། །དེས་ནི་ཆོས་ལ་མི་རྟོག་རྣམ་འབྱེད་ཡེ་ཤེས་དག་ལ་བརྟེན་ནས་ཐོབ། །ཅེས་གསུང་། རྒྱལ་བ་ཡང་དགོན་
པས། སྤྱིར་འབྲས་བུ་ཞེས་པ་གཞི་ལམ་གྱི་ཉེས་པ་ཟད་པ་ཞིག་ཡིན། གཞིའི་ཉེས་པ་ཟད་དེ་མངོན་དུ་གྱུར། །ལམ་གྱི་ཉེས་པ་ཟད་དེ་མཐར་ཕྱིན་པའོ། །དེ་ལ་རྒྱུའི་རྐྱེན་ལ། ལ་ལ་

།ན་རྟེན་འབྲེལ་གྱི་འགྲོས་བཞི་གསུངས། ལ་ལ་ན་ཚོགས་གཉིས་གསུངས། འདིར་སེམས་གསུམ་མཐར་ཕྱིན་པ་ལ་བྱ། ཞེས་གསུངས། མཐར་༄།
ཐུག་གི་འབྲས་བུ་ལ་བཞི། སྤྱིར་བཤད་པ། བརྟེན་པ་སྐུ། རྟེན་ཡེ་ཤེས། མཛད་པ་ཕྲིན་ལས་སོ། །སྤྱིར་བཤད་པ་ནི། བླ་མ་རིན་པོ་ཆེའི་ཞལ་ནས། འབྲས་བུ་ནི་སྐུ་ལྔ་ལྷུན་
གྱིས་གྲུབ་ཅིང་། རེ་དོགས་དང་བྲལ་བ་ཉིད་མངོན་དུ་གྱུར་པས། གཞི་ལམ་འབྲས་བུ་གསུམ་དབྱེར་མེད་པའི་དོན་མངོན་དུ་གྱུར་པ་ལ་བྱ་སྟེ། ཞེས་གསུངས་པས་ཉན་ཐོས་རང་
རྒྱལ་གྱི་བྱང་ཆུབ་འདི་གནས་སྐབས་ཀྱི་འབྲས་བུ་ཡིན་གྱིས། སྐུ་དང་ཡེ་ཤེས་ཕྲིན་ལས་ཡོངས་སུ་རྫོགས་པ་སངས་རྒྱས་ལ་བྱའོ། །མཐར་ཐུག་འབྲས་བུ་གསུམ་འདོད་པ་ནི་སེམས་
ཙམ་མན་ཆད་ཀྱི་ལུགས་ཡིན། དབུ་མ་པ་དང་གསང་སྔགས་མཐར་ཐུག་ཐེག་པ་གཅིག་གི་འབྲས་བུ་བྱང་ཆུབ་ཆེན་པོ་གཅིག་འདོད་དེ། ཇི་སྲིད་སངས་རྒྱས་མ་ཐོབ་པར། །མྱ་ངན་

འདས་པ་མི་ཐོབ་སྟེ། །འོད་དང་འོད་ཟེར་སྤངས་ནས་ནི། །ཉི་མ་ལྟ་བར་མི་ནུས་བཞིན། །སམྦུ་ཊའི་རྒྱུད་ལས། གང་ཕྱིར་ཆོས་ནི་དུ་མ་ཡིས། །ཆུ་བོའི་རྒྱུན་ནི་རྒྱ་མཚོ་ལྟར།
ཐར་པ་ཉིད་ནི་གཅིག་པུ་ཉིད། །མང་པོ་དམིགས་པར་མི་འགྱུར་རོ། །ཞེས་གསུངས་སོ། །མདོ་སྡེའི་རྒྱན་ལས། ཟག་མེད་དབྱིངས་ན་སངས་རྒྱས་རྣམས། །མཁའ་ལྟར་ལུས་ནི་
མེད་ཕྱིར་དང་། །སྔོན་གྱི་ལུས་རྗེས་འབྲང་བའི་ཕྱིར། །གཅིག་མིན་མང་པོ་ཉིད་མ་ཡིན། །ཞེས་དང་། ཐ་དད་རིགས་དོན་མེད་ཕྱིར་དང་། །རྫོགས་དང་ཐོག་མ་མེད་པའི་ཕྱིར།
སངས་རྒྱས་གཅིག་མིན་དྲི་མེད་གནས། །ཐ་དད་མིན་ཕྱིར་མང་པོའང་མིན། །ཞེས་དང་། སངས་རྒྱས་ཉིད་དུ་མ་ཞུགས་བརྟན་པ་རྣམས། །རྟེན་ཀྱང་ཐ་དད་བློ་གྲོས་ཐ་དད་ཅི།
རྟོགས་ཆུང་རང་གི་བྱ་བ་ཐ་དད་ལ། །སེམས་ཅན་ཉུང་དོན་རྟག་ཏུ་ཉེར་སྤྱད་འགྱུར། །སངས་རྒྱས་ཉིད་དུ་ཞུགས་ན་དེ་དག་ཀུན། །རྟེན་ཀྱང་གཅིག་ཅིང་རྟོག་པ་ཆེ་ལ་གཅིག

།མཛད་པ་གཅིག་ཏུ་འདྲེས་ཤིང་རྟག་པར་ཡང་། །སེམས་ཅན་ཚོགས་ཆེའི་ཉེ་བར་སྤྱད་པ་ཆེ། །ཞེས་གསུང༌། སྐྱབས་འགྲོ་བདུན་ཅུ་པ་ལས། མ་༄༅།
རིག་གཉིད་ལས་སངས་ཕྱིར་དང་། །ཤེས་བྱ་ལ་ཡང་བློ་རྒྱས་ཕྱིར། །ཞེས་དང་། སྡུད་པ་ལས། བྱང་ཆུབ་སེམས་དཔའ་དེ་བཞིན་ཉིད་འདི་རྗེས་སུ་རྟོགས། །དེ་ཕྱིར་དེ་བཞིན་
གཤེགས་ཞེས་སངས་རྒྱས་མཚན་གསོལ་ཏེ། །ཞེས་དང་། བརྟག་གཉིས་ལས། དབང་ཕྱུག་ལ་སོགས་ཡོན་ཏན་ཀུན། །ལྡན་དང་ཡང་ན་ཉོན་མོངས་ལ་སོགས་བདུད། །
འཇོམས་ཕྱིར་བཅོམ་ལྡན་འདས་ཞེས་བྱ། །ཡང་ན་གསུངས་པ་འདི་ལྡན་དང་ཞེས་པ་ཞིག་དང་འགྱུར་གྱི་སྐད་དོད་ནོར་བ་འཁྲུལ་པ་ཡིན་ནམ་སྙམ་ཕོ་ཚོད་ཡིན།བརྟེན་པ་སྐུ་བཤད་
པ་ནི། བླ་མ་རིན་པོ་ཆེའི་ཞལ་ནས། རང་གི་སེམས་འཁོར་འདས་ལ་སོགས་པའི་ཆོས་ཐམས་ཅད་ངོ་བོ་ཉིད་དབྱིངས་རང་བཞིན་གྱི་འོད་གསལ་བ་འདི་མངོན་དུ་གྱུར་པའི་དུས་

སུ། དེ་ཉིད་སྤྲོས་པ་ཐམས་ཅད་དང་བྲལ་བར་མངོན་དུ་གྱུར་པས། གཞན་དོན་སྤྲུལ་སྐུ་སྣ་ཚོགས་རྒྱུན་མི་ཆད་པར་ཤུགས་ཀྱིས་འབྱུང་སྟེ། འདིར་མ་དག་པར་སྐུ་གསུམ་དབྱེར་
མེད་པ་ནི་ངོ་བོ་ཉིད་ཀྱི་སྐུའོ། །སྐུ་བཞི་དབྱེར་མེད་པ་བདེ་བ་ཆེན་པོའི་སྐུ་ནི། གསང་སྔགས་ཀྱི་ལམ་གྱིས་ཁྱད་པར་དུ་བྱས་པ་སྟེ། རྒྱུའི་དུས་ན་བླ་མ་དམ་པས་བདེ་བ་ཆེན་པོར་ངོ་
སྤྲོད། ལམ་གྱི་དུས་ན་ཉོན་མོངས་པ་ལམ་དུ་བླངས། འདོད་ཡོན་མ་བཀག་པར་གྲོགས་སུ་འཁྱེར་བ་ལ་སོགས་པས། ལམ་བདེ་བ་ཆེན་པོ་འབའ་ཞིག་ལ་གོམས་པར་བྱས་པའི་
སྟོབས་ཀྱིས་འབྲས་བུ་མངོན་དུ་གྱུར་པའི་དུས་ན་བདེ་བ་ཆེན་པོའི་སྐུ་སྟེ་ཡན་ལག་བདུན་དང་ལྡན་པ་སྟེ། ཆོས་སྐུ་རང་བཞིན་མེད་པའི་ཡན་ལག་སྤྲོས་པ་ཉེ་བར་ཞི་བའོ། །ལོངས་
སྐུའི་ཡན་ལག་གསུམ་སྟེ། ལོངས་སྤྱོད་རྫོགས་པའི་ཡན་ལག་མཚན་དང་དཔེ་བྱད་འབར་བ་དང་། ཁ་སྦྱོར་གྱི་ཡན་ལག་ཡུམ་དང་བཅས་པ་དང་། བདེ་ཆེན་གྱི་ཡན་ལག་ཟག་༔

༧ །མེད་ཀྱི་བདེ་བས་རྒྱུད་གང་བའོ། །སྤྲུལ་སྐུའི་ཡན་ལག་གསུམ་སྟེ། སྙིང་རྗེས་གང་བའི་ཡན་ལག་དམིགས་པ་མེད་པའི་སྙིང་རྗེ་ཆེན་པོ་སྟེ། རྟོག་པ་
མེད་ཀྱང་གཞན་དོན་འཆར་བ་ཡིད་བཞིན་གྱི་ནོར་བུ་ལྟ་བུ་དང་། རྒྱུན་མི་ཆད་པའི་ཡན་ལག་འདུལ་བྱ་གནས་པ་དེ་སྲིད་དུ་སྤྲལ་པའི་སྐུ་རྒྱུན་མི་ཆད་དེ་ཆུ་སྣོད་ཀྱི་ཟླ་བ་ལྟ་བུའོ།
འགག་པ་མེད་པའི་ཡན་ལག་དོན་གྱི་སྤྲུལ་པའི་སྐུ་ནི་ངོ་བོ་ཉིད་ཀྱི་སྐུ་ཉིད་དེ་ལྟར་སྣང་གི། དེ་ལས་བྱུང་བ་ལ་སོགས་ནི་མ་ཡིན་ནོ། །དེའི་ཕྱིར་ན་ཕྱག་རྒྱ་ཆེན་པོའི་དོན་ལ་རྒྱུ་ལམ་
འབྲས་དང༌། སྐུ་གསུམ་སྐུ་ལྔ་ལ་སོགས་པའི་དབྱེ་བ་ཡོད་མེད་ལས་འདས་པའོ། །ཞེས་དང་། སློབ་དཔོན་ངག་དབང་གྲགས་པས། གསང་འདུས་ཀྱི་དགོངས་པ་ལྟར། ཡན་
ལག་བདུན་དང་ལྡན་པའི་སངས་རྒྱས་འདི་ཉིད་ནི། །བདག་འདོད་ཚད་མ་ཡོངས་དགོས་བློ་ཅན་རྣམས་ཀྱང་འདོད། །ཅེས་སོ། །བདེ་བ་ཆེན་པོའི་སྐུ་ཞེས་པ་འདི། གསང་སྔགས་༔
ཝཱ

ནས་ཁྱད་པར་དུ་བསྟན་པ་ཡིན་མོད། སྔགས་པ་ལ་བདེ་ཆེན་ཡོད་པའི་སངས་རྒྱས་གཅིག །མཚན་ཉིད་པ་ལ་བདེ་ཆེན་མེད་པའི་སངས་རྒྱས་ཡོད་པ་མིན། སྐུ་དེ་དག་གང་ཡིན་
སྙམ་ན། བཅོམ་ལྡན་འདས་བྱམས་པས་བཀའ་སྩལ་པ། ཐུབ་པའི་ངོ་བོ་ཉིད་སྐུ་ནི། །ཟག་པ་མེད་པའི་ཆོས་གང་དག །ཐོབ་གྱུར་རྣམ་ཀུན་རྣམ་དག་པ། །དེ་དག་རང་བཞིན་
མཚན་ཉིད་ཅན། །བྱང་ཆུབ་ཕྱོགས་མཐུན་ཚད་མེད་དང་། །རྣམ་པར་ཐར་དང་མཐར་གྱིས་ནི། །སྙོམས་འཇུག་དགུ་ཡི་བདག་ཉིད་དང་། །ཟད་པར་བཅུ་ཡི་བདག་ཉིད་དང༌།
ཟིལ་གྱིས་གནོན་པའི་སྐྱེ་མཆེད་ནི། །རབ་ཏུ་དབྱེ་བས་རྣམ་བརྒྱད་དང༌། །ཉོན་མོངས་མེད་དང་སྨོན་མཁྱེན་དང༌། །མངོན་ཤེས་སོ་སོར་ཡང་དག་རིགས། །རྣམ་པ་ཐམས་ཅད་
དག་བཞིན་དང་། །དབང་བཅུ་དང་ནི་སྟོབས་བཅུ་དང༌། །མི་འཇིགས་པ་ནི་བཞི་དག་དང་། །བསྲུང་བ་མེད་པ་རྣམ་གསུམ་དང་། །དྲན་པ་ཉེར་གཞག་རྣམ་གསུམ་དང༌།

༄༅། །བསྙེལ་པ་མི་མངའི་ཆོས་ཉིད་དང་། །བག་ཆགས་ཡང་དག་བཅོམ་པ་དང་། །སྐྱེ་ལ་ཐུགས་རྗེ་ཆེན་པོ་དང་། །ཐུབ་པ་ཁོ་ནའི་མ་འདྲེས་ཆོས། །བཅོ་
བརྒྱད་བཤད་པ་གང་ཡིན་དང་། །རྣམ་པ་ཐམས་ཅད་མཁྱེན་ཉིད་དང་། །ཆོས་ཀྱི་སྐུ་ཞེས་བརྗོད་པ་ཡིན། །ཞེས་པ་དང་། མཚན་ནི་སུམ་ཅུ་རྩ་གཉིས་དང་། །དཔེ་བྱད་བརྒྱད་ཅུའི་
བདག་ཉིད་འདི། །ཐེག་ཆེན་ཉེ་བར་ལོངས་སྤྱོད་ཕྱིར། །ཐུབ་པའི་ལོངས་སྤྱོད་རྫོགས་སྐུར་བཞེད། །ཅེས་དང༌། གང་གིས་སྲིད་པ་ཇི་སྲིད་པར། །འགྲོ་ལ་ཕན་པ་སྣ་ཚོགས་
དག །མཉམ་དུ་མཛད་པའི་སྐུ་དེ་ནི། །ཐུབ་པའི་སྤྲུལ་སྐུ་རྒྱུན་མི་ཆད། །ཅེས་གསུངས། འདི་རྣམས་ཞིབ་པར་བཤད་ན་མཐའ་ཡས། རང་རེ་འཕྲལ་ཉམས་ལེན་གྱི་ཆོས་སྟོན་
པས་འདི་ཚོ་བསྡུས་ལ་གྱིས། འདི་ཚོ་ཉམས་སུ་ལེན་པ་ལ་ལོ་འགའ་འགོར་ལ། འོན་ཀྱང་སྐུའི་དབྱེ་བ་མངོན་རྟོགས་རྒྱན་ལས། ངོ་བོ་ཉིད་ལོངས་རྫོགས་བཅས་དང་། །དེ་བཞིན་

གཞན་པའི་སྤྲུལ་པ་ནི། །ཆོས་སྐུ་མཛད་པ་དང་བཅས་པ། །རྣམ་པ་བཞིར་ནི་ཡང་དག་བརྗོད། །ཅེས་གསུངས་པ་ལ་སློབ་དཔོན་སེང་གེ་བཟང་པོས། ངོ་བོ་ཉིད་ལོངས་སྤྲུལ་སྐུ་
དང༌། །ཆོས་སྐུ་མཛད་པ་དང་བཅས་པ། །བཞིར་བཞེད། སློབ་དཔོན་འཕགས་གྲོལ་སྡེས། ཆོས་ཀྱི་སྐུ་ནི་རྣམ་པ་བཞིར་དབྱེ་སྟེ། ངོ་བོ་ཉིད་སྐུ་དང་། ལོངས་སྐུ། སྤྲུལ་སྐུ་
དང་དེ་དག་གི་མཛད་པ་དང་བཞིའོ། །ཞེས་བྱ་བར་བཞེད། ལུགས་ཕྱི་མ་འདི་ལེགས་པར་སེམས་ཏེ་མངོན་རྟོགས་རྒྱན་གྱི་སྐབས་བརྒྱད་པ་སྤྱི་ལ་ཚོས་སྐར་བཏགས་པས་ཀྱང་དེའི་
དབྱེ་བ་བཞིན་མཛད་པར་མངོན། མདོ་སྡེ་རྒྱན་ལས། སྐུ་གསུམ་དག་གིས་སངས་རྒྱས་ཀྱི། །སྐུ་བསྡུས་པར་ནི་ཤེས་བྱ་སྟེ། །སྐུ་གསུམ་དག་གིས་རང་བཞིན་གྱི། །དོན་འདི་རྟེན་
དང་བཅས་པར་བསྟན། །ཞེས་དང་། རྒྱུད་བླ་མ་ལས། གཏེར་དང་ཤིང་དང་། རིན་པོ་ཆེའི་སྐུ། འཁོར་ལོས་སྒྱུར་བ་དང་། གསེར་གྱི་གཟུགས་ཀྱི་དཔེ་ལྔས་ནི་སངས་

། རྒྱས་ཀྱི་སྐུ་གསུམ་བསྐྱེད་པའི་རིགས་ཀྱི་རང་བཞིན་དུའོ། །ཞེས་པ་ལ། གཏེར་དང་འབྲས་བུའི་ཤིང་བཞིན་དུ། །རིགས་དེ་རྣམ་གཉིས་ཤེས་བྱ་
།ཐོག་མའི་རང་བཞིན་གནས་པ་དང༌། །ཡང་དག་བླངས་པ་མཆོག་ཉིད་དོ། །རིགས་དེ་ལས་ནི་སངས་རྒྱས་ཀྱི། །སྐུ་གསུམ་ཐོབ་པར་འདོད་པ་ཡིན། །དང་པོ་སྐུ་ནི་དང་པོ་
ikace །གཉིས་པ་ཡི་ནི་ཕྱི་མ་གཉིས། །ངོ་བོ་ཉིད་སྐུ་མཛེས་པ་ནི། །རིན་ཆེན་སྐྲ་འདྲར་ཤེས་བྱ་སྟེ། །རྫོགས་ལོངས་འཁོར་ལོས་སྒྱུར་བཞིན་ནོ། །སྤྲུལ་པ་གསེར་གྱི་གཟུགས་ལྟ་
བུ7 །ཞེས་སྐུ་གསུམ་ལ་ངོ་བོ་ཉིད་བགྲངས་པས་ཀྱང་། ཆོས་སྐུ་ཕྱི་མིང་དུ་གསལ། སློབ་དཔོན་ཙནྡྲ་གོ་མིས་ཀྱང་། འོག་ནས་འཆད་པར་ཡེ་ཤེས་བཞིན་སྐུ་གསུམ་དུ་བསྡུས་
ཚུལ་ལ། ངོ་བོ་ཉིད་སྐུ་གསུམ་གྱི་གཅིག་ཏུ་བགྲངས། གཞན་ཡང་མཚན་ཉིད་ཀྱི་གཞུང་ཕལ་ཆེ་བ་ན་འདི་ལྟར་འདུག་གོ། །ངོ་བོ་ཉིད་སྐུ་ཟེར་བ་དེ་ཡང་ཆོས་སྐུའི་ངོ་བོ་ཉིད་ཟེར་བ་

ཡིན། གཟུགས་སྐུ་གཉིས་ཆོས་སྐུའི་སྣང་བའམ་བརྡའ་རུ་ཤར་བ་ཡིན། རྒྱུད་བླ་མ་ལས། རང་དོན་གཞན་དོན་དོན་དམ་སྐུ་དང་ནི། །དེ་ལ་བརྟེན་པ་ཀུན་རྫོབ་སྐུ་ཉིད་དེ། །ཞེས
དང་། བདག་ཉིད་ཀྱི་ནི་འབྱོར་བའི་གནས། །དམ་པའི་དོན་གྱི་སྐུ་ཡིན་ཏེ།།དྲང་སྲོང་རྣམས་ཀྱི་བརྡ་ཡི་སྐུ། །ཕ་རོལ་ཕུན་སུམ་ཚོགས་པའི་གནས། །དང་པོའི་སྐུ་ནི་སྟོབས་ལ་
སོགས། །བྲལ་བའི་ཡོན་ཏན་རྣམས་དང་ལྡན། །གཉིས་པ་སྐྱེས་བུ་ཆེན་པོའི་མཚན། །རྣམ་སྨིན་ཡོན་ཏན་དག་དང་ལྡན། །ཞེས་སོ། །དཔེར་ན་སེམས་ཅན་ངོ་བོ་དང་སེམས་ཅན་
གྱི་ལུས་ཟེར་བ་དང་འདྲ་སྙམ། དེ་རྣམས་ཀྱང་སྒོམ་ཆེན་པའི་ཆོས་སྐད་ལ། རྒྱལ་བ་ཡང་དགོན་པའི་གསུང་གིས། དབྱིངས་སྟོང་པ་སྤྲོས་པ་དང་བྲལ་བ་བདག་པོའི་རྐྱེན། ཡེ་
ཤེས་ཀྱི་ཚོགས་རྫོགས་པ་རྒྱུའི་རྐྱེན། དེ་གཉིས་མཐར་ཕྱིན་ཞིང་མངོན་དུ་གྱུར་པའི་ལྡོག་ཆ་ལ་ཆོས་སྐུ། རང་རིག་ཡུལ་མེད་དུ་གསལ་བ་བདག་པོའི་རྐྱེན། བདེ་སྟོང་གི་ཏིང་ངེ་

།འཛིན་མཐར་ཕྱིན་པ་རྒྱུའི་རྐྱེན། དེ་གཉིས་མཐར་ཕྱིན་ཞིང་མངོན་དུ་གྱུར་པའི་ལྡོག་ཆ་ལ་ལོངས་སྐྱ། རང་གདངས་འགག་མེད་དུ་སྣང་བ་བདག་པོའི་
རྐྱེན། ལམ་དུས་ཀྱི་སྨོན་ལམ་ཐུགས་རྗེ་བསོད་ནམས་ཀྱི་ཚོགས་རྫོགས་པ་རྒྱུའི་རྐྱེན། དེ་གཉིས་མཐར་ཕྱིན་ཞིང་མངོན་དུ་གྱུར་པའི་ལྡོག་ཆ་ལ་སྤྲུལ་སྐུའོ། །དེ་ཡང་སངས་རྒྱས་ལ་
ཆོས་སྐུར་སྣང་། བྱང་ཆུབ་སེམས་དཔའ་ལ་ལོངས་སྐུར་སྣང་། མོས་པས་སྤྱོད་པ་མན་ཆད་ལ་སྤྲུལ་སྐུར་སྣང་ངོ༌། །ཞེས་གསུངས་སོ། །རྟེན་ཡེ་ཤེས་ཀྱི་རྣམ་པར་བཞག་པ་
ནི། གསང་སྔགས་ནས་ཕུང་པོ་ལྔ་དང་། ཉོན་མོངས་པ་ལྔ་ལ་སོགས་པ་གནས་གྱུར་པའི་ཡེ་ཤེས་ལྔར་བསྟན་ཏེ། མཚན་བརྗོད་ལས། ཁྱབ་བདག་ཡེ་ཤེས་ལྔ་ཡི་བདག །ཅེས་
དང་། གུར་ལས། ང་ནི་མེ་ལོང་ལྟ་བུའི་ཡེ་ཤེས་སོ། །དེ་བཞིན་དུ་མཉམ་པ་ཉིད་ཀྱི་ཡེ་ཤེས་ཀྱང་ངའོ། །སོ་སོར་རྟོགས་པའི་ཡེ་ཤེས་ཀྱང་ངའོ། །བྱ་བ་གྲུབ་པའི་ཡེ་ཤེས་ཀྱང་༔

ངའོ། །དེ་བཞིན་དུ་རྣམ་པར་དག་པའི་ཡེ་ཤེས་ཀྱང་ངའོ། །ཞེས་གསུངས། མཚན་ཉིད་ཀྱི་གཞུང་རྣམས་ནས་རྣམ་པར་ཤེས་པ་བཞི་གནས་གྱུར་པའི་ཡེ་ཤེས་བཞིར་བཤད་
། བཞི་པོ་ནི་སའི་བསྟན་བཅོས་ལས། ཀུན་གཞིའི་རྣམ་ཤེས་གང་ཡིན་པ། །དེ་ནི་མེ་ལོང་ཡེ་ཤེས་གྱུར། །དེ་ཡང་ཆོས་ཀྱི་དབྱིངས་ཉིད་ཀྱི། །ངོ་བོ་ཉིད་དུ་ཡང་དག་འདོད།
ཅེས་ཡུལ་ཆོས་ཀྱི་དབྱིངས་ཤིན་ཏུ་རྣམ་པར་དག་པ་དང་། ཡུལ་ཅན་མེ་ལོང་ལྟ་བུའི་ཡེ་ཤེས་གཅིག་ཏུ་བསྡུས་ནས་ངོ་བོ་ཉིད་ཀྱི་སྐུ་ཡིན་ནོ། །དེ་ཉིད་ལས། ཉོན་མོངས་ཅན་ཡིད་
གནས་གྱུར་པ། །མཉམ་ཉིད་ཡེ་ཤེས་གནས་སུ་འདོད། །སོ་སོར་རྟོགས་པའི་ཡེ་ཤེས་ནི། །ཡིད་ཀྱི་རྣམ་ཤེས་དེ་ཉིད་དོ། །དེ་དག་ལོངས་སྤྱོད་རྫོགས་སྐུ་སྟེ། །ཆོས་ལ་ལོངས་
སྤྱོད་རྫོགས་པར་བསྟན། །ཞེས་ཡེ་ཤེས་གཉིས་ལོངས་སྐུར་བཞེད། དབང་པོ་ལྔའི་རྣམ་ཤེས་གཞན། །དེ་ནི་དོན་ཀུན་ཡོངས་སུ་འཛིན། །ཐོབ་ན་སེམས་ཅན་ཀུན་དོན་དུ། །དེ་ནི་༔

། བྱ་བ་གྲུབ་པ་ཙམ། །དེ་ཡང་རྟག་པར་ཐམས་ཅད་དུ། །དུས་ཇི་ལྟར་དང་བསམ་ཇི་ལྟར། །སྤྲུལ་པའི་སྐུ་སྟེ་སངས་རྒྱས་རྣམས། །ཐམས་ཅད་སྤྲལ་
པའི་སྐ་ཡིན་ནོ། །ཞེས་ཡེ་ཤེས་གཅིག་པུ་འདི་སྤྲལ་སྐའོ། །ཞེས་སློབ་དཔོན་ཙནྡྲ་གོ་མི་ཉིད་བཞེད་དོ། །གཞན་ལུགས་བརྗོད་པ་ནི། གཅིག་གི་མེ་ལོང་ཡེ་ཤེས་ཀྱང་། །ལོངས་
སྤྱོད་རྫོགས་པའི་སྐུ་རུ་འདོད། །དེ་ཡང་དེ་ཡི་རྒྱུ་ཉིད་ཀྱིས། །ཉེ་བར་བཏགས་པའི་རང་བཞིན་གཞན། །འགའ་ཞིག་དག་གིས་ཡིད་གཉིས་ལ། །སྤྲུལ་པའི་སྐུར་ནི་དེར་གཏོགས་
ཏེ། །དབང་པོ་ལྔ་ཡི་རྣམ་ཤེས་གང༌། །དེ་ནི་ལོངས་སྤྱོད་རྫོགས་སྐུར་རོ། །ཞེས་མེ་ལོང་ལྟ་བུ་ལོངས་སྐུར་འདོད་པ་དང་། ལ་ལ་བྱ་བ་གྲུབ་པ་ལོངས་སྐུར་འདོད། མཉམ་ཉིད་
མ་སྤྲུལ་སྐུར་འདོད་པའང་ཡོད་པར་སྣང་། རྒྱལ་བ་མ་ཕམ་པ་ནི། སློབ་དཔོན་ཙནྡྲ་གོ་མི་དང་བཞེད་པ་མཐུན་ཏེ། མེ་ལོང་ཡེ་ཤེས་མི་གཡོ་སྟེ། །ཡེ་ཤེས་གསུམ་ནི་༔

དེ་ལ་བརྟེན། །མཉམ་པ་ཉིད་དང་སོ་སོར་རྟོགས། །བྱ་བ་གྲུབ་པ་ཁོ་ནའོ། །མེ་ལོང་ཡེ་ཤེས་ང་ཡི་མེད། །ཡོངས་སུ་མ་ཆད་རྟག་ཏུ་ལྡན། །ཤེས་བྱ་ཀུན་ལ་མ་རྨོངས་ལ། །རྟག་
ཏུ་དེ་ལ་མངོན་ཕྱོགས་མིན། །ཡེ་ཤེས་ཀུན་གྱི་རྒྱུ་མཚན་ཕྱིར། །ཡེ་ཤེས་འབྱུང་གནས་ཆེན་པོ་འདྲ། །ལོངས་སྤྱོད་རྫོགས་པའི་སངས་རྒྱས་ཉིད། །ཡེ་ཤེས་གཟུགས་བརྙན་འབྱུང་
ཕྱིར་དེ། །མཉམ་པ་ཉིད་ཅེས་སེམས་ཅན་ལ། །སྒོམ་པ་དག་པ་ལས་འདོད་དོ། །མི་གནས་ཞི་བར་བཞུགས་པ་ནི། །མཉམ་ཉིད་ཡེ་ཤེས་ཡིན་པར་འདོད། །དུས་རྣམས་ཀུན་ཏུ་
བྱམས་པ་དང་། །ཐུགས་རྗེ་ཆེན་པོ་དག་དང་ལྡན། །སེམས་ཅན་རྣམས་ལ་མོས་པ་བཞིན། །སངས་རྒྱས་སྐ་ནི་ངེས་པར་སྟོན། །སོ་སོར་རྟོགས་པའི་ཡེ་ཤེས་ནི། །ཤེས་བྱ་ཀུན་
ལ་རྟག་མ་ཐོགས། །ཏིང་ངེ་འཛིན་དང་གཟུགས་རྣམས་ཀྱི། །གཏེར་དང་འདྲ་བ་ཁོ་ན་ཡིན། །འཁོར་གྱི་དཀྱིལ་འཁོར་རྣམས་སུ་ནི། །འབྱོར་བ་ཐམས་ཅད་སྟོབ་མཛད་པ། །ཐེ་

།ཚོམ་ཐམས་ཅད་གཅོད་པ་ཡི། །ཆོས་ཆེན་ཆར་ནི་རབ་ཏུ་འབེབས། །བྱ་བ་གྲུབ་པའི་ཡེ་ཤེས་ནི། །ཁམས་རྣམས་ཀུན་ཏུ་མཐའ་ཡས་ཤིང་། །དཔག་
མེད་བསམ་ཡས་སྤྲུལ་པ་ཡིས། །སེམས་ཅན་དོན་ཀུན་མཛད་པའོ། །སངས་རྒྱས་སྤྲལ་པ་དེ་རྟག་ཏུ། །མཛད་པ་གྲུབ་པའི་བྱེ་བྲག་དང་། །གྲངས་དང་ཞིང་གི་རྣམ་ཀུན་ཏུ། །
བསམ་མི་ཁྱབ་པར་ཤེས་པར་བྱ། །ཞེས་གསུངས། རྒྱལ་བ་ཡང་དགོན་པའི་ཞལ་ནས། སྤྱིར་སངས་རྒྱས་ཀྱི་ཡེ་ཤེས་བསམ་གྱིས་མི་ཁྱབ་པ་ཡིན་ལ། ལྡོག་ཆ་ལ་དབྱེ་ན་ལྔ་ཡིན་
ཏེ། རང་རིག་རང་གསལ་བ་དེ། སེམས་ཅན་གྱི་དུས་ན་ཉོན་མོངས་པ་དུག་ལྔར་ཤར། དེའི་རང་གཟུགས་འགྲོ་བ་རྒྱུད་ལྔར་ཟིན། སངས་རྒྱས་ཀྱི་དུས་ན་ཡེ་ཤེས་ལྔར་
ཤར། དེའི་རང་གཟུགས་རྒྱལ་བ་རིགས་ལྔ་ཡིན་གསུངས། དབུ་མ་འཇུག་པ་ལས། ཤེས་བྱའི་བུད་ཤིང་སྐམ་པོ་མ་ལུས་པ། །བསྲེགས་པས་ཞི་ཚེ་རྒྱལ་རྣམས་ཆོས་སྐུ་སྟེ།

ཚེ་སྐྱེ་བ་མེད་ཅིང་འགག་པའང་མེད། །སེམས་འགག་པ་དེ་སྐུ་ཡིས་མངོན་སུམ་མཛད། །ཅེས་བྱུང་བ་ལ་འཁྲུལ་ནས། ད་ལྟ་དབུ་མ་ཐལ་འགྱུར་བ་འགའ་ཞིག་སངས་རྒྱས་དེ་མེད་
བཀག་ཏུ་སོང་བ་འདྲ་གཅིག་ཏུ་འདོད་པར་འདུག །སེམས་འགག་པ་དེ་སྐུ་ཡིས་མཛད་བྱ་བ་ཡིན་མོད། འགག་གནས་གྱུར་པ་ལ་ཟེར་བ་ཡིན་མོད། གཞུང་དེ་ཀ་ན་སྐྱེ་བ་མེད་ཅིང་
འགག་པ་མེད་མི་ཟེར་རམ། གཞན་ཡང་སངས་རྒྱས་ཀྱི་འགྲོ་དོན་མཛད་པ་ལ། རྟོག་པ་མི་མངའ་བའི་ལུང་ཚོ་མཐོང་བས། སངས་རྒྱས་དེ་ཤི་བས་གར་སོང་ཆ་མེད་ལ་སོང་བ།
འགྲོ་དོན་མཛད་པ་སྔར་གྱི་སྨོན་ལམ་ལས་ཕྱིས་གཞན་སྣང་འབའ་ཞིག་ཏུ་གྲུབ་པ། མདོར་ན་སྐུ་དང་ཡེ་ཤེས་ཐམས་ཅད་གཞན་སྣང་འབའ་ཞིག་ཡིན་པར་འདོད་ཀྱིན་འདུག །དེ་ཡིན་
ན་སངས་རྒྱས་ཀྱི་སྐུ་དང་ཡེ་ཤེས་སུ་མི་འདུག །སེམས་ཅན་གྱི་སྐུ་དང་ཡེ་ཤེས་སུ་འདུག་པ། དེ་འདྲ་བྱས་ན་ཐམས་ཅད་འཆོལ་འགྲོ། འགྲོ་དོན་གྱི་དཔེ་ནོར་བུ་ལ་བྱེད་པར་ཡང་

།བདེན་ཞེན་གྱི་རྟོག་པ་མེད་པ་ལ་ཟེར་མོད། རྣམ་པ་ཐམས་ཅད་དུ་དེ་འདྲ་བ་ཞིག་དགོས་ན་ནོར་བུ་བེམ་པོ་ཡིན་པས་སངས་རྒྱས་ཡང་བེམ་པོ་ཡིན་
ནམ། ཡོད་པ་མ་ཡིན་པས་མེད་པ་རང་ཞིག་དགོས་པར་འདུག །ཡོད་མེད་ཀྱི་མཐའ་དང་བྲལ་བ་དེ་མ་དགོངས་པས་བདེན། སྡུད་པ་ལས། གང་ཞིག་ཡོད་པ་མ་ཡིན་དེ་ཡི་མེད་
ཅེས་བྱ། །བྱིས་པ་རྣམས་ཀྱི་དེ་རྟོག་ཡོད་དང་མེད་པར་བྱེད། །ཡོད་དང་མེད་པ་གཉིས་ཀ་མེད་པའི་ཆོས་ཡིན་ཏེ། །བྱང་ཆུབ་སེམས་དཔའ་གང་གིས་འདི་ཤེས་ངེས་པར་
འབྱུང་། །ཞེས་པས་ཡོད་མེད་ཀྱི་མཐའ་ལ་མ་ཞེན་མཛོད། མདོ་སྡེ་རྒྱན་ལས། སངས་རྒྱས་སེམས་དང་ཡེ་ཤེས་ལ། །ཡོད་དང་མེད་པར་མི་བརྗོད་དོ། །ཅེས་གསུངས། བླ་མ་
རིན་པོ་ཆེའི་ཞལ་ནས། ཡེ་ཤེས་ཡོད་པར་འདོད་པ་དང་མེད་པར་འདོད་པ་གཉིས་ཀ་བློས་བཏགས་པའི་ཚིག་ཏུ་འདུག །རིག་པའི་ངོ་བོ་འདི་ཡེ་ཤེས་ཡོད་མེད་ལས་འདས་ ཱ

གསུངས། རྒྱལ་བ་ཡང་དགོན་པའི་ཞལ་ནས། ཡེ་ཤེས་རྒྱུན་ཆད་མ་ཆད་དང་། རང་རྒྱུད་ཀྱིས་བསྡུས་པའི་ཡེ་ཤེས་ཐམས་ཅད་གཏི་ཐུག་པའི་གླེང་ལངས་སུ་འདུག །སངས་
རྒྱས་ཡེ་ཤེས་དངོས་ཡིན། དེ་ལ་མེད་བྱས་ན་སྐར་བ་ཆེ། ཡེ་ཤེས་རང་བཞིན་གྱི་ཆ་ནས་ཡོད་མ་མྱོང་། མཚན་ཉིད་ཀྱི་ཆ་ནས་མེད་མ་མྱོང་། ངོ་བོ་ཡོད་མེད་ལས་འདས་པས་
རྒྱུན་ཆད་མ་ཆད་ཀྱི་ཐ་སྙད་དང་བྲལ་ཞེས་གསུངས། མཛད་པ་ཕྲིན་ལས་ཀྱི་རྣམ་གཞག་ནི། བླ་མ་རིན་པོ་ཆེའི་ཞལ་ནས། སངས་རྒྱས་བཅོམ་ལྡན་འདས་རྣམས་རང་དོན་དུ།
ཕུན་སུམ་ཚོགས་པ་མ་ལུས་རྙེད་ཀྱང་ནི། །སེམས་ཅན་ཁམས་ནི་མ་ལུས་མཐར་ཐུག་པར། །དེ་དག་དོན་དུ་རྟག་ཏུ་བཞུགས་མཛད་དོ། །རང་བཞིན་སྟོང་པ་སྙིང་རྗེའི་ངོ་བོའི་
ཚོགས། །གང་ལ་གང་མཁོ་གང་ལ་འདུལ་བ་ཡི། །དེ་ལ་དེར་སྟོན་འཆར་བ་འདི་ལྟ་སྟེ། །ཉན་ཐོས་གཟུགས་ཀྱི་འདུལ་བ་ལ་ཉན་ཐོས་ཀྱི་གཟུགས་དང་ཆ་བྱད་སྤྱོད་ཚུལ་ལ་སོགས་༔

།སྟོན། རང་སངས་རྒྱས་ཀྱི་འདུལ་བ་ལའང་དེ་བཞིན་ནོ། །སངས་རྒྱས་ཀྱི་གཟུགས་ཀྱིས་འདུལ་བ་སངས་རྒྱས་གཟུགས། ཆགས་དང་བྲལ་བའི་
འདུལ་བའི་སྐྱེ་འགྲོ་ལ་ཆགས་བྲལ་རབ་ཏུ་བྱུང་བའི་སྤྱོད་ཚུལ་གྱིས། དགེ་ཚུལ་དགེ་སློང་སྤྱོད་ལམ་ཁྱད་པར་གྱིས་དམ་ཆོས་འདུལ་བ་ལུང་ཆེན་སྡེ་བཞི་སོགས། སྦྱངས་པའི་ཡོན་
ཏན་བཅུ་གཉིས་ལ་སོགས་པ་སྣ་ཚོགས་ཀྱིས་ཆགས་པ་སྤོང་ཚུལ་དང་། ཆགས་པས་འདུལ་བ་ཡབ་ཡུམ་སྣ་ཚོགས་བསྟན། །སྡང་བས་འདུལ་ལ་ཁྲོ་གཏུམ་མི་བཟད་ཀྱིས། །ཁྲོ་བོ་
ཁྲོ་མོའི་ཚུལ་དུ་སྟོན་པར་མཛད། །ཆགས་སྡང་སྤོང་བར་གྱུར་པའི་རིགས་རྣམས་ལ། །ཆགས་མེད་ཁྲོ་མེད་ཞི་བའི་ལྷ་ཚོགས་བསྟན། །མགོ་བརྙན་སྣ་ཚོགས་ཀྱིས་འདུལ་བའི་
རིགས་རྣམས་ལ། རྡོ་རྗེ་འཇིགས་བྱེད་རྟ་མགྲིན་ལ་སོགས་པའི་མགོ་བརྙན་རྣམ་པ་སྣ་ཚོགས་སྟོན་པར་མཛད། རྒྱལ་བས་འདུལ་དང་བྱང་ཆུབ་སེམས་དཔས་འདུལ། འཕགས་བྷཱུ

པས་འདུལ་བ་དང་། ཕལ་པས་འདུལ་བ་དང་། སློབ་དཔོན་གཟུགས་ཀྱིས་འདུལ་བ་དང་། ཁྱིམ་པ་དང་། རབ་ཏུ་བྱུང་བའི་གཟུགས་ཀྱིས་འདུལ་བར་མཛད། །བྱ་པས་འདུལ་
ལ་རྒྱ་དང་སྙི་སོགས་སྤེལ། །ཡུད་ཙམ་ཞིག་ལ་བྱ་པོ་མང་པོ་གསོད། །གང་ལ་གང་འདུལ་གཟུགས་དང་ཆ་བྱད་སོགས། །སྣ་ཚོགས་བསམ་མི་ཁྱབ་འདིར་བརྗོད་ནུས་མིན།
ཞེས་གསུངས་པ་ཡིན་ཏེ། ཡེ་ཤེས་ཐིག་ལེའི་རྒྱུད་ལས། ལ་ལར་སངས་རྒྱས་ཀྱི་ནི་གཟུགས། །ལ་ལར་ཧེ་རུ་ཀ་ཡི་གཟུགས། །ལ་ལར་རྒྱུད་དང་བསྟན་བཅོས་ནི། །མཛད་དང་
ལ་ལ་རུ་ནི་འཛིན། །ཞེས་པ་སྐ་ཡི་ཕྲིན་ལས་སོ། །དགོངས་པ་ལུང་བསྟན་གྱི་རྒྱུད་ལས། རྟོག་པ་མེད་ཅིང་འཁྲུགས་མེད་པར། །ཡིད་འོང་རྡོ་རྗེའི་ཚིག་གཅིག་པུ། །གདུལ་བྱའི་
བསམ་པའི་དབང་གིས་ནི། །བྱེ་བྲག་མང་པོར་འགྱུར་བ་ཡིན། །ཞེས་པ་ནི་གསུང་གི་ཕྲིན་ལས་ཏེ། སློབ་དཔོན་ཀླུ་སྒྲུབ་ཀྱི་ཞལ་ནས། མགོན་པོ་སེམས་པ་མི་མངའ་ཞིང་།

།རྣམ་རྟོག་གཡོ་བ་མི་མངའ་ཡང་། །ཆོས་ཉིད་ངང་གི་འཇིག་རྟེན་ལ། །སངས་རྒྱས་མཛད་པའང་འཇུག་པར་འགྱུར། །ཞེས་པ་ནི་ཐུགས་ཀྱི་ཕྲིན་ལས་
སོ། །མདོ་སྡེའི་རྒྱན་ལས། ལ་ལར་སྐྱེ་བ་མི་སྣང་ལ་ལར་སྐྱེ་བའི་སྤྱོད་པ་སྣ་ཚོགས་དང་། །ལ་ལར་བྱང་ཆུབ་ཐམས་ཅད་ལ་ལར་དེ་ནི་མྱ་ངན་འདས་སྟོན་ཀྱང་། དེ་ནི་གནས་དེ་
ལས་ཀྱང་རྣམ་པར་གཡོ་མི་མངའ་ལ་ཐམས་ཅད་མཛད། །ཅེས་པ་ནི་སྐུ་གསུང་ཐུགས་ཀྱི་ཕྲིན་ལས་བསྡུས་ཏེ་བསྟན་ཏོ། མངོན་རྟོགས་རྒྱན་ལས། རྒྱུ་ནི་ཡོངས་སུ་སྨིན་གྱུར་
ནས། །གང་དང་གང་ལ་གང་དང་ནི། །གང་ཚེ་བྱ་བ་ཕན་གྱུར་པ། །དེ་དང་དེ་ལ་དེར་སྣང་ངོ་། །ཞེས་དང་། རྒྱུད་བླ་མ་ལས། རྟག་ཏུ་ཐམས་ཅད་ལ་ཁྱབ་པ། །ཆོས་དབྱིངས་
ནམ་མཁའི་དཀྱིལ་དུ་ནི། །སངས་རྒྱས་ཉི་མ་གདུལ་བྱ་ཡི། །རི་ལ་ཇི་ལྟར་འོས་པར་འབབ། །ཅེས་དང་། གདུལ་བྱའི་ཁམས་དང་འདུལ་བའི་ཐབས་དང་ནི། །གདུལ་བྱའི་

ཁམས་ཀྱི་འདུལ་བའི་བྱ་བ་ནི། །དེ་ཡི་ཡུལ་དང་དུས་སུ་གཤེགས་པ་ལ། །ཁྱབ་བདག་རྟག་ཏུ་ལྷུན་གྱིས་གྲུབ་པར་འཇུག །ཅེས་དང་། མངོན་རྟོགས་རྒྱན་ལས། དེ་ལྟར་མཛད་
པ་རྒྱ་ཆེའི་ཕྱིར། །སངས་རྒྱས་ཁྱབ་པ་ངེས་པར་བརྗོད། །དེ་ཉིད་ཟད་པ་མེད་པའི་ཕྱིར། །རྟག་པ་ཞེས་ཀྱང་བརྗོད་པ་ཡིན། །ཞེས་དང་། རྒྱུད་བླ་མ་ལས། ཇི་ལྟར་ནོར་བུ་རིན་
ཆེན་རྟག་པའི་ནོར། །འབད་པ་མེད་པར་གཞན་ལ་རབ་སྟེར་ལྟར། །དེ་བཞིན་ཐུབ་པ་འབད་མེད་འོས་པར་ནི། །གཞན་གྱི་དོན་དུ་སྲིད་པ་ཇི་སྲིད་རྟག་པར་བཞུགས། །ཞེས་པ་
རྣམས་ནི་མཛད་པ་ཀུན་ལ་ཁྱབ་ཅིང་རྒྱུན་མི་ཆད་པའི་ཚུལ་ལོ། །དེ་ཐམས་ཅད་ཀྱི་དོན་བསྡུས་པ། རྒྱལ་བ་ལྷ་གདོང་པའི་ཞལ་ནས། ཕྲིན་ལས་ནི། གནས་ལུགས་རང་གདངས་
འགག་པ་མེད་པས་བདག་པོའི་རྐྱེན་བྱས་ལམ་དུས་ཀྱི་སྨོན་ལམ་ཐུགས་རྗེ་མཐར་ཕྱིན་པས་རྒྱའི་རྐྱེན་བྱས། འདུལ་བྱ་ལས་དག་པས་དམིགས་པའི་རྐྱེན་བྱས། དེ་གསུམ་ཚོགས་པ་

༄༅། །གཅིག་ཏུ་གྱུར་པ་ལས། དཔག་བསམ་གྱི་ཤིང་དང་། ཡིད་བཞིན་གྱི་ནོར་བུ་ལྟར་རྒྱུ་མེད་པའི་སྙིང་རྗེས་རྩོལ་བ་མེད་པའི་འགྲོ་དོན། སྲིད་མཐའི་བར་
དུ་གཟུགས་སྐུའི་ཕྲིན་ལས་འབྱུང་། ཞེས་པ་དང་། སྐུའི་ཕྲིན་ལས་སྐུའི་འདུལ་བ་དང་། སངས་རྒྱས་ལོངས་སྐུ་དང་། སྤྲུལ་སྐུ་ཞི་བ་དང་། ཁྲོ་བོ། དཀྱིལ་འཁོར་འཁོར་ལོ་
དང་། དཔའ་བོ་གཅིག་པ། བྱང་ཆུབ་སེམས་དཔའ་ཉན་ཐོས་དང་། རང་སངས་རྒྱས། སོ་སོའི་སྐྱེ་བོ་དང་ཤན་པ། སྨད་འཚོང་མ། སྟག་དང་། རི་བོང་ལ་སོགས་པ་རིགས་
དྲུག་སོ་སོའི་གཟུགས་སུ་སྣང་ནས་དོན་མཛད་དོ། །བེམ་པོས་འདུལ་བ་ལ་རས་རིས། ལུགས་མ། ལྡེར་སོ། དགོན་གནས་བྱིན་རླབས་ཅན། གཞན་ཡང་ལོ་ཐོག་སྨིན་པ།
ཆར་ཆུ་དུས་སུ་འབྱུང་བ། ལུས་ཅན་རྣམས་བརྟས་ཤིང་སྨིན་པ། ནད་མཚོན་མུ་གེ་དང་ལས་རྒྱུན་གཅོད་པའི་མཛད་པ། མདོར་ན་འབྱུང་བ་བཞིར་སྣང་ནས་སེམས་ཅན་གྱི་དོན་༔

མཛད་དོ། །དེ་ཡང་ཕྲིན་ལས་བཞིའི་སྒོ་ནས་མཛད་པའོ། །གསུང་གིས་འདུལ་བ་ལ་ཐེག་པ་ཆེ་ཆུང་། སྔགས་གསར་རྙིང་། ཟབ་པ་དང་རྒྱ་ཆེ་བ། ཚིགས་བཅད་དང་ལྷུག་པ་
སྙན་ངག །འཕྲལ་གཏམ་ལ་སོགས་པ་བསམ་གྱིས་མི་ཁྱབ། བེམ་པོས་འདུལ་བ་ལ་ཡི་གེའི་གཟུགས། འབྱུང་བའི་སྒྲ། རོལ་མོའི་སྒྲ་ལ་སོགས་པས་དོན་མཛད་དོ། །ཐུགས་
ཀྱིས་འདུལ་བ་ལ། ངེས་འབྱུང་དང་། དད་པ་མོས་གུས། སྤོབ་པ། ཤེས་རབ་སྟོང་པ་སྙིང་རྗེ། ཉམས་རྟོགས། ཉན་པས་གོ་བ། བསླབ་པས་ཤེས་པ། བསམ་པས་འཆར་
བསྒོམ་པས་རྟོགས་པ། བརྡའ། ཐབས། ཚིག །ཕྱོགས་ཙམ་མཚོན་པས་དོན་རང་ངོ་ཤེས་འགྲོ་བ་ངོ་མཚར་ཆེ། བླ་མ་ལ་གསོལ་བ་བཏབ་པས་སློབ་མ་ལ་རྟོགས་པ་
འཆར་བ་དེ་བས་ཀྱང་ངོ་མཚར་ཆེ། མདོར་ན་སེམས་ཅན་གྱི་བདེ་སྐྱིད། ལམ་པའི་ཉམས་རྟོགས། བྱང་ཆུབ་སེམས་དཔའི་ཕྲིན་ལས། ས་ལམ་གོང་དུ་བསྒྲོད་

།ཐུགས་ཀྱི་མཛད་པའོ། །དེ་ཡང་ཕྲིན་ལས་བཞིའི་སྒོ་ནས་ལྷུན་གྲུབ་རྒྱུན་ཆད་མེད་པར་སེམས་ཅན་སྨིན་པར་མཛད་དོ། །ཞེས་གསུངས་པ་ལྟར་ཤེས་༄༅།
པར་བྱའོ། །དེ་རྣམས་ཧྲིལ་གྱི་དྲིལ་བས། སྤྱི་དོན་གསུམ་པ་འབྲས་བུའི་རྣམ་བཞག་དེ་གྲུབ་པ་ལགས་སོ། །དེ་ལྟར་གཞི་ལམ་འབྲས་བུ་གསུམ་གྱིས་བསྡུས་ནས་བསྟན་པ་དེ་
རྣམས། དུས་གསུམ་གྱི་དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་ཡོན་ཏན་ཕྲིན་ལས་ཐམས་ཅད་ཀྱི་ངོ་བོ་འགྲོ་བའི་མགོན་པོ་ཞང་རིན་པོ་ཆེ་མཉམ་མེད་དཔལ་ལྡན
གཡུ་བྲག་པའི་གསུང་ངག་རིན་པོ་ཆེ་བཀའ་འབུམ་གླེགས་བམ་བཞི་ཚོགས་ཆེན་པོ་བཅོ་ལྔ་བཞུགས་པ་ལས་གདམས་པའི་བཅུད། ཟབ་དགུའི་གནད་ཀྱི་གསུང་སྒྲོས་རྣམས་
ཉེ་བར་བསྡུས་ཏེ། མདོ་རྒྱུད་བསྟན་བཅོས་རྣམ་པར་དག་པའི་ལུང་གིས་བརྒྱན་ནས་ཉམས་ལེན་གྱི་འགག་ཏུ་དྲིལ་ཏེ་སྐལ་ལྡན་གྱི་གདུལ་བྱ་ལས་དང་པོ་པ་ཞིག །རྟོགས་པ
ཀ་

མངོན་གྱུར་གྱི་སའི་བར་དུ་ཟབ་པའི་ལམ་གྱི་སྣང་བས་འཁྲིད་པར་དག་པའི་ལུང་གིས་ཉེ་བར་མཁོ་བའི་ཆོས་ཚང་ལ་མ་ནོར་བ་གཅིག་ཤེས་ཀུན་ལ་མཁས་པ། ཀུན་ཤེས་གཅིག
ཏུ་གོ་བའི་གདམས་པ། ཆོས་ཀུན་གསལ་བའི་མེ་ལོང་ཞེས་བྱ་བ་འདི་ནི། འགྲོ་བའི་མགོན་པོ་རིན་པོ་ཆེའི་བྱིན་གྱིས་རླབས་ཀྱིས་ཤཱཀྱའི་དགེ་སྦྱོང་རྡོ་རྗེ་འཛིན་པ་སྨོན་ལམ་
རྒྱལ་མཚན་དཔལ་བཟང་པོ་ཞེས་བྱ་བས། དགེ་འདུན་ཚལ་པའི་ཆོས་བརྒྱུད་དང་། སྒྲུབ་པའི་ཕྱག་བཞེས་ལ་ཕན་པའི་ཆེད་དུ། དབེན་གནས་དམ་པ་དཔལ་གྱི་རི་བོར་ཡི་གེར་
བཀོད་པ་འདིས་ཀྱང་འགྲོ་བ་དཔག་ཏུ་མེད་པ་སྨིན་གྲོལ་ལ་འཁོད་པར་གྱུར་ཅིག །གསུང་སྒྲོས་འདི་རྣམས་དཔལ་ལྡན་བླ་མའི་བཀའ་བཞིན་ཕྱོགས་གཅིག་ཏུ་བསྒྲིག་པར་
བརྩམས་པའི་དུས་སུ་དབང་བསྐུར་ཞིང་བྱིན་གྱིས་བརླབས་པའི་སྣང་བ་དང་། གྲུབ་པའི་དུས་སུ་མེ་ཏོག་གི་ཆར་ལ་སོགས་པ་ངོ་མཚར་བའི་ལྟས་དུ་མ་སྣང་བས། གུས་པ་ཆེན་པོས་

༄ ༅། །བཟུང་བར་མཛོད་ཅིག མངྒ་ལཾ ༎ ༎ ཨོཾ་ཡེ་དྷརྨཱ་ཧེ་ཏུ་པྲ་བྷ་ཝ་ཧེ་ཏུནྟེ་ཤཱནྟ་
ཐཱ་ག་ཏོ་ཧྱ་ཝ་དཏ། ཏེ་ཥཱ ཉྩ་ཡོ་ནི་རོ་དྷ་ཨེ་ཝཾ་བཱ་དཱི་མ་ཧཱ་ཤྲ་མ་ཎཿ སྭཱ་ཧཱ།། མངྒ་ལཾ།། །།
644
ཀ་༄། །རྩྭ་མཆོག་གྲོང་དུ་མྱ་ངན་འདས་གྱུར་ཀྱང༌།།གདུལ་བྱའི་དད་རྟེན་མྱང་འདས་མཆོད་སྡོང་ཆེ།།

644

