༄༅།།བོད་ཀྱི་ནང་བསྟན་དཔེ་ཚོགས་ལྟེབ།།
Tibetan Buddhist Resource Center
Text Scan Input Form - Title Page
TBRC Volume Number 4191
26673TBRC Work Number (W)
Title བླ་མ་ཞང་བརྩོན་འགྲུས་གྲགས་པའི་གསུང་འབུམ་
gsung bum /brtson grus grags pa
Author བླ་མ་སྒང་བརྩོན་འགྲུས་གྲགས་པ་
brtson grus grags pa
Descriptor scanned from computer output
Original Publication
Place kathmandu nepal
Publisher gam-po-pa library
2004Date
Total Volumes 9
9CurrentVolume (ofTotal)
2Number ofTBRC Introductory Pages
Number ofIntroductory Pages 6
Number ofText Pages 540
scanned bym/s satluj infotech images f-63 sujan singh park newTBRCScanningInformation
delhi 110003 india for the tibetan buddhist resource center at the
rubin museum ofart 150 w 17th st new york city ny 10011 usa
2004

LIBRARY OFCONGRESS SURROGATE CATALOGING RECORD
ControlNumber: W26673
TypeofMaterial Text(Book Microform Electronic,etc.)
PersonalName Zhang G'yu-brag-pa Brtson-grus-grags-pa 1123-1193
MainTitle: DpalIdantshal pabka brgyudkyi bstan pa'i mnga bdag
zhang g.yubragpabrtson grus gragspa'i gsung bum
rin po che
Uniform Title [Works]
Published/Created Kathmandu Gam-po-paLibrary 2004
Description:9v.
Notes:InTibetan
Subjects: Buddhism--Tibet
LCClassification BQ7695.Z36+

༄༅། །དཔལ་ལྡན་ཚལ་པ་བཀའ་བརྒྱུད་ཀྱི་བསྟན་པའི་མངའ་བདག་ཞང་གཡུ་བྲག་པ་བརྩོན་འགྲུས་གྲགས་པའི་
གསུང་འབུམ་རིན་པོ་ཆེ་གླེགས་བམ་དགུ་པ་བཞུགས་སོ།།

DPALTSHAL-PABK’A-BRGYUD-KYI BSTAN-PA’I MÑA-BDAG ZHAŃGYU-BRAG-PA
BRTSON-’GRUS GRAGS-PA’I GSUŃ-’BUMRIN-PO-CHE
GLEGS-BAMDGU-PABZHUGS-SO
(THECOLLECTEDWORKSOFZHAŃBRTSON-’GRUSGRAGS-PA,1123-1193)
Volume-9

Publishedby:
KHENPO SHEDUP TENZIN & LAMA THINLEY NAMGYAL
SHRI GAUTAM BUDDHA VIHARA, MANJUSHRI BAZAR, SWAYAMBHU, KATHMANDU, NEPAL, TEL: 4278588
Copyright© Gam-Po-PaLibrary 2004
SHERAB GYALTSEN
114J-EXTN.LAXMINAGAR, DELHI-92 (INDIA), Tel 22464484
Printedat:MughalArtPress, 3636, KatraDenaBeg LalKuan,Delhi-6
Price: Rs. 950/-perVolume

།དཔལ་ལྡན་ཚལ་པ་བཀའ་བརྒྱུད་ཀྱི་བསྟན་པའི་མངའ་བདག་ཞང་གཡུ་བྲག་པ་བརྩོན་འགྲུས་གྲགས་པའི་གསུང་འབུམ་རིན་པོ་ཆེ་གླེགས་བམ་ཏ་པ་ལ།
ཏ་ཀ་པར༽ ཕྱག་རྒྱ་ཆེན་པོའི་སྔོན་འགྲོའི་ཁྲིད་ལུགས་གསལ་བའི་མེ་ལོང་ཞེས་བྱ་བ་ཤཱཀྱའི་བཙུན་པ་འཇམ་དབྱངས་ཀྱིས་མཛད་པ་ལ་ལྡེབ་༡༤ ། www. ་་་1-28
ཏ་ཁ་པར ༽ཕྱག་རྒྱ་ཆེན་པོ་སྒོམ་མ་མོ་ཆེན་མོའི་སྔོན་འགྲོ་དངོས་གཞི་ཞང་རིན་པོ་ཆེའི་མན་ངག་དེ་ཝ་ཀུ་མཱ་རས་མཛད་པ་ལ་ལྡེབ་༢༢ ། Tu 29-72
མ་73-236ཏ་ག་པར༽ སེམས་བསྐྱེད་པའི་ཆོ་ག་ཆེན་མོ་བྱང་ཆུབ་ལམ་གྱི་གྲུ་རྫིང་ཞེས་བྱ་བ་སྨོན་ལམ་རྒྱལ་མཚན་དཔལ་བཟང་པོས་མཛད་པ་ལ་ལྡེབ་༨༢
www ་་237-534ཏ་ང་པར༽ ཞུས་ལན་དེབ་ཐེར་དམར་པོ་ཚལ་པ་ཀུན་དགའ་རྡོ་རྗེས་མཛད་པ་ལ་ལྡེབ་༡༤༩ །
4

ཏ་ཅ་པར༽ པར་བྱང་སྨོན་ཚིག་རྗེ་ཡོན་ཏན་འོད་ཀྱི་གསུང་ལ་ལྡེབ་༣ ལ ་་་མ་535-540།
བཅས་བསྡོམས་༢༧༠ བཞུགས་སོ།། དགེའོ།། སརྦ་མངྒ་ལཾ།། །།

།ཕྱག་རྒྱ་ཆེན་པོའི་སྔོན་འགྲོའི་ཁྲིད་ལུགས་གསལ་བའི་མེ་ལོང་
ཞེས་བྱ་བ་བཞུགས་སོ།།

༄༅། །དམ་པ་རྣམས་དང་དཔལ་རྡོ་རྗེ་མཁའ་འགྲོ་མ་རྣམས་ལ་ཕྱག་འཚལ་
ཞིང་སྐྱབས་སུ་མཆིའོ། །འདི་ལྟ་བུའི་གདམས་པ་ཐེག་པ་ཆེན་པོ་འདི་ནི། དང་པོ་ཡང་དག་
པར་རྫོགས་པའི་སངས་རྒྱས་རྡོ་རྗེ་འཆང་ཆེན་པོས། སྤྲལ་པའི་སྐུ་ཏཻ་ལོ་པ་ལ་གསུངས།
༈ དཔལ་ལྡན་ལྷན་ཅིག་སྐྱེས་པའི་ཞབས།

༄༅། ་་བརྒྱུད་དེ་སྤྲང་པོ་བདག་ལ་གནང༌། དེ་ལ་གདམས་པ་དངོས་སྟོན་པར་བྱེད་པ་
ལ༑ སྤྱིར་དུ་བཀའ་བརྒྱུད་དུ་བརྒྱུད་པའི་གདམས་པ་མང་དུ་ཡོད་ནའང་། འདིར་ཐེག་པ་ཆེན་པོའི་ལུགས་སུ་
བསྟན་པར་བྱེད་དེ། དེ་ལས་ཐོག་མར་སྔོན་དུ་འགྲོ་བ་དང༌། དངོས་གཞི་དང་། ཡིད་ཆེས་པར་བྱེད་པ་རྒྱབ་ཆོས་
♡༈དཔལ་ལྡན་ལྷ་མོ་དུད་སོལ་མ།
༈ ཡེ་ཤེས་མགོན་པོ་ཕྱག་བཞི་པ།

དང་གསུམ་སྟོན་པར་བྱེད་དེ། དེ་ཡང་ཐོག་མར་སྔོན་འགྲོ་སྟོན་པར་བྱེད་པ་ལ་མང་དུ་ཡོད་ཀྱང་། འདིར་ཐེག་པ་ཆེན་པོའི་ལུགས་ཀྱིས་སྟོན་ཅིང་དེ་ལས་ལམ་སྦྱོང་བྱེད་སྔོན་དུ་མ་
སོང་བར་སྡིག་པ་མི་འདག་ཅིང་། བྱིན་རླབས་མི་འཇུག་པ་དང་། ཕྱག་རྒྱ་མ་ཧཱའི་དོན་མི་སྐྱེ་བས། སྔོན་འགྲོ་ཉམས་སུ་ལེན་པར་གལ་ཆེ་བས། རྒྱུད་སྣོད་དུ་རུང་བའི་སྐྱབས་
འགྲོ་སེམས་བསྐྱེད་ཀྱི་ཁྲིད་དང་། སྡིག་པ་འདག་པར་བྱེད་པ་བཤགས་པའི་ཁྲིད་དང་། ཚོགས་གསོག་པར་བྱེད་པ་མཎྜལ་གྱི་ཁྲིད་དང་། བྱིན་རླབས་འཇུག་པར་བྱེད་པ་མོས་གུས་
ཀྱི་ཁྲིད་དང་བཞིའོ། །ཐོག་མར་སྐྱབས་སུ་འགྲོ་བར་བྱ་སྟེ། དེ་ཡང་གསུམ་དུ་ཡོད་པ་ལས། སྐྱབས་སུ་འགྲོ་བའི་ཡུལ་སྤྱན་དྲངས་པ་དང༌། དེ་ལ་སྐྱབས་སུ་འགྲོ་བ་
དང་། འཁོར་བའི་དུཿ ཁ་སེམས་ཅིང་བྱང་ཆུབ་ཀྱི་སེམས་བསྒོམ་པ་དང་གསུམ་ལས། སྐྱབས་སུ་འགྲོ་བའི་ཡུལ་ནི། སྐྱབས་གནས་མི་ཤེས་པ་ཁ་ཅིག་ནི། འཇིགས་ཤིང་སྐྲག་

།པ་དང་། རང་དོན་གྱི་དབང་གིས། རི་དང༌། ནགས་ཚལ་དང༌། ལྗོན་ཤིང་དག་ལ་སྐྱབས་སུ་འགྲོ་བར་བྱེད་དེ། སྐྱབས་དེ་འོས་མ་ཡིན་ཞིང་
གཙོ་བོར་འགྱུར་པ་མ་ཡིན་ནོ། །དེ་དག་ལ་སྐྱབས་སུ་སོང་ན་ནི་སྡུག་བསྔལ་དང་། འཇིགས་པ་ཀུན་ལས་ཐར་བར་མི་འགྱུར་རོ། །འོ་ན་སྐྱབས་སུ་འགྲོ་བའི་ཡུལ་ཁྱད་པར་ཅན་གང་
ཡིན་ན། སྐྱབས་འགྲོ་བདུན་ཅུ་པ་ནས། སངས་རྒྱས་ཆོས་དང་དགེ་འདུན་གསུམ། །ཐར་པ་འདོད་པ་རྣམས་ཀྱི་སྐྱབས། །སྐྱབས་དེ་དག་ལ་བརྟེན་ནས་ནི། །སྡུག་བསྔལ་ཀུན་
ལས་གྲོལ་བར་འགྱུར། །ཞེས་པའི་ཚུལ་གྱིས་དཀོན་མཆོག་གསུམ་ཉིད་དོ། །དེ་ཡང་རེ་ཤིག་ཀུན་རྫོབ་ཙམ་གྱི་སྐྱབས་འགྲོ་ནི། ཐ་སྙད་ཡིན་ལ། གཏན་དུ་དོན་དམ་པའི་སྐྱབས་
འགྲོ་ནི། ཆོས་ཀྱི་སྐུ་ཉིད་ཡིན་ཏེ། རྒྱུད་བླ་མ་ལས། དམ་པའི་དོན་དུ་འགྲོ་རྣམས་ཀྱི། །སྐྱབས་ནི་སངས་རྒྱས་ཉག་གཅིག་ཡིན། །སྐྱོབ་པ་ཆོས་ཀྱི་སྐུ་ཅན་ཕྱིར། །ཚོགས་ཀྱང་དེ་

ཡི་མཐར་ཐུག་ཡིན། །ཞེས་གསུངས་པས། ཐོ་རངས་ནམ་བརྒྱད་ཆ་ཙམ་སོང་བ་དང་། ལྡང་གྲུབ་ན་རབ། མ་གྲུབ་ན་གཉིད་ནམ་སད་པ་དང་ལངས་ལ། བདེ་བའི་སྟན་ལ་སྐྱིལ་
མོ་ཀྲུང་བཅས་པའམ། ཙོག་པུའམ་ལུས་བདེ་བར་བྱས་ལ། མདུན་གྱི་ནམ་མཁའི་གནས་སུ་དཔག་བསམ་གྱི་ཤིང་ལྗོན་པ་ཡལ་འདབ་དང་ལོ་མ་ཕྱོགས་བཅུར་རྒྱས་པ་ཡོད་པ།
དབུས་ཀྱི་ལྟེ་བ་ལ། ཡང་དག་པར་རྫོགས་པའི་སངས་རྒྱས་ཤཱ ཀྱ་ཐུབ་པ་ཆེན་པོ་སྤྲུལ་པ་སྐུའི་ཆ་ལུགས་སུ་བཞུགས་པར་བསམ། གཡས་སུ་ཤཱ་རིའི་བུ་དང་། རབ་འབྱོར་
དང་། བྱང་ཆུབ་སེམས་པའི་དགེ་འདུན་རྣམས་བཞུགས་པར་བསམ། གཡོན་གྲལ་ལ་མོ་འགལ་གྱི་བུ་ལ་སོགས་པ་ཉན་ཐོས་ཀྱི་དགེ་འདུན་དབུ་ཟླུམ་པ་ཞབས་རྗེན་པར་བཞུགས་
པར་བསམ། ཐུབ་པ་ཆེན་པོའི་དབུ་གཙུག་ན་ཡར་བཀའ་བརྒྱུད་ཀྱི་བླ་མ་རྣམས་བཞུགས་པར་བསམ། ཡི་དམ་གྱི་ལྷ་རྣམས་ཏིལ་གྱི་གང་བུ་ཕྱེས་པ་ལྟར་དུ་བཞུགས་པར་བསམ།
༠

།རྒྱབ་ན་དམ་པའི་ཆོས་བྲག་རི་གཏམས་པ་བཞིན་བཞུགས་པར་བསམ། བར་སྣང་ཐམས་ཅད་ལ་མཁའ་འགྲོ་ཆོས་སྐྱོང་བའི་སྲུང་མ་སྤྲིན་གཏིབས་པ་
ལྟར་བཞུགས་པར་བསམ། དེ་ཐམས་ཅད་ཀྱང་སྐུ་འོད་ཟེར་དང་བཅས། ཞལ་འཛུམ་པ་དང་བཅས། ཐུགས་དགྱེས་པ་དང་བཅས་པས་ཆོས་སྟོན་ཅིང་། བྱིན་གྱིས་རློབས་ཤིང་
༜ བར་ཆད་སེལ་བའི་ཚུལ་དུ་བཞུགས་པར་བསམ། དེ་དག་གི་མདུན་དུ་ལུས་ངག་ཡིད་གསུམ་ཞེ་ཐག་པའི་སྒོ་ནས་བཅོས་མ་མ་ཡིན་པའི་སྐྱབས་འགྲོ་བརྒྱ་- ཆོ་ག་ནི་ཞལ་ལས་ཤེས་པར་བྱའོ་རྩ་རེ་
ཙམ་བྱ། དེའི་རྗེས་ལ་བྱང་ཆུབ་ཀྱི་མཆོག་ཏུ་སེམས་བསྐྱེད་པར་བྱས་ཏེ། འགྲོ་བ་མ་ནམ་མཁའ་དང་མཉམ་པའི་སེམས་ཅན་ཐམས་ཅད་འཁོར་བ་ན་འཁྱམས་པ་འདི་རྣམས་སྙིང་རེ་
རྗེ་འདི་རྣམས་འཁོར་བ་ལས་གྲོལ་ཅིང་བྱང་ཆུབ་རིན་པོ་ཆེ་མྱུར་དུ་ཐོབ་པ་དང་། སངས་རྒྱས་ཀྱི་ས་ལ་འགོད་ཅིང་། སངས་རྒྱས་རིན་པོ་ཆེ་མྱུར་དུ་ཐོབ་པར་གྱུར་ཅིག །སྙམ་པའི་

བྱང་ཆུབ་ཀྱི་སེམས་ཡུན་རིང་དུ་བསྒོམ་པར་བྱའོ། དེ་ལྟར་སྐྱབས་སུ་འགྲོ་བའི་ཡུལ་སྤྱན་དྲངས། དེ་ལ་སྐྱབས་སུ་འགྲོ་བ་དང་། འཁོར་བའི་དུཿ ཁ་ལ་སེམས་ཅིང་། བྱང་ཆུབ་
ཀྱི་སེམས་བསྒོམ་པ་དེ་དག་གི་སྒོ་ནས་སྐྱབས་འགྲོ་སེམས་བསྐྱེད་ཁྱད་པར་ཅན་བསྟན་པ་ཡིན་ཏེ། དེ་ལ་དགོས་པ་ཅི་ཡོད་ན། རྒྱུད་སྣོད་དུ་རུང་བའི་དགོས་པ་ཡོད་དེ། དཔེར་ན་
རིན་པོ་ཆེ་ལ་སོགས་པའི་སྣོད་གང་ཡང་རུང་བར། གཙང་སྦྲ་དང་ལྡན་པས་དགོས་པ་ཡོད་ན། སྣོད་དེའི་ནང་དུ་མི་གཙང་བ་ལ་སོགས་པས་ཁེངས་ན། རྒྱུ་སྣོད་བཟང་ཡང་མི་
གཙང་བའི་སྟོབས་ཀྱིས་སྤྱད་དུ་མི་རུང་བ་དང་། གཙང་སྦྲ་དང་ལྡན་པའི་སྣོད་མ་ཡིན། དེ་བཞིན་དུ་མི་ལུས་རིན་པོ་ཆེ་ཐོབ་པ་འདི་ཉིད་སྣོད་ཡིན་ཡང་། ཉོན་མོངས་པ་ལྔ་
དང་། རང་འདོད་ཀྱི་དབང་གིས་མི་གཙང་བ་དང་འདྲ་ཞིང་། ཕྱག་རྒྱ་མ་ཧཱ་སྒོམ་པའི་སྣོད་མ་ཡིན་ནོ། །དེས་ན་རྒྱུད་སྣོད་དུ་རུང་བ་ལ་སྐྱབས་འགྲོ་ལ་འབད་པར་བྱའོ། །དེ་ལྟར་
8

། སྐྱབས་འགྲོ་སེམས་བསྐྱེད་སྔོན་དུ་སོང་ནས། སྐལ་པ་དང་ལྡན་པའི་རྣལ་འབྱོར་པས། སྡིག་པ་སྦྱོང་བར་བྱེད་པ་ལ་བཤགས་པའི་ཁྲིད་བྱ་སྟེ། དེ་ལ་
གསུམ་དུ་ཡོད་པ་ལས། བཤགས་པའི་ཡུལ་བསྒོམ་པ་དང་། དེ་ལ་བཤགས་པ་བྱ་བ་དང་། རང་ཉིད་ལ་གཉིས་སུ་མེད་པར་བསྒོམ་པ་དང་གསུམ་ལས། ཐོག་མར་བཤགས་
པའི་ཡུལ་ནི། ཐེག་པ་ཐུན་མོང་བ་གཞན་གྱི་ལུགས་ཀྱིས་རྡོ་རྗེ་སེམས་དཔའ་བསྒོམ་ཞིང་སྙིང་པོ་བཟླས་པ་ལ་སོགས་པ་བྱེད་དེ། འདིར་ཐེག་པ་ཆེན་པོའི་ལུགས་ཀྱིས་རྟེན་བླ་མ་ལ་
FE
བཤགས་པར་བྱེད་དེ། དེ་ལྟར་དུ་བྱེད་པའི་དེ་བཞིན་གཤེགས་པའི་ཡོན་ཏན་གང་ཡོད་ཞེ་ན། དུས་གསུམ་གྱི་སངས་རྒྱས་ཐམས་ཅད་དང་།. ཆོས་དང་། དགེ་འདུན་ལ་སོགས་པ་
བླ་མ་ལ་ཚང་ཞིང་། བླ་མ་ལ་བརྟེན་ནས་འབྱུང་བར་གསུངས་ཏེ། སྡོམ་པ་རྒྱ་མཚོའི་རྒྱུད་ལས། བླ་མ་སངས་རྒྱས་བླ་མ་ཆོས། །དེ་བཞིན་བླ་མ་དགེ་འདུན་ཏེ། །བླ་མ་དཔལ་
D

ལྡན་རྡོ་རྗེ་འཆང་། །འདིར་ནི་བླ་མ་བྱེད་པའོ། །ལུང་གཞན་ལས་ཀྱང་། ཡོན་ཏན་ཐམས་ཅད་རབ་རྫོགས་ཀྱང་། །བླ་མ་མེད་ན་སྲིད་མཐར་མིན། །སྐྱ་བ་འཛིན་པ་མེད་པར་ནི།
གྲུ་ཡིས་ཕ་རོལ་བསྒྲོད་མི་ནུས། །ཞེས་གསུངས་པས། བླ་མ་ལ་བཤགས་པ་བྱེད་དགོས་སོ། དེ་ལ་སྦྱང་བར་བྱ་བ་དང་། སྦྱོང་བར་བྱེད་པའི་གཉེན་པོ་དང་གཉིས་ཡོད་
པས། སྦྱང་བར་བྱ་བ་ལུས་ངག་ཡིད་གསུམ་གྱི་སྒོ་ནས། སྡིག་པ་མི་དགེ་བ་ལ་སོགས་མང་དུ་བསགས་ཡོད་པ་དང་། ཁྱད་པར་གྱིས་ཀྱང་ལུས་ཀྱི་སྒོ་ནས། སྲོག་གཅོད་པ་དང་རྐུ་ཞིང་
འཕྲོག་པ་དང་། འདོད་པས་ལོག་པར་གཡེམ་པ་ལ་སོགས་པ་ཡོད་དོ། །ངག་གི་སྒོ་ནས། བརྫུན་དང་། ཕྲ་མ་དང་། ངག་འཁྱལ་དང་། ཚིག་རྩུབ་མོ་ལ་སོགས་པ་ཡོད་དོ།
ཡིད་ཀྱི་སྒོ་ནས་བརྣབ་སེམས་དང་། གནོད་སེམས་དང་། ལོག་ལྟ་ལ་སོགས་པ་ཡོད་དོ། །དེ་ལྟར་ལུས་ངག་ཡིད་གསུམ་གཅིག་ཏུ་དྲིལ་བའི་ཡན་ལག་ཚང་བའི་སྡིག་པ་ལ་སོགས་

༄༅། །པ་རྣམས་སྦྱང་བར་བྱ་བ་ཡིན་ཏེ། དེ་སྦྱོང་བར་བྱེད་པ་ལ། གཉེན་པོ་ཀུན་ཏུ་སྤྱོད་པར་བྱེད་པ་དང་། འགྱོད་པ་དྲག་པོ་བྱེད་དགོས་ཏེ། དཔེར་ན་སྐྱེས་
བུ་གཅིག་གིས་ཤ་དུག་ཅན་ཟོས་པ་བཞིན་དུ་འགྱོད་པ་དྲག་པོ་བསྐྱེད་ནས། ཕྱིས་ནས་ཀྱང་མི་ཟ་ཞིང་འགྱོད་ཅིང་སྤོང་བར་བྱེད་དོ། །དེ་བཞིན་དུ་སྐྱེས་བུ་རྣམས་ཀྱིས་ཀྱང་། ངན་
ཡཱསོང་གི་སྡུག་བསྔལ་བསམ་ཞིང་ལས་རྒྱུ་འབྲས་ཀྱི་དོན་རྒྱུད་ཐོག་ཏུ་བཀལ་བ་དང་། འཇིགས་ཤིང་སྐྲག་པའི་སྡུག་བསྔལ་དཔག་ཏུ་མེད་པ་འབྱུང་སྟེ། ཕྱི་ནས་ཀྱང་མི་བྱེད་
ཅིང་། དུས་རྟག་ཏུ་རྣམ་པར་སུན་འབྱིན་པར་བྱེད་དགོས། དེ་ལ་དགོས་པ་ཅི་ཡོད་ན་སྡིག་པ་མི་དགེ་བ་ཡིད་ལ་དྲན་པར་གྱུར་ཀྱང་གཉེན་པོས་ཀུན་ཏུ་མ་བཅད་ཅིང་། འགྱོད་པ་དྲག་
པོ་མ་སྐྱེས་ན། སླར་ཁྱད་དུ་བསད་པའི་ཉེས་པ་ཡོད་པས། དེས་ན་འགྱོད་གདུང་དྲག་པོ་བསྐྱེད་པ་ལ་བརྟེན་ནས། བཤགས་པའི་ཡུལ་ལ་དུས་རྒྱུན་དུ་དད་པ་དང་། འདུན་པ་

དང་། བརྩོན་འགྲུས་དྲག་པོ་རྒྱུད་ལ་བསྐྱེད་པའི་དགོས་པ་ཡོད་དོ། །དེ་ནས་བཤགས་པའི་ཡུལ་འདི་ལྟར་དུ་བསྒོམ་པར་བྱ་སྟེ། རང་གི་སྤྱི་བོའི་སྟེང་དུ། རྣམ་པ་རྡོ་རྗེ་འཆང་ཆེན་
། ངོ་བོ་རྩ་བའི་བླ་མ་སྐུ་མདོག་མཐིང་ག་ཞབས་གཉིས་རྡོ་རྗེ་སྐྱིལ་ཀྲུང་དུ་བཞུགས་པ། ཕྱག་གཉིས་ཀྱི་གཡས་རྡོ་རྗེ་རྩེ་ལྔ་པ་ཐུགས་ཀར་བསྣམས་པ། གཡོན་དངུལ་གྱི་དྲིལ་བུ་
དཀུ་ལ་བསྟེན་པ། དབུ་རྒྱན་དང་། སྙན་རྒྱན་དང༌། མགུལ་རྒྱན་དང་། ཕྱག་གདུབ་དང་། ཞབས་གདུབ་ལ་སོགས་པ་རིན་པོ་ཆེ་དང་། རུས་པ་ལ་སོགས་པ་རྒྱན་སྣ་ཚོགས་
པས་བརྒྱན་པ། སྐུ་སྨད་ལ་དར་སྣ་ཚོགས་ཀྱི་ཤམ་ཐབས་གསོལ་བ། དབུ་སྐྲ་ལྕང་ལོའི་ཚུལ་དུ་ཡོད་པ། སྐུ་འོད་ཟེར་གྱི་མདངས་དང་ལྡན་པ་ཞིག་བསྒོམ། དེ་ཉིད་ཀྱང་དུས་གསུམ་
་སངས་རྒྱས་ཐམས་ཅད་ཀྱི་ངོ་བོ། ཁྱད་པར་གྱིས་ཀྱང་བཀའ་བརྒྱུད་ཀྱི་བླ་མ་རྣམས་ཀྱི་ངོ་བོ་དེ་དུས་གསུམ་གྱི་སངས་རྒྱས་དངོས་ཡིན་སྙམ་པའི་ཡིད་འབྱུང་དྲག་པོ་བསྐྱེད་ལ།

༄༅། །དེའི་ཐུགས་ཀ་ནས་འོད་འཕྲོས། ཡར་འཕགས་པ་མཆོད། མར་སེམས་ཅན་ཐམས་ཅད་ལ་ཕོག་པས། སྡིག་སྒྲིབ་་ཐམས་ཅད་སྦྱངས་པར་
བསྒོམ། སངས་རྒྱས་ཐམས་ཅད་ཀྱི་ཐུགས་ཀ་ནས་ཡེ་ཤེས་ཀྱི་བདུད་རྩི་སྤྱན་དྲངས། རྡོ་རྗེ་འཆང་གི་ཐུགས་ཀར་ཐིམ་པས། སྐུའི་ནང་འོ་མའི་རྐྱལ་པ་ལྟར་གང་བར་བསམ།
ལྟར་བསམ་པའི་སྤྱན་སྔར་བདག་དང་མ་ནམ་མཁའ་དང་མཉམ་པའི་སེམས་ཅན་ཐམས་ཅད་ཀྱིས་ཚེ་འཁོར་བ་ཐོག་མ་མེད་པ་ནས་བསགས་པའི་སྡིག་སྒྲིབ་དང་། དམ་ཚིག་གི་ཉེས་
ལྟུང་དང་། སྡོམ་པའི་ཉམས་ཆག་ལ་སོགས་པ་རྣམས་དང་། ཁྱད་པར་གྱིས་ཀྱང་ཚེ་འདིར་བསགས་པའི་སྡིག་སྒྲིབ་དྲན་ཚད་རྣམས་ཀྱང་གསལ་བཏབ་སྟེ། མ་དྲན་པའི་སྡིག་སྒྲིབ་
རྣམས་ཀྱང་འགྱོད་གདུང་དྲག་པོ་བསྐྱེད་ཅིང་བཤགས་པ་ཞེ་ཐག་པ་ནས་བྱའོ་-ངག་ཏུ་ཡང་བཏོན་ཡིད་ལ་བསམ་ཞིང་མཐོལ་ལོ་བཤགས་སོ་མཐོལ་ལོ་བཤགས་སོ་བྱས་ནས་བཤགས་པ་ཞེ་ཐག་པ་ནས་བྱའོ། དེ་ལྟར་བཤགས་པ་བྱས་པ་

ཝཱལ་བརྟེན་ནས། བླ་མ་དེ་ཉིད་ཀྱི་ཞབས་ཀྱི་མཐེ་བོང་ནས་བདུད་རྩི་ཐིམ་བུ་བཏང་བ་བཞིན་བྱོན་ནས། རང་གི་སྤྱི་བོ་ཚངས་པའི་བུ་ག་ན་མར་བྱུང་སྟེ། ལུས་ཀྱི་ཕྱི་ནང་བར་གསུམ་ན་
སྡིག་སྒྲིབ་རྣམས་ཆུ་སྣ་ལ་སྦུར་མའམ། དུད་ཁུའི་རྣམ་པར་དེད་ནས། སྤྱི་བོ། མགྲིན་པ། སྙིང་ག་ནས་མར་རིམ་གྱིས་དེད་ནས། རྩ་ལམ་ཆུ་ལམ་རྣམས་དང་། རྐང་པའི་སོར་
མོ་རྣམས་ན་མར་བུན་བུན་ས་འོག་རིམ་པ་དགུའི་འོག་ན་མར་སོང་བར་བསམ། དེ་ལྟར་བསམ་པའི་རྗེས་ལ། བདག་གི་སྡིག་པ་དག་སྙམ་པའི་དག་རྒྱས་འདེབས་པ་དང་། བླ་མ་
བཀའ་དྲིན་ཆེ་སྙམ་པས་མོས་གུས་བྱ། དེའི་རྗེས་ལ་བླ་མ་འོད་དུ་ཞུ་ནས། སྤྱི་བོ་ནས་ལུས་ལ་ཐིམ་པས། རང་གི་ལུས་ངག་ཡིད་གསུམ་དང་བླ་མའི་སྐུ་གསུང་ཐུགས་གཉིས་དབྱེར་
མེད་དུ་འདྲེས་པར་བསམ་ལ་ཅུང་ཞིག་མཉམ་པར་གཞག་གོ། །དགེ་བ་འདི་དང་དགེ་བ་གཞན། །མ་ལུས་གཅིག་ཏུ་གྱུར་ནས་ནི། །ནམ་མཁའི་མཐའ་མཉམ་འགྲོ་དོན་དུ། །

༄༅། །དམིགས་མེད་ཆོས་སྐུ་མངོན་གྱུར་ཤོག །བསྔོ་བ་སྨོན་ལམ་གདབ་པ་གལ་ཆེ། དེ་དག་གི་སྒོ་ནས་བཤགས་པའི་ཡུལ་བསྒོམ་པ། དེ་ལ་བཤགས་པ་
བྱ་བ། རང་དང་གཉིས་སུ་མེད་པར་བསྲེ་བ་ལ་སོགས་པ་སྡིག་པ་བཤགས་པའི་སྔོན་འགྲོ་ཁྱད་པར་ཅན་བསྟན་པ་ཡིན་ནོ། །དེ་དག་ལ་དགོས་པ་ཅི་ཡོད་ན། སྡིག་པ་མ་ལུས་པར་
༈ འདག་པར་བྱེད་པ་དང་། གནས་སྐབས་ཀྱི་བར་ཆད་ཞི་ཞིང་། ཕྱག་རྒྱ་མ་ཧཱ་བསྒོམ་པ་ལ་ཉེ་བ་དང་། རྒྱུད་ལ་བསྐྱེད་པར་བྱ་བའི་དགོས་པ་ཡོད་དོ། །སྡིག་པ་བཤགས་པར་བྱ་
བའི་སྔོན་འགྲོ་ཁྱད་པར་ཅན། སྟྲི།། ༈ །།དཀར་བརྒྱུད་བླ་མ་དམ་པ་རྣམས་ལ་ཕྱག་འཚལ་ལོ། །སྐྱབས་སུ་འགྲོ་བ་དང་། བཤགས་པ་སྔོན་དུ་སོང་བའི་རྗེས་ལ། སྐལ་
པ་དང་ལྡན་པའི་རྣལ་འབྱོར་པས། ཚོགས་ཆེན་ཐབས་སུ་གསོག་པར་བྱེད་པ། མཎྜལ་གྱི་ཁྲིད་སྔོན་དུ་བྱས་ཏེ། ཐོག་མར་ཚོགས་མ་བསགས་ན་སྡིག་པ་མི་འདག་ཅིང་བྱིན་རླབས་

མི་འཇུག་གོ། །བྱིན་རླབས་མ་ཞུགས་ན་ཕྱག་རྒྱ་མ་ཧཱའི་དོན་རྒྱུད་ལ་མི་སྐྱེ་བར་གསུངས་ཏེ། ཇི་སྲིད་ཚོགས་གཉིས་རྫོགས་པར་མ་གྱུར་པར། །དེ་སྲིད་སྟོང་ཉིད་དམ་པ་ཐོབ་མི་
འགྱུར། །ཞེས་གསུངས་པས། དེ་ལྟར་ཚོགས་རྫོགས་པར་བྱེད་པ་ལ་ཞིང་གང་དག་ཞེ་ན། སྤྱིར་དུའང་བླ་མ་ཁྱད་པར་འཕགས་པ་ཡིན་ཅིང་། ཁྱད་པར་གྱིས་ཀྱང་དྭགས་པོ་
བཀའ་བརྒྱུད་ཀྱི་ལུགས་ལ་བླ་མ་ཁྱད་པར་འཕགས་པ་ཡིན་ཅིང་། དེ་སྐད་དུ། དགྱེས་པ་རྡོ་རྗེའི་རྒྱུད་ལས། གཞན་གྱིས་བརྗོད་མིན་ལྷན་ཅིག་སྐྱེས། །གང་དུ་ཡང་ནི་མི་རྙེད་
། །བླ་མའི་དུས་ཐབས་བསྟེན་པ་དང་། །བདག་གིས་བསོད་ནམས་ལས་ཤེས་བྱ། །ཞེས་དང་། ཞང་རིན་པོ་ཆེའི་ཞལ་ནས། བསྐལ་པ་གྲངས་མེད་བསམ་ཡས་སུ། །ལུས་
ངག་ཡིད་གསུམ་མ་དལ་བར། །དགེ་རྩ་སྣ་ཚོགས་འབད་བྱས་ཤིང་། །སྟོང་ཉིད་ཟབ་མོ་སྒོམ་བྱེད་ཀྱང་། །བླ་མ་མཉེས་པར་མ་བྱས་ན། །མར་འདོད་ཆུ་ལ་བསྲུབ་དང་

༄༅། །མཚུངས། །སམྦུ་ཊ་ལས། གང་ཕྱིར་ཕྱོགས་བཅུའི་སངས་རྒྱས་དང་། །བྱང་ཆུབ་སེམས་དཔའི་བསོད་ནམས་ལས། །བླ་མའི་བ་སྤུ་ཁུང་ཞིག་
མཆོག །ཅེས་གསུངས་པས། བཀའ་མདོ་རྒྱུད། ལུང་མན་ངག་ཐམས་ཅད་ནས་བླ་མ་མཉེས་པར་བྱེད་པ་དང་། བསོད་ནམས་ཀྱི་ཚོགས་གསོག་པ་ལ་འབད་པ་འདོན་པ་
a གསུངས་པར་ཡིན་པས། དེ་ལྟར་བསོད་ནམས་ཀྱི་ཚོགས་གསོག་པར་བྱེད་པ་ལ། སྟོབས་སམ་ཚན་གང་ཆེ་ཞེ་ན། གཞི་མཎྜལ་ལ་བརྟེན་ནས་ཚོགས་བསགས་པར་གྱུར་ན།
སྟོབས་དང་ཚན་ཆེ་བར་གསུངས་པ་ཡིན་ཏེ། རྒྱུད་ཆེན་སྒྱུ་འཕྲུལ་དྲྭ་བ་ལས། དུས་གསུམ་དུ་ནི་མཎྜལ་དབུལ། །བློ་ལྡན་ནངས་ནུབ་ཕྱག་བྱའོ། །ཞེས་པ་དང་། སངས་རྒྱས་ཐོད་
པའི་རྒྱུད་ལེའུ་བཞི་པ་ལས། སློན་དཔོན་བདེ་བའི་སྟན་འདུག་སྟེ། །སློབ་མས་མཎྜལ་གསུམ་བྱས་ཏེ། །བླ་མ་སྣ་ཚོགས་མེ་ཏོག་མཆོད། །ཅེས་གསུངས་པས། མཎྜལ་དབུལ་བ་

བྱ་སྟེ།མཎྜལ་འབུལ་བ་ལ་གཉིས་སུ་ཡོད་པ་ལས། མཎྜལ་འབུལ་བའི་ཞིང་མཆོག་ཏུ་གྱུར་པ་བསྒོམ་པ་དང༌། མཎྜལ་འབུལ་བ་དང་གཉིས་སོ། །དེ་ལས་ཐོག་མར་རང་གི་
མདུན་གྱི་ནམ་མཁའི་གནས་སུ་རཏྣའི་ཁྲི་གླང་པོ་ཆེ་བརྒྱད་ཀྱིས་བཏེགས་པའི་སྟེང་དུ་གདན་པདྨ་དང་ཉི་མ་ཟླ་བའི་སྟེང་དུ། རང་གི་རྩ་བའི་བླ་མ་དེ་བཀའ་བརྒྱུད་ཐམས་ཅད་འདུས་
.J2.rev.blicaཔའི་ངོ་བོར་བསྒོམ། དེ་ཉིད་ཀྱི་ཐུགས་ཀ་ནས་འོད་ཟེར་དཔག་ཏུ་མེད་པ་འཕྲོས་པས། སངས་རྒྱས་དང་བྱང་ཆུབ་སེམས་དཔའ་དཔག་ཏུ་མེད་པ་སྤྲིན་གཏིབས་པ་ལྟར་བྱོན་པར་
gz.2rb
བསམ་ཞིང་། བར་སྣང་ཐམས་ཅད་མཁའ་འགྲོ་ཆོས་སྐྱོང་བའི་སྲུང་མ་དང་བཅས་པས་གང་བར་བསམ་མོ། །དེ་དག་གི་སྒོ་ནས་ཡུལ་སྤྱན་དྲངས་པ་ཡིན་ནོ། །མཎྜལ་འབུལ་བ་ནི།
གོང་ལྟར་བསམ་པའི་མདུན་དུ་དམིགས་རྟེན་ནི། ས་ལས་བྱས་པའི་མཎྜལ་ཁྲུ་གང་ངམ། རཏྣ་ལས་བྱས་པའི་མཎྜལ་སོར་བཞི་ལས་མི་ཆུང་བ་ཞིག་མདུན་དུ་བཞག་ལ། དེ་དབང་

།ཆེན་གསེར་གྱི་ས་གཞི་བསམ་གྱིས་མི་ཁྱབ་པ་ཞིག་ཏུ་མོས་པ་བྱས་ལ། དབུས་སུ་མེ་ཏོག་བཞག་ལ་རིན་པོ་ཆེ་སྣ་ཚོགས་ལས་གྲུབ་པའི་དབུས་སུ་རི་བོ༄༅།
མཆོག་རབ་ཏུ་མོས་པ་བྱའོ། །དེ་བཞིན་ཕྱོགས་ཐམས་ཅད་དུ་མེ་ཏོག་བཞག་སྟེ། ཤར་ལུས་འཕགས་དཀར་པོ། དབྱིབས་ཟླ་གམ། རྒྱུ་རིན་པོ་ཆེ་དངུལ་ལས་གྲུབ་པར་
བསྒོམ། ལྷོ་འཛམ་བུ་གླིང་མཐིང་ག །དབྱིབས་སོག་ཁ། རྒྱུ་རིན་པོ་ཆེ་བཻཌཱུརྻ་ལས་གྲུབ་པ། ནུབ་བ་ལང་སྤྱོད་དམར་པོ། དབྱིབས་ཟླུམ་པོ། རྒྱུ་རིན་པོ་ཆེ་བྱི་རུ་ལས་གྲུབ་པ།
བྱང་སྒྲ་མི་སྙན་ལྗང་ཁུ། དབྱིབས་གྲུ་བཞི། རྒྱུ་རིན་པོ་ཆེ་ཨིནྡྲ་ནཱི་ལ་ལས་གྲུབ་པའོ། །གཞན་ཡང་རྒྱལ་སྲིད་རིན་པོ་ཆེ་སྣ་བདུན་ལ་སོགས་པ་དང༌། རིན་པོ་ཆེ་ལས་བྱས་པའི་
བཀྲ་ཤིས་རྟགས་བརྒྱད། བཀྲ་ཤིས་རྫས་བརྒྱད་ལ་སོགས་པ་དང༌། གཞན་ཡང་དངོས་པོའི་བྱེ་བྲག་ནོར་དང༌། འབྲུ་སྣ་ཚོགས་དང༌། གོས་དང་། ཁྲུས་ཀྱི་རྫིང་བུ་6L

དང་། འདོད་འཇོའི་བ། མ་རྨོས་པའི་ལོ་ཐོག །གཟུགས་དང་། སྒྲ་དང་། དྲི་དང་། རོ་དང་། རེག་བྱ་དང་། གཞན་ཡང་བ་དན་དང་། འཕན་རས་ལ་སོགས་པ་
དང་། དར་ཟབ་ཀྱི་རྒྱན་སྣ་ཚོགས་དང་། རྔ་དང་། དུང་དང་། དྲིལ་བུ་དང་། ཆ་ལང་དང་། པི་ཝང་དང་། སྒྲ་སྙན་དང་། གླིང་བུ་ལ་སོགས་པ་རོལ་མོའི་བྱེ་བྲག་དཔག་ཏུ་
མེད་པ་དང་། རིན་པོ་ཆེའི་གཞོང་པ་གསེར་གྱིས་བཀང་བ་དང་། དེ་བཞིན་དུ་དངུལ་གྱིས་དང་། མུ་ཏིག་དང་། བཻ་ཌཱུརྻ་དང་། ཤེལ་དང་། དེ་ལ་སོགས་པ་རིན་པོ་ཆེའི་རིགས་
དང་། བྱེ་བྲག་མི་འདྲ་བ་དཔག་ཏུ་མེད་པ་དང་། མདོར་ན་དངོས་པོའི་ཁྱད་པར། ཡུལ་མིག་གིས་མཐོང་བ་དང་། རྣ་བས་ཐོས་པ་ལ་སོགས་པ་བློའི་ལྕོགས་ཚད་ཡིད་ཀྱིས་སྤྲུལ་
ནས་དབུལ་བར་བྱའོ། །ཆོ་ག་ནི་ཞལ་ལས་ཤེས་སོ། །དེ་དག་གི་སྒོ་ནས་ཚོགས་བསགས་པའི་ཡུལ་བསྒོམ་པ་དང་། མཎྜལ་འབུལ་བ་གཉིས་ཀྱིས་ཚོགས་བསོགས་ཤིང་མཎྜལ་

།འབུལ་བ་བསྟན་ཏོ། །དེ་ལྟར་བྱས་པ་ལ་བརྟེན་ནས་ཚོགས་རླབས་པོ་ཆེ་རྫོགས་ཤིང་། བརྒྱུད་པ་རིན་པོ་ཆེའི་བྱིན་རླབས་འཇུག་པར་བྱེད་པ་ཡིན་ནོ།
མཎྜལ་དབུལ་བའི་ཆོ་ག་རྣམས་གཅིག་ཏུ་བསྡེབས་པ་སྒྲི།། ༈ །།བཀའ་བརྒྱུད་བླ་མ་དམ་པ་རྣམས་ལ་ཕྱག་འཚལ་ཞིང་སྐྱབས་སུ་མཆིའོ། །དེ་ལྟར་རྒྱུད་སྣོད་དུ་རུང་བར་
བྱེད་པ་ལ་སྐྱབས་སུ་འགྲོ་བ་དང་། སྡིག་པ་སྦྱོང་བར་བྱེད་པ་བཤགས་པ་དང་། ཚོགས་བསོགས་པར་བྱེད་པ་མཎྜལ་གྱི་ཁྲིད་ལ་སོགས་པ་སྔོན་དུ་སོང་བའི་རྗེས་ལ། བྱིན་རླབས་
འཇུག་པར་བྱེད་པ་བླ་མ་མོས་གུས་ཀྱི་ཁྲིད་བྱེད་པ་ཡིན་ཏེ། གསོལ་བ་མ་བཏབ་པར་གྱུར་ན། བྱིན་རླབས་མི་འབྱུང་ཞིང་། བྱིན་རླབས་མ་ཞུགས་པར་གྱུར་ན། ཉམས་དང་རྟོགས་
པ་རྒྱུད་ལ་མི་སྐྱེ་བ་ཡིན་ནོ །སྤྱིར་རྒྱུད་ལ་བྱིན་རླབས་འཇུག་པར་བྱེད་པ་ལ་གསོལ་བ་འདེབས་པ་ཁོ་ན་གནད་ཡིན་ཞིང་། ཁྱད་པར་གྱིས་དྭགས་པོ་བཀའ་བརྒྱུད་ཀྱི་ཆོས་ལ་གསོལ་

བ་འདེབས་པ་ཁོ་ན་གནད་ཆེ་བ་ཡིན་ཏེ། དེ་ཡང་གསོལ་བ་འདེབས་པར་བྱེད་པ་ལ་ཡང་། དད་གུས་ཕུལ་དུ་ཕྱིན་པ་ཞིག་དགོས་ཏེ། ཞང་རིན་པོ་ཆེའི་གསུང་ནས། བླ་མའི་བྱིན་
རླབས་ཉམས་མྱོང་ནི། །དད་གུས་ཆེ་ཆུང་གི་ཐོག་ན་གདའ། །ཞེས་གསུངས་པས། དད་པ་དང་འདུན་པ་བཅོས་མ་མ་ཡིན་པ་རྒྱུད་ལ་བསྐྱེད་པར་བྱའོ། །དེ་ལྟར་དད་གུས་དང་
ལྡན་པའི་སྒོ་ནས་གསོལ་བ་དུས་རྒྱུན་དུ་གདབ་པར་བྱ་སྟེ། ཡང་འགྲོ་མགོན་ཞང་རིན་པོ་ཆེའི་ཞལ་ནས། དད་གུས་ལྡན་པའི་སློབ་མ་ཡིས། །དུས་དང་རྣམ་པ་ཐམས་ཅད་དུ། །བླ་
མ་རྗེ་ལ་གསོལ་བ་གདབ། །ཅེས་གསུངས་པ་ཡིན་པས་གསོལ་བ་གདབ་པ་གལ་ཆེ། དེ་ལས་ཐོག་མར་གསོལ་བ་གདབ་པ་ལ་བཞི་རུ་ཡོད་པ་ལས། གསོལ་བ་གདབ་པའི་ཡུལ་
བསྒོམ། གཅིག་ཏུ་བསྡུ་བ་དང་། གསོལ་བ་གདབ་པ་དང་། དུས་ཐམས་ཅད་དུ་འགྲོ་འདུག་སྤྱོད་ལམ་ཅི་བྱེད་པར་གྱུར་ཀྱང་། མོས་གུས་རྒྱུན་ཆད་མེད་པར་བྱ་བ་དང་བཞིའོ།
22

། དེ་ལ་གསོལ་བ་གདབ་པའི་ཡུལ་བསྒོམ་པ་ནི། རང་གི་སྤྱི་བོའི་སྟེང་དུ་གདན་པདྨ་དང་། ཉི་མ་དང་། ཟླ་བ་དང་། དར་ཟབ་སྣ་ཚོགས་པའི་གདན་༄༅།
གྱི་སྟེང་དུ། རང་གི་རྩ་བའི་བླ་མ་དེ་རྣམ་པ་རྡོ་རྗེ་འཆང་ཆེན་པོའི་ཚུལ་དུ་བསྒོམ། དེའི་སྤྱི་བོའི་གཙུག་ན་ཡར་བརྒྱུད་པའི་བླ་མ་རྣམས་ཡར་ལ་རིམ་པ་བཞིན་དུ་བཞུགས་ཤིང་རྡོ་རྗེ་
འཆང་གི་བར་དུ་བསྒོམ། ཞང་རིན་པོ་ཆེའི་ཞལ་ནས། བླ་མ་སྤྱི་བོར་བསྒོམ་པར་བྱ། །བཀའ་དྲིན་རྗེས་སུ་དྲན་པ་ཡིས། །མོས་གུས་རྒྱུན་ཆད་མེད་པར་བྱ། །ཞེས་གསུང་པས་དེ་
ལྟར་དུ་བྱའོ། །དེ་ལ་གཅིག་ཏུ་བསྡུ་བའི་གདམས་པ་ནི། སྐུའི་རྟེན་རིས་སུ་བྲིས་པ། ལུགས་སུ་བླུག་པ། འབུར་དུ་དོད་པ། མདོར་ན་སྐུའི་རྟེན་དུ་གྱུར་ཚད་སྐུ་ལ་བསྡུ། གསུང་
གི་རྟེན་ཡི་གེ་ན་གཅིག་ཡན་ཆོད་ཀྱི་བར་རྟེན་དུ་གྱུར་ཚད་རྣམས་གསུང་ལ་བསྡུ། ཐུགས་ཀྱི་རྟེན་ཚ་ཚ་རྡོག་པོ་གཅིག་ཡན་ཆོད་ཀྱི་བར་ཐུགས་ཀྱི་རྟེན་དུ་གྱུར་ཚད་ཐུགས་ལ་

བསྡུ། མདོར་ན་ཆོས་དགེ་བ་ལ་སྤྱོད་པའི་རིགས་སུ་གྱུར་ཚད་བླ་མ་དེ་ལ་བསྡུ། བླ་མ་དེ་སངས་རྒྱས་ཀུན་འདུས་པའི་ངོ་བོ་ཡིན་སྙམ་པའི་ཡིད་འབྱུང་དྲག་པོ་བསྐྱེད་དོ། །དེ་ལྟར་
ཡིན་པར་ཡང་གསུངས་ཏེ། བླ་མའི་ཡོན་ཏན་གཟུང་བ་ལས། བླ་མ་དཀོན་མཆོག་གསུམ་ཡིན་ཏེ། དེ་ལ་གསོལ་བ་གདབ་ཅེས་བྱ་སྟེ། བླ་མས་མཛད་སྤྱོད་ཅི་བྱེད་པར་གྱུར་ཀྱང་
སྐྱོན་དུ་མི་རྟོག་ཅིང་། ཡོན་ཏན་དུ་མོས་པར་བྱ་སྟེ། དེ་ཅིའི་ཕྱིར་ན། བླ་མ་དེ་ཉིད་གང་ཟག་གི་བློ་རིགས་ལ་དགོངས་ཏེ། མཛད་སྤྱོད་དུ་མའི་སྒོ་ནས་འབྱོན་ཞིང་། ནོར་བཟངས་
ཀྱི་བུས་བླ་མས་མི་གསོད་པ་ལ་སོགས་པ་མཐོང་། སངས་རྒྱས་ཡེ་ཤེས་ཞབས་ཀྱིས་འཇམ་དཔལ་ཁྱིམ་བཙུན་དང་། ཉོ་ཆང་པར་མཐོང་ངོ་། །ནཱ་རོ་པས་ཏཻ་ལོ་པ་ཉ་གསོན་སྲེག་
བྱེད་པར་མཐོང་། མཻ་ཏྲི་པས་ཤྭ་བ་རི་པ་རྔོན་པར་མཐོང་བ་ལ་སོགས་པ་བྱུང་བ་ཡིན་པར་འདུག་པས། སླར་མོས་གུས་ཆེར་བསྐྱེད་པར་བྱའོ། །དེ་ལ་གསལ་གདབ་པ་ནི། རང་
24

།གིས་གཙོ་བྱས་མ་ནམ་མཁའ་དང་མཉམ་པའི་སེམས་ཅན་ཐམས་ཅད་ཕྱོགས་བཅུ་མུ་མེད་པ་ནས་འདུས་བྱུང་སྟེ། འཁོར་བ་དུཿ ཁའི་རྒྱ་མཚོ་ལས་༄༅།
བསྒྲལ་དུ་གསོལ། ད་ལྟ་ཉིད་དུ་བསྒྲལ་དུ་གསོལ། བྱིན་གྱིས་བརླབ་ཏུ་གསོལ། འདུག་ས་འདི་རུ་བྱིན་གྱིས་བརླབ་ཏུ་གསོལ། བདག་གི་རྒྱུད་ཀྱི་སྡིག་སྒྲིབ་ཐམས་ཅད་དག་པར་
མཛད་དུ་གསོལ། ཞེས་པ་ལ་སོགས་པའི་གསོལ་བ་མཆི་མ་བུན་བུན་རྩེ་གཅིག་ཏུ་གསོལ་བ་གདབ་པར་བྱའོ། །གསོལ་བ་མ་ནམ་མཁའ་མ་བྱའོ། །དེ་ལྟར་གསོལ་བ་གདབ་པའི་
རྗེས་ལ་བཀའ་བརྒྱུད་ཀྱི་བླ་མ་རྣམས་རིམ་གྱིས་འོད་དུ་ཞུ་ནས། རང་གི་སྤྱི་བོ་ཚངས་པའི་བུ་ག་ན་མར་བྱུང་སྟེ་སྤྱི་བོ་བདེ་ཆེན་མེར་གྱིས་ཁེངས་པས་བུམ་པའི་དབང་ཐོབ་པར་
༣ བསམ། མར་ཆིལ་གྱིས་བྱུང་སྟེ་མགྲིན་པ་ལོངས་སྤྱོད་ཀྱི་འཁོར་ལོ་མེར་གྱིས་ཁེངས་པས་གསང་བའི་དབང་ཐོབ་པར་བསམ། སྙིང་ག་ཆོས་ཀྱི་འཁོར་ལོ་མེར་གྱིས་ཁེངས་
25

པས། ཤེས་རབ་ཡེ་ཤེས་ཀྱི་དབང་ཐོབ་པར་བསམ། ལྟེ་བ་སྤྲུལ་པའི་འཁོར་ལོ་མེར་གྱིས་ཁེངས་པས། ཕྱག་རྒྱ་ཆེན་པོའི་དབང་ཐོབ་པར་བསམ། ངེས་དོན་གྱི་དབང་བཞི་ངེས་
པར་ཐོབ་པ་ཡིན། ལམ་ཟབ་མོ་བླ་མའི་ལམ་བྱ་བ་ཡིན། ཞང་རིན་པོ་ཆེའི་གསུང་སྒྲོས་ཁྱད་པར་དུ་ཡིན། དེའི་རྗེས་ལ། དེའི་གནས་ཚད་ཅིག་ཡུན་རིང་དུ་ལྷོད་ཀྱིས་གློད་ནས་
འཇོག་པ་ཡིན། རྗེས་ལ་བསྔོ་བ་སྨོན་ལམ་གདབ་པར་བྱའོ། །དེས་གསོལ་བ་གདབ་པ་བསྟན་པ་ཡིན་ནོ། །ད་འགྲོ་འདུག་སྤྱོད་ལམ་དང་བསྲེ་བ་ནི། ཞང་རིན་པོ་ཆེའི་གསུང་
ལས། འགྲོ་ཞིང་འགྲོ་ཞིང་གསོལ་བ་གདབ། །ཟ་ཡིན་ཟ་ཡིན་གསོལ་བ་གདབ། །དེ་བཞིན་སྡོད་དང་ཉལ་བ་དང་། །དུས་དང་རྣམ་པ་ཐམས་ཅད་དུ། །མོས་གུས་རྒྱུན་ཆད་མེད་
པ་ཡིས། །གསོལ་བ་དྲག་པོ་གདབ་པར་བྱ། །ཞེས་གསུངས་པས། སྤྱོད་ལམ་ཅི་བྱེད་པར་གྱུར་ཀྱང་། མོས་གུས་རྒྱུན་ཆད་མེད་པར་བྱེད་པ་དང་། གསོལ་བ་དུས་དང་གནས་

།སྐབས་ཐམས་ཅད་དུ་བཏབ་པ་ལ་བརྟེན་ནས། བྱིན་རླབས་འཆུག་མེད་དུ་འོང་བས་འབད་པ་འདོན་པར་བྱའོ། །སྤྱོད་ལམ་གྱི་དབང་དུ་མ་སོང་བར་བྱས་
ནས། གསོལ་བ་བཏབ་ཀྱང་རུང་། མོས་གུས་དུང་ངེ་བའི་ངང་ལ་གནས་ཤིང་དེའི་ངང་ནས་སྤྱོད་ལམ་གང་བྱེད་ཀྱང་མ་ཡེངས་ཤིང་དྲན་པས་ཟིན་པར་བྱ་བ་ཡིན་ནོ། །དེ་དག་གི་
སྒོ་ནས་གསོལ་བ་གདབ་པའི་ཡུལ་བསྒོམ་པ། གཅིག་ཏུ་བསྡུ་བ། དེ་ལ་གསོལ་བ་གདབ་པ། འགྲོ་འདུག་སྤྱོད་ལམ་དང་བསྲེ་བ། བྱིན་རླབས་བཙན་ཐབས་སུ་འཇུག་པར་བྱེད་པ་
བླ་མ་མོས་གུས་ཀྱི་ཁྲིད་བསྟན་པ་ཡིན་ནོ། །དེ་ལ་དགོས་པ་ཅི་ཡོད་ན། འོ་སྐོལ་བྱིན་རླབས་ཀྱི་ལམ་པ་ཡིན་པས། གསོལ་བ་འདེབས་པ་ཁོ་ན་ཁག་ཆེ་བ་ཡིན། གསོལ་བ་བཏབ་
པ་ལ་བརྟེན་ནས་བླ་མའི་བྱིན་རླབས་འཇུག་ཅིང་ཕྱག་རྒྱ་ཆེན་པོའི་དོན་ནང་ནས་རང་ཤུགས་ཀྱིས་རྒྱུད་ལ་སྐྱེ་བར་བྱེད་པའི་དགོས་པ་ཡོད་དོ། །དེས་ན་གསོལ་བ་གདབ་པ་གལ་ཆེ་བ་
127

ཡིན་ནོ། །བྱིན་རླབས་འཇུག་པར་བྱེད་པ་བླ་མ་མོས་གུས་ཀྱི་ཁྲིད། སྒྲི། ཁྲིད་ཡིག་གསལ་བའི་མེ་ལོང་འདི། །གདན་ས་དཔལ་གྱི་གོ་ཁྱུ་འདིར། །གོང་མའི་གསུང་སྒྲོས་བཞིན་
དུ་ནི། །ཤཱཀྱའི་བཙུན་པ་འཇམ་དབྱངས་ངས། །རང་འདོད་མེད་པར་ཁྲིགས་སུ་བསྒྲིགས། །བླ་མ་མཁའ་འགྲོས་བཟོད་པར་གསོལ། །དད་ལྡན་རྣམས་ཀྱིས་ཉམས་སུ་ལོངས།
བྱིན་རླབས་འཇུག་པར་ཐེ་ཚོམ་མེད། །དགེ་ལྡན་སྙན་པའི་སྒྲ་ལྡན་ཤོག །མངྒ་ལཾ།། །།
288

༄༅། །ཕྱག་རྒྱ་ཆེན་པོ་སྒོམ་མ་མོ་ཆེན་མོའི་སྔོན་འགྲོ་དངོས་གཞི་ཞང་རིན་པོ་ཆེ་ཞེས་
འགྲན་གྱི་དོ་མེད་དེའི་མན་ངག་བཞུགས་སོ།།
D

༄༅། །བླ་མ་དམ་པ་རྣམས་ལ་ཕྱག་འཚལ་ལོ། །ཆོས་དབྱིངས་སྤྲོས་མེད་བདེ་ཆེན་ངང་ཉིད་ལས། །ཐུགས་རྗེའི་ཕྲིན་ལས་
འགྲོ་བ་ཀུན་ལ་ཤར། །བྱིན་རླབས་སྟོབས་ཀྱིས་གདུལ་བྱ་གྲོལ་བར་མཛད། །བླ་མ་རིན་པོ་ཆེ་ལ་ཕྱག་འཚལ་ལོ། །དམ་ཆོས་སྙིང་པོ་ཐེག་པ་ཀུན་
གྱི་རྩེ། །བཀའ་བརྒྱུད་གོང་མའི་ཚོགས་རྣམས་གཤེགས་པའི་ཤུལ། །རྗེ་ཡི་ཕྱག་ལེན་གདུལ་བྱ་འདྲེན་པའི་ལམ། །བླ་མའི་ཞལ་གདམས་གསུང་

།བཞིན་ཡི་གེར་བཀོད། །དེ་ཡང་ཆོས་རྗེ་དཔལ་ལྡན་ལྷ་རི་པའི་གདམས་ངག་གི་གཙོ་བོ། ཕྱག་རྒྱ་ཆེན་པོ་ལག་
བཅངས་སུ་སྟོན་པར་བྱེད་པའི་ཐབས། སློབ་མ་ལས་ཅན་རྣམས་ལ་འདེབས་པར་བྱེད་པའི་ཁྲིད། དྭགས་པོ་བཀའ་བརྒྱུད་ཐམས་ཅད་ཀྱི་ཕ་ཕོག་གི་
ཆོས། སེམས་ཉིད་རིན་པོ་ཆེ་གཅེར་མཐོང་དུ་ངོ་སྤྲད་ནས་བྱིན་རླབས་ཞུགས་པས། ནང་ལྷན་སྐྱེས་ཀྱི་རྟོགས་པ་ཁོང་ནས་རྡོལ་བར་བྱེད་པའི་
n

གསང་ལམ་དམ་པ། སྔོན་འགྲོ་དངོས་གཞི་ཁྲིད་འདེབས་པའི་ལུགས་འདི་ཡིན་པས། དེ་ཡང་བླ་མ་དམ་པ་དེ་ཉིད་གདུལ་བྱར་གྱུར་པའི་སློབ་མ་ལ་སྡོམ་པ་གསུམ་གྱི་གཞི་བཏིང་
ནས། དབང་གིས་རྒྱུད་སྨིན་པར་བྱས་པའི་རྗེས་ལ་འདི་བཞིན་དུ་འཁྲིད་པ་ཡིན་ནོ། །དེ་ལ་བླ་མ་རིན་པོ་ཆེའི་ཞལ་ནས། འོ་སྐོལ་ད་ལྟ་དལ་འབྱོར་གྱི་མི་ལུས་རིན་པོ་ཆེ་
ཐོབ། དབང་པོ་ལྔ་ལ་སྐྱོན་མ་ཞུགས། རང་དབང་རང་གིས་ཐོབ་པའི་དུས་འདིར། ནམ་བཞག་གཏན་གྱི་བདེ་བ་ཞིག་སྒྲུབ་དགོས། དེ་ལ་དམ་པའི་ཆོས་བྱེད་དགོས། ཆོས་བྱེད་
པ་ལ་དད་པ་ཕུན་སུམ་ཚོགས་པ་གཅིག་མེད་པའི་ཐབས་མེད། དད་པ་སྐྱེ་བར་བྱེད་པ་ལ་འཁོར་བའི་ཉེས་དམིགས་བསམ་ཞིང་འཆི་བ་མི་རྟག་པ་བསྒོམ་དགོས་པ་ཡིན་ཏེ། དེ་ཡང་
སྔར་སྐྱེས་པ་ལ་མ་ཤི་བ་གཅིག་ཀྱང་མེད། ད་གདོད་སྐྱེ་བ་རྣམས་ཀྱང་འཆི་བར་ངེས། ད་ལྟ་ཡོད་པ་རྣམས་ཀྱང་གཅིག་ཤི་གཉིས་ཤི་ལས་ཐམས་ཅད་ལུས་མི་སྲིད། ལར་ནི་སྐྱེས་

།ཕན་ཆད་འཆི་བའི་ཆོས་ཅན་མི་རྟག་པའི་མཚན་ཉིད་ཡིན་ཏེ། མདོ་ལས་ཀྱང་། ས་འམ་འཇིག་རྟེན་མཐོ་རིས་ན། །སྐྱེས་ནས་ལ་ལ་མ་ཤི་བ། །གང་༄༅།
ཞིག་ཁྱོད་ཀྱིས་དེ་མཐོང་ངམ། །འོན་ཏེ་ཐོས་སམ་ཐེ་ཚོམ་ཟ། །ཞེས་གསུངས་པས། ཐམས་ཅད་རུབ་རུབ་འཆི་བ་འདི་འཇིགས་མོ་ཡིན། དེ་ཐག་རིང་པོ་ཞིག་ན་ཡོད་པ་མ་ཡིན་ཏེ།
3 རང་རེའི་སྟེང་དུའང་རྒྱངས་ཀྱིས་མི་ཡོང་མི་སྲིད་པས། ངེས་པར་སང་ནངས་མོ་ཚུན་ཆད་ལ་མི་འཆི་བའི་གདེང་ཐོབ་པའང་མེད་པ་ཡིན་ཏེ། སློབ་དཔོན་ཞི་བ་ལྷའི་ཞལ་ནས།
རིང་ཁོ་ན་མི་འཆི་ཞེས། །བདེ་བར་འདུག་པ་རིགས་མ་ཡིན། །བདག་ནི་མེད་པར་འགྱུར་བ་ཞིག །དེ་ནི་གདོན་མི་ཟ་བར་འབྱུང༌། །ཞེས་གསུངས་པས། རང་རེ་ཡང་འཆི་ངེས་
▪ པར་ཐག་ཆོད་ཅིང་ནམ་འཆིའི་ཚོད་མི་ཤེས། ན་སོ་གཞོན་པས་གདེང་སྦྱར་མི་བཏུབ་སྟེ། སྤྱིར་འཛམ་བུ་གླིང་པའི་ཚེ་ལ་ངེས་པ་མེད་པའི་སྟོབས་ཀྱིས་རིགས་གཅིག་བུ་ཆུང་ལ་

འཆི། རིགས་གཅིག་བྱིས་པ་ལ་འཆི། ཕལ་ཆེར་དར་ལ་བབས་ནས་རུབ་རུབ་འཆི་ཡི་ཡོད་པ་ཡིན་མོད། རྒས་ནས་འཆི་བ་རེ་རེ་ཙམ་ཡིན། ཁྱད་པར་སྙིགས་མའི་དུས་འདིར་ཚེ་
ཡི་སྙིགས་མར་སོང་བས་ཚེ་ཐུང་བའི་སྟོབས་ཀྱིས་ཚེ་མཐར་སྐྱོལ་ཡང་ལོ་དྲུག་ཅུ་ཙམ་རེ་ལས་མི་ཐུབ་པ་ཐག་ཆོད་པ་ཡིན་མོད། དེ་བས་ན་རང་རེ་རྣམས་ཀྱང་སང་འཆིའམ་གནང་
འཆིའམ། སང་ཕོད་འཆི་ཚོད་མི་ཤེས། བསམ་པ་བརྒྱའི་སྟེང་དུ་མི་ཕེབས་པར་མ་བསམས་པ་གཅིག་གིས་འུབ་ཀྱིས་བསྡུས་ནས་མིག་རིག་རིག་འཆི་བ་འདི་འཇིགས་མོ་ཡིན་
།མཚན་མོ་བཟང་མོའི་མདོ་ལས། སང་དག་འཆིའམ་སུས་ཤེས་ཀྱི། །དེ་རིང་ཉིད་དུ་བརྟུན་ཏེ་བྱ། །འཆི་བདག་སྡེ་ཚོན་དེ་དང་ནི། །བདག་ཅག་བཤེས་པ་མ་ཡིན་ནོ། །
ཞེས་གསུངས་པས། རང་ཅག་རྣམས་ཀྱང་མ་ལས་སྐྱེས་ནས་འཆི་བའི་ཕྱོགས་སུ་ཞག་གཅིག་བས་ཞག་གཅིག་ཉེར་སོང་། ཁར་སང་བས་ཀྱང་དེ་རིང་ཉེར་སོང་། ཇེ་ཉེ་ཇེ་ཉེ་ལ་

།སོང་བ་མ་གཏོགས་པས་བཟུང་ནས་ཡོད་པ་མ་ཡིན། ཁར་སང་མི་རྟག་དེ་རིང་། དེ་རིང་མི་རྟག་སང་དུ་འགྲོ། ཟླ་བ་སྔ་མ་མི་རྟག་ཕྱི་མར་
སོང་། ན་ནིང་མི་རྟག་དུས་གཅིག་ཏུ་སོང་བ་འདི་ཐམས་ཅད་རང་གི་ཚེ་ལ་མ་ཚོར་བར་རྦད་རྦད་གཅོད་ཅིང་ཡོད་པ་ཡིན་ཏེ། མདོ་ལས། ཆུ་ཀླུང་དྲག་པོ་འབབ་པའི་རྒྱུན། །ལྡོག་
༜ པ་མེད་པར་འགྲོ་བ་ལྟར། །མི་ཡི་སྲོག་ཀྱང་དེ་བཞིན་ནོ། །སོང་བ་སུས་ཀྱང་ལྡོག་པ་མེད། །མཚན་དང་དཔེ་བྱད་ཀྱིས་བརྒྱན་པའི། །རྡོ་རྗེའི་སྐུ་ཡང་མི་རྟག་ན། །ཆུ་ཤིང་སྙིང་པོ་
མེད་འདྲ་བའི། །ལུས་ཅན་གཞན་དག་སྨོས་ཅི་དགོས། །ཞེས་གསུངས་པས། ཡང་དག་པར་རྫོགས་པའི་སངས་རྒྱས་ཐུབ་པ་ཆེན་པོ་ལྟ་བུ་དང་། བླ་མ་གྲུབ་ཐོབ་གོང་མ་རྣམས་
ལྟ་བུ་ཡང་འདས་ཤིང་གཤེགས་ན། རང་ཅག་རྣམས་རྟག་ཏུ་རེ་བས་ཅི་ཕན། ཀུན་གྱི་འགྲོ་ས་འདི་རང་ཡིན། བདག་ཀྱང་འཆི་བ་འདི་མི་ཐུབ། མཆུ་བདེ་ཡང་ཤགས་མི་
ཁ་35

ཐེབ། ལོངས་སྤྱོད་ཆེ་ཡང་བསླུ་རུ་མེད། ཡུལ་མཁར་བཙན་ཡང་མི་ཐུབ། ལར་ཚེའི་མཐུན་རྐྱེན་ཟད་ན་ཅི་བྱས་ཀྱང་མི་ཕན་པར་ཁྱོད་མེད་ཐབས་མེད་དར་གཅིག་སྡོད་དགོས་བྱས་
ཀྱང་ཡུག་གཅིག་སྡོད་པའི་བཤོལ་མི་ཐེབས་པར་ནོར་ལོངས་སྤྱོད་མང་པོ་བསགས་ཀྱང་ཐམས་ཅད་ཤུལ་དུ་བཞག་ནས་རང་རེ་གཅིག་པུར་གཅེར་བུ་ལག་སྟོང་དུ་སྐྱུར་གྱིས་འགྲོ་བ་
ཡིན་ཏེ། སློབ་དཔོན་ཞི་བ་ལྷའི་ཞལ་ནས། རྙེད་པ་མང་པོ་རྙེད་གྱུར་ཏེ། །ཡུན་རིང་དུས་སུ་བདེ་སྤྱད་ཀྱང༌། །ཆོམ་པོས་ཕྲོགས་པ་ཇི་བཞིན་དུ། །སྒྲེན་མོ་ལག་པ་སྟོང་པར་
འགྲོ། །ཞེས་གསུངས་ཏེ། སྒྲེན་མོ་ལག་སྟོང་དུ་ཐག་རུལ་གཅིག་གིས་ཧྲིལ་གྱིས་བསྡམས་ནས་ཧམ་ཧྲིལ་གྱིས་བོར་གཏོང་བ་འདི་འཇིགས་མོ་ཡིན་ནོ། །ངེས་པར་འཆི་བ་ལ་
བསམས་ན་བསྲན་པའི་གླགས་ཅང་ཡོད་དམ། ཉེ་བ་དང་འཁོར་གཡོག་མང་པོ་ཡོད་ཀྱང་ཚབ་བཏང་ས་མེད། བགོར་མི་བཏུབ། འགྲོགས་ཟླ་བཏང་ས་ཡང་མེད་པར་རང་རེ་

༄༅། །གཅིག་པུ་མར་གྱི་གསེབ་ནས་སྤུ་བཏོན་པ་བཞིན་དུ་ཞོལ་གྱིས་འགྲོ་བའི་དུས་གཅིག་བྱུང་ཙ་ན། བསགས་པའི་ནོར་གྱིས་མི་སྟོངས། ཉེ་བ་དང་འབྲེལ་
བས་མི་སྟོངས། སྔར་བྱས་པའི་ལག་རྗེས་ཀྱིས་མི་སྟོངས། ཚེ་འདིར་བྱས་པའི་ལག་རྗེས་ཀྱིས་མི་སྟོངས། ཚེ་འདིའི་མཐུན་རྐྱེན་ཐམས་ཅད་ཁྲེས་ཀྱིས་བཞག །རང་རེ་རྣམ་སྨིན་
གྱི་ཁུར་ཚ་ཁུར་ནས་འགྲོ་དགོས་པ་དེ་ནི་ངེས་པར་འོང་བ་ཡིན་ཏེ། སྤྱོད་འཇུག་ལས། བདག་ནི་མལ་ན་འདུག་བཞིན་དུ། །གཉེན་བཤེས་རྣམས་ཀྱིས་མཐའ་བསྐོར་ཡང༌། །སྲོག་J
གཅད་པ་ཡི་ཚོར་བ་དག །བདག་ཉིད་གཅིག་པུས་མྱོང་བར་འགྱུར། །གཤིན་རྗེའི་ཕོ་ཉས་ཟིན་པ་ལ། །གཉེན་གྱིས་ཅི་ཕན་བཤེས་ཅི་ཕན། །ཞེས་གསུངས་པས། ངེས་པར་འཆི་
ངེས། ནམ་འཆི་ཚོད་མི་ཤེས་ཏེ། དུས་ལ་ལོང་མེད། དེས་ན་འཆི་བ་ལ་ཆོས་མིན་པ་གཞན་གང་གིས་ཀྱང་མི་སྟོངས་པས། དེ་བསམས་ལ་དམ་པའི་ཆོས་ལ་འབུངས་
2

འཚལ། དེ་ཡང་མ་གོ་བ་རྣམས་སྙམ་ན། ཆོས་བྱས་ཀྱང་འཆི་བ་ནི་ཡོང་། ནམ་ཡང་ཐམས་ཅད་འཆི་བ་ལ་སྔ་འཆི་ཕྱི་འཆི་ཡིན། དེ་གཅིག་པུས་སྡུག་བསྔལ་བྱ་རྒྱུ་ཅི་ཡོད་སྙམ་
པ་བྱས་ནས་ཚེ་འདིའི་དབང་དུ་ཕྱད་ཕྱད་གཏོང་བ་རྣམས་མ་གོ་བ་ཡིན། མི་འཆི་བ་ག་ན་འོང་། འཆི་བ་ལ་སྐྱིད་སྡུག་གི་ཁྱད་ཡོད་པ་ཡིན་མོད། དམ་པའི་ཆོས་མི་བྱེད་པ་སྔ་འཆི་ཕྱི་
འཆི་ཡིན་ཟེར་ཏེ། ཤི་བའི་ཡུལ་ན་སྐྱིད་པ་གཅིག་མེད་པར་གདའ་འོ། །ཤི་ནས་མེད་དུ་མི་འགྲོ་སླར་སྐྱེ་དགོས་ཏེ། ཆོས་མ་བྱས་ན་ངན་སོང་གསུམ་དུ་སྐྱེ་སྟེ་སྡུག་བསྔལ་བསམ་གྱིས་
ག་ལ་ཁྱབ། དམྱལ་བ་ཚ་གྲང་གི་སྡུག་བསྔལ་དཔག་ཏུ་མེད་དེ། ཚ་བའི་དམྱལ་བ་ན་ལུས་གཤགས་པ་དང་། གཏུབས་པ་དང་། མེས་སྲེག་པ་དང་། འཚེད་པ་དང་། བརྡུང་
བའི་སྡུག་བསྔལ་བཟོད་པའི་གླགས་མེད་པ་བསྐལ་པ་མང་པོར་མྱོང་བར་བཤད། གྲང་བའི་དམྱལ་བ་ན་ཡང་། ལུས་འཁྱག་ནས་ཆུ་བུར་བརྡོལ་བ་དང་། གས་པ་དང་། གྱེས་པ་

།ལ་སོགས་པ་ཡོད་པར་བཤད། ཡི་དྭགས་ལ་བཀྲེས་སྐོམ་གྱི་སྡུག་བསྔལ་ཟས་སྐོམ་ལོ་ཟླ་བར་ཡང་མིག་གིས་མི་མཐོང་། གལ་ཏེ་སྲིད་པ་ཙམ་མཐོང་༄༅།
ཞིང་རྙེད་ན་ཡང་གཞན་གྱིས་འཕྲོག་པ་དང་རྣག་ཁྲག་ཏུ་འགྱུར་ཞིང་། སྟེང་ནས་མཚོན་ཆའི་ཆར་བབ་པ་ལ་སོགས་པས་སླར་སྡུག་བསྔལ་བསྐྱེད་ཅིང་ལས་ངན་མ་ཟད་པས་འཆི་རུ་མི་
བཏུབ་པས་སྡུག་བསྔལ་དཔག་ཏུ་མེད་པ་གསུངས། དུད་འགྲོ་ལ་བླུན་ཞིང་གཏི་མུག་པའི་སྡུག་བསྔལ་དང་། གཞན་ཡང་གཅིག་གིས་གཅིག་ཟ་བའི་སྡུག་བསྔལ་དང་། ཆེ་བས་
ཆུང་ཟ། ཆུང་བས་ཆེ་ཟ། མང་བས་ཉུང་ཟ། ཉུང་བས་མང་ཟ་བའི་སྡུག་བསྔལ། དུད་འགྲོ་རྣམས་ཀྱི་སྐྱིད་ཤོས་མི་ལ་བརྟེན་པ་འདི་རྣམས་ཡིན་ཏེ། འདི་རྣམས་ལ་ཡང་མི་ཐེག་
a བཞིན་དུ་འགལ། མི་ནུས་བཞིན་དུ་བཀོལ། སྤུ་འབལ། སྣ་འབུགས། ཞོ་འཇོ་བ་ལ་སོགས་པས་སྡུག་བསྔལ། རྟག་ཏུ་བཀོལ་ཞིང་སྤྱད་ནས་མཐར་ཁྲེས་ཀྱིས་གསོད་དེ། མི་

རྣམས་སྐྱིད་ན་ཡང་དུད་འགྲོ་རྣམས་ཀྱི་སྟེང་དུ་འོང་། སྡུག་ན་སྡུག་སྟེ་དུད་འགྲོ་རྣམས་ཀྱི་སྟེང་དུ་འོང་། རྒས་ཐུག་ཐུག་ཏུ་བཀོལ་ཞིང་གཡོག་བྱས་ནས། མཐར་ཤ་དམར་ཤག་
གིས་ཕྱེས་ནས། མིག་ཧྲག་གི་དམར་ལོང་གི་བཏང་ནས་ཟ་བའི་སྡུག་བསྔལ་དེ་མ་མཐོང་ངམ། ངན་སོང་གསུམ་ན་ནམ་དུ་ཡང་སྡུག་བསྔལ་གྱི་རང་བཞིན་ཡིན་ཏེ། མཐོ་རིས་
གསུམ་ནའང་སྡུག་བསྔལ་དཔག་ཏུ་མེད་པ་ཡོད་པར་གསུངས་ཏེ། ལྷ་ལ་ལྟུང་བའི་སྡུག་བསྔལ། ཚེ་ཟད་པས་ལུས་ཀྱི་རྒྱན་རྣམས་ནི་རྙིང་། འོད་རྣམས་ནི་ཡལ། ལྷ་ཟླ་བོ་རྣམས་
ཀྱིས་གླེས་ལ་བོར། འཆི་བར་ནི་ཤེས། ཕྱི་མ་གནས་ངན་པར་ལྷུང་ནས་སྡུག་བསྔལ་མྱོང་བ་ནི་མངོན་ཤེས་ཀྱིས་མཐོང་། སྡུག་བསྔལ་ལ་བཟོད་པའི་གླགས་མེད། ཉ་བྱེ་ཚན་ལ་
བསྒྲེས་པ་ལྟ་བུ་ཡོད་པར་གསུངས། ལྷ་མ་ཡིན་ལ་འཐབ་རྩོད་ཀྱི་སྡུག་བསྔལ་གསོད་པ་དང་། གཅོད་པ་དང་། མ་ཐུབ་པ་ལ་སོགས་པའི་སྡུག་བསྔལ་བསམ་གྱིས་མི་ཁྱབ་པར་

J. ༄ ༅། །ཡོད་པར་བཤད། མི་ལ་ཡང་སྐྱེ་རྒ་ན་འཆིའི་སྡུག་བསྔལ་གྱི་ཆུ་བོ་བཞིའི་སྟེང་དུ། ཡོད་པ་འཚོ་སྐྱོང་། མེད་པ་བཙལ་གྱིས་མི་རྙེད་པ་དང་། དགྲ་
སྡང་བ་འཕྲད་དམ་འཕྲད་ཀྱིས་དོགས་པའི་སྡུག་བསྔལ། གཉེན་བྱམས་པ་དང་བྲལ་ལམ་བྲལ་གྱིས་དོགས་པའི་སྡུག་བསྔལ། ཁྱད་པར་དུ་སྙིགས་མའི་དུས་འདིར་ཧོར་གསེར་ཡིག་
པ་དང་། མི་དཔོན་གདུག་པས་ཁྲལ་འུ་ལས་དང་། དེ་ལ་སོགས་པས་གཙེར་ཏེ། བཟང་ངན་མེད་པ་སྡུག་ལ་གཏང་སྟེ་བཟང་བ་བཟང་ན་སྡུག་བསྔལ། ངན་ན་ངན་པས་སྡུག་
བསྔལ། ཡོད་པ་ཡོད་ན་སྡུག་བསྔལ། མེད་པ་མེད་ན་སྡུག་བསྔལ། ལར་ན་འཁོར་བ་འདིར་སྐྱེས་ཕན་ཆད་སྡུག་བསྔལ་གྱི་རང་བཞིན། སྡུག་བསྔལ་གྱི་བསྐོར་ཟློག །སྡུག་
བསྔལ་གྱི་མཚན་ཉིད་ལས་མ་འདས་པ་ཡིན་ཏེ། བྱམས་མགོན་གྱིས། རྒྱུད་བླ་མར་ཡང་། འཁོར་བ་སྡུག་བསྔལ་རང་བཞིན་ཏེ། །འཁོར་བ་པ་ལ་བདེ་བ་མེད། །འདི་ཡི་རང་
3

བཞིན་མེ་བཞིན་ནོ། །ཞེས་གསུངས་སོ། །དེ་བས་ན་ད་ལྟ་མི་ལུས་རིན་པོ་ཆེ་ཐོབ་པའི་དུས་ཏོག་ཙམ་འདིར། འཁོར་བའི་གཡུལ་ངོ་མ་བཟློག་ཅིང༌། ནམ་བཞག་གཏན་གྱི་དོན་
གཅིག་མ་འགྲུབ་ན། དེ་ནས་མི་བཟློག་སྟེ། ཕྱི་མར་གར་སྐྱེ་མི་ཤེས་པས། དེས་ན་དལ་འབྱོར་གྱི་མི་ལུས་རིན་པོ་ཆེ་འདི་ཐོབ་པ་ཤིན་ཏུ་དཀོན་པ་ཡིན་ཏེ། གྱང་འཇམ་པོ་མེ་ལོང་
འདྲ་བའི་ལོགས་ལ་སྲན་མ་གཏོར་ན་གཅིག་ཀྱང་ཆགས་པ་དཀའ་བ་ཡིན་པར་འདུག །དེ་བས་ཀྱང་མི་ལུས་ཐོབ་པ་དཀའ་བ་ཡིན་པར་འདུག །དེ་ཡང་མེ་ལོང་ངོས་ལ་སྲན་མ་
གཏོར་ན་གཅིག་ཆགས་སྲིད་དམ། དེ་ཡང་མི་ཆགས་ཐམས་ཅད་ལྷུང་ནས་འགྲོ་ཞེས་པ་དང་། སྤྱོད་འཇུག་ལས། རྒྱ་མཚོ་ཆེར་གཡེང་གཉའ་ཤིང་གི། །བུ་གར་རུས་སྦལ་མགྲིན་
ཆུད་ལྟར། །མི་ཉིད་ཤིན་ཏུ་རྙེད་དཀར་གསུངས། །ཞེས་པས། རྒྱ་མཚོ་ཆེན་པོའི་སྟེང་ན་ཕར་གཉའ་ཤིང་གཅིག་འཕྱོར་བཅུག་པས། ལོ་བརྒྱ་ན་རུས་སྦལ་གཅིག་རྒྱ་མཚོའི་སྟེང་

༄༅། ། དུ་མགོ་རྡོག་པ་ཞིག་ལན་གཅིག་འོང་བས། རུས་སྦལ་གྱི་མགོ་དེ་གཉའ་ཤིང་གི་བུ་ག་དེར་ཚུད་པ་ཤིན་ཏུ་དཀའ་བ་ལགས་པར་གདའ། དེ་བས་ཀྱང་
མི་ལུས་ཐོབ་པ་ཤིན་ཏུ་དཀའ་བ་ལགས་པར་གདའ། དེའི་ཕྱིར་སློབ་དཔོན་བློ་གྲོས་མི་ཟད་པའི་ཞལ་ནས་ཀྱང་། དལ་འབྱོར་འདི་ནི་ཤིན་ཏུ་རྙེད་པར་དཀའ། །སྐྱེས་བུའི་དོན་གྲུབ་
༈ ཐོབ་པར་གྱུར་པ་ལ། །གལ་ཏེ་འདི་ལ་ཕན་པ་མ་བསྒྲབས་ན། །ཕྱིས་ནི་ཡང་དག་འབྱོར་བ་ག་ལ་འགྱུར། །ཞེས་གསུངས་པས་ཐོབ་པར་དཀའ་ཞིང་། འཇིག་པར་སླ་བའི་མི་ལུས་
ཡུད་ཙམ་ཐོབ་པའི་དུས་འདིར་འཁོར་བར་མི་འཁྱམས་པའི་གདེང་ཐོབ་པ་གཅིག་རང་གིས་བྱས་ན་བྱར་ཡོད་པས་བྱེད་དགོས། རང་ལ་རང་དྲིན་ཆེ་བར་བྱེད་དགོས། རང་གིས་རང་
n མ་བསླུས་པ་ཞིག་བྱེད་པ་གལ་ཆེ་བས། ཅི་ནས་ཀྱང་ཆོས་མི་བྱེད་པའི་གླགས་མེད། ཆོས་བྱེད་པ་ལ་ཐོག་མར་སྡོམ་པ་དང་ལྡན་པ་ཞིག་དགོས་པ་ཡིན་ཏེ། སྔར་ཐོབ་པ་དེ་

༈ ཡིན། ད་འཁོར་བར་འཁྱམས་པ་དང་སངས་རྒྱས་ཐོབ་པར་བྱེད་པའི་རྩ་བ་རང་གི་སེམས་འདི་ཡིན། འདིའི་རང་བཞིན་མ་ཤེས་པས་འཁོར་བར་འཁྱམས། ཤེས་པས་སངས་རྒྱས་
པ་ཡིན་པས་འདིའི་རང་བཞིན་ཤེས་དགོས། འདིའི་རང་བཞིན་མ་ཤེས་པ་ཅིས་ལན་ན་སྡིག་པ་མ་དག་པས་ལན་པ་ཡིན་པས། སྡིག་པ་དག་པར་བྱེད་པ་ལ་དང་པོ་ཡི་གེ་བརྒྱ་པའི་
ཁྲིད་འདི་གལ་ཆེ་བས་འདི་ཤིན་ཏུ་ཉམས་སུ་བླང་འཚལ། དེ་ཡང་དབེན་པའི་གནས་སུ་མཚམས་དང་འདག་ཅར་ལ་སོགས་པ་དམ་སྤྲིང་གི་བྱས་ལ། སྟན་བདེ་བ་ལ་འདུག་སྟེ་
བསམ་པ་འདི་བཞིན་དུ་བྱ། འ་པ། ང་ཁར་སང་ཕན་ཆད་མ་ཤི་བས་ང་རེ་འཚེངས། མདོ་མེད་དུ་དེའུ་སོང་ནས་འདུག །ད་ནི་ཚེ་མཇུག་ལྷག་མ་ཏོག་ཙམ་ཡུད་ཙམ་འདིར་ནམ་
བཞག་གཏན་གྱི་དོན་གཅིག་མི་བསྒྲུབ་རེ། དམ་པའི་ཆོས་གཤའ་མ་ཞིག་མི་བྱེད་རེ། ད་ནི་ཚེ་མཇུག་ལྷག་མ་ཏོག་ཙམ་འདི་ཚེ་འདིའི་དབང་དུ་གཏང་རེ། བླ་མ་དང་དཀོན་མཆོག་

།དཔང་པོར་མི་འཛུགས་རེ་སྙམ་དུ་ཞེ་མནའ་ལིང་གི་བསྐྱལ། འཆི་བ་མི་རྟག་པ་དང་འཁོར་བའི་ཉེས་དམིགས་ཡུད་ཙམ་གཅིག་བསྒོམ། དེས་ལེ་ལོ་༄༅།
དང་སྙོམ་ལས་སུ་མི་ལུས་པའི་དགོས་པ་ཡོད། དེ་ནས་སེམས་བསྐྱེད་པ་ཡིན་པས། དེ་ཡང་སེམས་ཅན་ཐམས་ཅད་ཀྱི་དོན་དུ་རྫོགས་པའི་སངས་རྒྱས་ཐོབ་པར་བྱས་ལ། སེམས་
a ཅན་ཐམས་ཅད་ཀྱང་རྫོགས་པའི་སངས་རྒྱས་ལ་འགོད་པར་བྱ། དེའི་ཆེད་དུ་ཡི་གེ་བརྒྱ་པའི་སྒོམ་བཟླས་བྱ་སྙམ་དུ་ཞེ་ཐག་པ་ནས་བསམས་ལ། ངག་ཏུ་སངས་རྒྱས་ཆོས་དང་ལ་
སོགས་པའི་སེམས་བསྐྱེད་ལན་གསུམ་བྱ། དེའི་རྗེས་ལ་རང་ཡི་དམ་ལྷར་ཝལ་གྱིས་བསྒོམས་པའི་སྤྱི་བོར་མཐོ་གང་ཙམ་གྱི་ནམ་མཁའ་འདི་ལ། བཅོམ་ལྡན་འདས་དཔལ་རྡོ་རྗེ་
སེམས་དཔའ་སྐུ་མདོག་དཀར་པོ་ཞལ་གཅིག་ཕྱག་གཉིས་པ་གཡས་གསེར་གྱི་རྡོ་རྗེ་རྩེ་ལྔ་པ་ཐུགས་ཀར་འཛིན་པ། གཡོན་དངུལ་གྱི་དྲིལ་བུ་དཀུར་བསྟེན་པ། རིན་པོ་ཆེའི་རྒྱན་2

ཐམས་ཅད་ཀྱིས་བརྒྱན་པ་ཡེ་ཤེས་སེམས་དཔའ་དང་གཉིས་སུ་མེད་པ་ཝལ་གྱིས་བསྒོམ། དེའི་ཐུགས་ཀར་པདྨ་དང་ཟླ་བའི་གདན་ཉ་གང་བ་ལྟ་བུའི་སྟེང་དུ། སངས་རྒྱས་ཐམས་
ཅད་ཀྱི་ཐུགས་གཉིས་སུ་མེད་པའི་ཡེ་ཤེས་ཀྱི་ངོ་བོར་གྱུར་པ་ཡི་གེ་ཧཱུཾ་དངུལ་ཆུའི་མདོག་འདྲ་བ་དཀར་ལ་འཚེར་བ་གཅིག་བསམ། དེ་ལས་འོད་ཟེར་ཕྱོགས་མཐའ་དག་ཏུ་འཕྲོས་
པས། དུས་གསུམ་གྱི་སངས་རྒྱས་ཐམས་ཅད་ཀྱི་ཐུགས་གཉིས་སུ་མེད་པའི་ཡེ་ཤེས་ཀྱི་ངོ་བོར་གྱུར་པ། སེམས་ཅན་ཐམས་ཅད་ཀྱི་དོན་དུ་བཞུ་བཞུ་སྡབ་སྡབ་ས་ཕྱོགས་མཐའ་དག་
ནས་བདུད་རྩིའི་ངོ་བོར་བཀུག་པས་བཅོམ་ལྡན་འདས་དཔལ་རྡོ་རྗེ་སེམས་དཔའི་དབུའི་གཙུག་ཚངས་པའི་བུ་ག་ནས་མར་བབས་པས་སྐྲ་ལུས་དཀར་མེར་གྱིས་ཁེངས། ཞབས་
གཡས་པའི་མཐེ་བོང་གི་སེན་མོའི་ནང་ན་མར་བརྡོལ་བས་རང་གི་སྤྱི་གཙུག་ན་མར་བབས། ཕྱི་ནས་མར་སོང་ཕྱིའི་སྡིག་སྒྲིབ་ཐམས་ཅད་སཽལ་བའི་ཁུ་བ་ཆུས་དེད་པ་བཞིན་ནག་ཉིལ་
45

།གྱིས་རྐང་སོར་བཅུ་དང་བཤང་ལམ་ནས་མར་བདས་པར་བསམ་ཞིང་། ཡི་གེ་བརྒྱ་པ་ཚར་སྟོང་ཙམ་རེ་བགྲང་ངོ༌། །ཨོཾ་བཛྲ་སཏྭ་ས་མ་ཡ། མ་ནུ་པཱ་༄༅།
ལ་ཡ། བཛྲ་ས་ཏྭ་ཏྭེ་ནོ་པ་ཏིཥྛ། དྲྀ་ཀྟོ་མེ་བྷ་ཝ། སུ་ཏོ་ཥྱོ་མེ་བྷ་ཝ། ཨ་ནུ་རཀྟོ་མེ་བྷ་ཝ། སུ་པོ་ཥྱོ་མེ་བྷ་ཝ། སརྦ་སིདྡྷི་མྨེ་པྲ་ཡཙྪ། སརྦ་ཀརྨ་སུ་ཙ་མེ། ཙིཏྟཾ་ཤྲེ་ཡཿ ཀུ་རུ་
ཧཱུཾ། ཧ་ཧ་ཧ་ཧ་ཧོཿ བྷ་ག་ཝཱན། སརྦ་ཏ་ཐཱ་ག་ཏ། བཛྲ་མཱ་མེ་མུཉྩ་བཛྲཱི་བྷ་ཝ་མ་ཧཱ་ས་མ་ཡ་ས་ཏྭ་ཨཱཿ ཞེས་པ་འཕྲོ་གཅོད་པ་དང་དཔལ་རྡོ་རྗེ་སེམས་དཔའ་དེ་རང་གི་ལུས་ལ་
ཆིལ་གྱིས་ཐིམ་པར་བསྒོམ། ཐིམ་པ་དང་ལུས་སེམས་ཁོང་ནས་ཤིགས་ཀྱིས་བཤིག་ལྷོད་ཀྱིས་གློད་ལ་ཙེན་གྱིས་ཞོག་ཅིག །རྗེས་ལ་བསྔོ་བས་རྒྱས་ཐོབ། དེ་ལྟ་བུའི་སྒོམ་བཟླས་
དེ་ནི། སྤྱིར་སྒོམ་ཆེན་པ་བྱ་བ་དགེ་སྦྱོར་བྱེད་པ་ལ་ཐུན་བཞི་རྦད་ཀྱིས་བཅད་དེ། ཐོ་རངས་ནམ་སུམ་ཆ་ཙམ་རེ་ཡོད་པའི་དུས་སུ་འདི་སྙམ་དུ་བསམ་སྟེ། འ་པ། ང་གཉིད་མ་ཁ་

ཕེབས་ནས་དགོན་པ་འདིར་འོངས་པ་མིན། གཉིད་མ་ཕེབས་ནས་རི་ཁྲོད་དུ་འོངས་པ་མིན། གཉིད་མ་ཕེབས་ནས་མཚམས་འདག་སྦྱར་བྱས་པ་མིན། འཁོར་བ་ཐོག་མ་མེད་པ་
ནས་ཇི་ཙམ་གཉིད་ལོག་ནས་ཡོད། དེས་མ་ངོམས་ན་ད་ཉལ་བ་གཅིག་གིས་ངོམས་པ་མི་ཡོང་སྙམ་པ་བྱས་ནས། ཡར་ཧག་གིས་ལངས་ནས་དགེ་སྦྱོར་ལ་གོང་བཞིན་དུ་
ཞུགས། ཚ་བ་མི་རན་གྱི་བར་དུ་བསྒོམ། ཚ་བ་རན་པ་དང་། བསྔོ་བ་རྣམ་པར་དག་པ་རེས་རྒྱས་གདབ་ནས། ཟས་ཀྱི་རྣལ་འབྱོར་དང་ལྡན་པས་ཚ་བ་བྱའོ། །ཚ་བ་ཐོན་པ་དང་
མལ་དུ་སུར་གྱིས་ཞུགས་ནས། དྲོ་མི་རན་བར་དུ་དགེ་སྦྱོར་བྱ། དྲོ་རན་པ་དང་བསྔོ་བ་བྱས་ལ་དྲོ་བྱ། དྲོ་ཐོན་པ་དང་ཡང་མལ་དུ་ཆིལ་གྱིས་སྡོད། དགོང་མོ་རྒྱུན་གཏོར་མི་རན་གྱི་
བར་དུ་དགེ་སྦྱོར་ལ་འབད་པར་བྱའོ། །དེ་ནས་གཏོར་མ་དང་དཀོན་མཆོག་ལ་མཆོད་པ་འབུལ་བ་ལ་སོགས་པའི་དགེ་བའི་ལས་འགྲུབ་ཚད་བྱ། གཏོར་མ་ཐོན་པ་དང་མལ་དུ་སུར་

།གྱིས་ཞུགས་ལ་སྲོད་ཀྱི་ནམ་སུམ་ཆ་ཙམ་དུ་སོང་སོང་དུ་མི་ཉལ་བ་དགེ་སྦྱོར་ལ་འབུང་པ་ཡིན། དེ་ནས་བསྔོ་བ་དང་སྨོན་ལམ་རྣམ་པར་དག་པ་རེས་
རྒྱས་ཐེབས་པར་བྱས་ལ། ནམ་གུང་སུམ་ཆ་ཙམ་ཞིག་ཁམས་གསོ་བའི་ཆེད་དུ་ལུས་གནད་དང་ལྡན་པས་གཉིད་ལོག་སྟེ། ཐོ་རངས་ལ་སོགས་པ་གོང་བཞིན་དགེ་སྦྱོར་ལ་འབུང་
བར་བྱའོ། །དེ་ལྟར་སྲོད་ཐོ་རངས་གཉིས། སྔ་དྲོ་ཕྱི་དྲོ་གཉིས་ཏེ་ཐུན་བཞིའི་བསྲང་དུ་བཅུག་སྟེ་མ་ཆགས་པར་བྱའོ། །དེས་ཞག་བསྐྱེལ། དེས་ཟླ་བ་བསྐྱེལ། དེས་ལོ་
བསྐྱེལ། དེས་མི་ཚེ་ཧྲིལ་གྱིས་དགེ་སྦྱོར་ལ་བསྐྱེལ་བའི་དགོས་པ་ཡོད། དེ་ལྟར་ཐུན་བཞིར་གྱིས་ལ་ཡི་གེ་བརྒྱ་པའི་སྒོམ་བཟླས་འབུངས་ཤིག་གསུངས། ད་སྔོན་འགྲོ་བླ་མ་ལ་
གསོལ་བ་འདེབས་པ་འདི་ཕྱག་ལེན་གྱི་གཙོ་བོ་ཡིན་པས་འདི་བཞིན་དུ་ཉམས་སུ་བླང་། དེ་ཡང་ཐོ་རངས་ལ་སོགས་པ་སྔར་ལངས་ལ་འཆི་བ་མི་རྟག་པ་སྒོམ་པ་དང་། སྐྱབས་འགྲོ་
ཁ་

སེམས་བསྐྱེད་དང་ཡི་གེ་བརྒྱ་པའི་བཟླས་པ་ཕྲེང་སྐོར་རེ་ཙམ་བགྲངས་ནས། རྡོ་རྗེ་སེམས་དཔའ་རང་ལ་ཐིམ་པ་ཡན་ཆད་གོང་བཞིན་བྱས་ལ། དེ་ནས་རང་གི་མདུན་དུ་མེ་ལོང་གི་
མཎྜལ་ལམ། སའི་མཎྜལ་ལམ། ཤིང་གི་མཎྜལ་ལམ། གཡམ་པ་ལ་སོགས་པ་གང་འབྱོར་བའི་མཎྜལ་ལ་ནས་ཀྱི་ཚོམ་བུ་ཉི་ཤུ་རྩ་གསུམ་དགྲམ་སྟེ། རང་ལྷར་གསལ་བའི་
བོའི་གཙུག་ཏུ་རང་གི་རྩ་བའི་བླ་མ་བསྒོམ། དེའི་སྤྱི་བོའི་གཙུག་ཏུ་དེའི་རྩ་བའི་བླ་མ། དེའི་སྤྱི་བོའི་གཙུག་ཏུ་དེའི་རྩ་བའི་བླ་མ་ནས། ཡ་ཀི་དྲུག་པ་རྡོ་རྗེ་འཆང་ལ་ཐུག་པར་
བསྒོམ། ནམ་མཁའ་དང་མཐོང་ཡུལ་ཐམས་ཅད་བླ་མ་དང་སངས་རྒྱས་དང་བྱང་ཆུབ་སེམས་དཔའ་དཔའ་བོ་མཁའ་འགྲོ་ཆོས་སྐྱོང་བའི་སྲུང་མ་ལ་སོགས་ཡུལ་གོང་མ་རྣམས་སྤྲིན་
༈འཐིབས་པ་བཞིན་གང་བར་བསྒོམས་ལ། དེ་དག་གི་སྤྱན་སྔར་བདག་གིས་ཚེ་འཁོར་བ་ཐོག་མ་མེད་པ་ནས། ད་ལྟ་ལ་ཐུག་གི་བར་དུ་སྡིག་པ་མི་དགེ་བའི་ལས་བགྱིས་པ་ཐམས་ཅད་

།གནོང་ངོ༌། །འགྱོད་དོ། །བྱང་ཞིང་དག་པར་མཛད་དུ་གསོལ་སྙམ་དུ་སྡིག་པ་བཤགས། དེ་ནས་མཐོར་གཏོང་དམར་གཏོང་ཁྱོད་རང་ཤེས་སོ་སྙམ་དུ་༄༅།
བློ་ལིང་གིས་བཀལ་བའི་རྗེས་ལ། མཎྜལ་དེ་ལ་དམིགས་པའི་རྟེན་ཙམ་བྱས་ལ་མཎྜལ་གྱི་གཞི་མ་དེ་ཉིད་རྒྱ་མཚོ་ཆེན་པོ་གསེར་གྱི་ས་གཞི་དང་བཅས་པ་ལ། དབུས་ཀྱི་རི་བོ་མཆོག་
རབ། གླིང་ཆེན་པོ་བཞི། གླིང་ཕྲན་བརྒྱད། རྒྱལ་སྲིད་རིན་པོ་ཆེ་སྣ་བདུན། གཏེར་གྱི་བུམ་པ་ཁ་བྱེ་དང་བརྒྱད། ཉི་ཟླ་ཟུང་གཅིག །རྒྱ་མཚོ་དང་། གླིང་དང་། རིན་པོ་ཆེ་སྣ་
ཚོགས། འབྲུ་སྣ་ཚོགས། རྟ་དང་གླང་པོ་ཆེ་ལ་སོགས་པ་སྟེ་བཞོན་པ་སྣ་ཚོགས། འདོད་པ་འཇོ་བའི་བ། ཁྲུས་ཀྱི་རྫིང་བུ། མ་རྨོས་ཀྱི་ལོ་ཐོག །རིན་པོ་ཆེ་གསེར་གྱིས་གང་
བ༑ དངུལ་དང་མུ་མེན། མུ་ས་གནྡྷ་དང༌། རིན་པོ་ཆེ་རྡོའི་སྙིང་པོ་ལ་སོགས་པ་སྟེ་རིན་པོ་ཆེའི་རིགས་སམ། བྱེ་བྲག་བསམ་གྱིས་མི་ཁྱབ་པ་དཔག་ཏུ་མེད་པ། གཞན་ཡང་
2

༣ མཆོད་པའི་ཁྱད་པར་ཡིན་ཏེ། གདུགས་དང་། རྒྱལ་མཚན་དང་། བ་དན་དང་། འཕན་རིང་དང་། དར་ཟབ་ཀྱི་རྒྱན་སྣ་ཚོགས་དང་། རྔ་དང་། དུང་དང་། ཆ་ལང་
དང་། པི་ཝཾ་དང་། རོལ་མོའི་སྒྲ་སྣ་ཚོགས། གཟུགས་དང་སྒྲ་དང་དྲི་དང་རོ་དང་རེག་བྱ་ལ་སོགས་འདོད་ཡོན་སྣ་ཚོགས། འཇིག་རྟེན་ན་གཅེས་པའི་ལོངས་སྤྱོད་གསེར་གཡུ་རྟ་
ཁྲབ་གོས་སྣམ་གནག་ལུག་ཤ་མར་ལ་སོགས་པའི་ལོངས་སྤྱོད་ཀྱིས་འཇིག་རྟེན་ཁམས་མེར་གྱིས་ཁེངས་པ་ཕུལ། གཞན་ཡང་མཆོད་པའི་རིགས་སམ་བྱེ་བྲག་བསམ་གྱིས་མི་ཁྱབ་
པ་རེ་རེས་ཀྱང་ནམ་མཁའ་ཁེངས་པ་དང་། མཆོད་པའི་ལྷ་མོའི་རིགས་མང་པོ་སོ་སོར་རང་རང་གི་མཆོད་པ་ཐོགས་པ། རིན་པོ་ཆེའི་རིགས་རེ་རེའི་ཕུང་པོས་ཀྱང་ནམ་མཁའ་ལ་
སླེབས་པ། དར་ཟབ་ལ་སོགས་པས་ཁྲ་ཆིལ་ལེ་སོང་བ་དང་། རོལ་མོ་ལ་སོགས་པའི་སྒྲས་སིལ་སྒྲ་ལ་སོང་བ་དང་། ལར་ནི་འཇིག་རྟེན་གྱི་ཁམས་ཐམས་ཅད་དུ་མཆོད་པའི་རྣམ་

།པས་ཁེངས་པར་བསམས་ལ་དབུལ་ལོ། །ཡིད་ཀྱིས་མཆོད་དུ་འོས་པའི་དངོས་པོ་རྣམས་ཀྱང་བསམས་ལ་དབུལ་ལོ། །རང་གི་ལུས་ལོངས་སྤྱོད་༄༅།
དངོས་པོ་ཐམས་ཅད་ལ་མ་ཆགས་པར་ཕུལ་བའི་རྗེས་ལ། མོས་གུས་ཆེན་པོ་ཁ་ཙམ་ཚིག་ཙམ་མ་ཡིན་པ་ཞེ་ཐག་པ་ནས་སྙིང་ཁུང་རུས་པའི་གཏིང་ནས་ཏུང་གིས་བྱས་ལ། ཞེ་ཐག་
པ་ནས་གསོལ་བ་འདི་བཞིན་དུ་གདབ། འོ་ཁྱེད་ཀྱིས་བདག་གི་རྒྱུད་ཀྱི་སྡིག་སྒྲིབ་ཐམས་ཅད་འདུག་ས་འདི་རང་། ཐུན་འདི་རང་། གདན་ཐོག་འདི་རང་། སྐད་ཅིག་མ་འདི་རང་
ལ་བྱང་ཞིང་དག་པར་མཛད་དུ་གསོལ། ཏིང་ངེ་འཛིན་ཐུན་མོང་མ་ཡིན་པ་འདུག་ས་འདི་རང་། གདན་ཐོག་འདི་རང་། ཐུན་འདི་རང་། སྐད་ཅིག་མ་དང་པོ་འདི་རང་ལ་བསྐྱེད་དུ་
གསོལ། རྟོགས་པའི་ཡེ་ཤེས་དང་། བྱམས་པ་སྙིང་རྗེ་བྱང་ཆུབ་ཀྱི་སེམས་ཀྱང་དེས་འགྲེའོ། །གསོལ་བ་བསྐྱར་ཞིང་བསྐྱར་ཞིང་ཞེ་ཐག་པ་ནས་བཏབ་པས། བླ་མ་དང་སངས་

རྒྱས་བྱང་ཆུབ་སེམས་དཔའ་ལ་སོགས་པའི་ནམ་མཁའི་ལྷ་ཚོགས་རྣམས་ཀྱིས་ཀྱང་དགྱེས་པ་དང་བཅས་ནས་ཞལ་གྱི་ཏོག་གིས་བཞེས་ནས་མགྲིན་གཅིག་ཏུ་འདི་སྐད་གསུང་ངོ༌། །
ངེད་ལ་བྱ་རྒྱུ་སེམས་ཅན་གྱི་དོན་ལས་མེད་པ་ཡིན་པ་ལ། སྔ་མ་ཕན་ཆད་གསོལ་བ་འདེབས་མཁན་མ་བྱུང་ནས་རྡུགས་པ་ཡིན་པ་ལ། ད་རེས་བུ་ཁྱོད་གསོལ་བ་འདེབས་ན་བྱིན་
གྱིས་བརླབ་ཅེས་གསུངས་ནས། སྐུ་གསུང་ཐུགས་ཀྱི་གནས་གསུམ་དང་། བ་སྤུའི་བུ་ག་ཐམས་ཅད་ནས་བྱིན་རླབས་ཐུགས་རྗེའི་རང་བཞིན་གྱི་འོད་ཟེར་དཔག་ཏུ་མེད་པ་བྱུང་ནས་
རང་གི་ལུས་ངག་ཡིད་གསུམ་ལ་ཕོག་པས། ལུས་ངག་ཡིད་གསུམ་གྱི་སྡིག་སྒྲིབ་ཐམས་ཅད་སངས་ཀྱིས་དག་པར་བསམ་ཞིང་གསོལ་བ་བཏབ་པས། ཐུགས་རྗེས་མ་བཟོད་པའི་
སྟོབས་ཀྱིས་རང་ལ་བྱིན་གྱིས་བརློབ་པའི་ཆེད་དུ། ནམ་མཁའི་སངས་རྒྱས་ཐམས་ཅད་བླ་མ་དང་བརྒྱུད་པ་རྣམས་ལ་ཐིམ། བླ་མ་བརྒྱུད་པ་རྣམས་ཀྱང་ཡ་ཀི་རྡོ་རྗེ་འཆང་ནས་

། གཅིག་ལ་གཅིག་ཐིམ་གཅིག་ལ་གཅིག་ཐིམ་ནས་རྩ་བའི་བླ་མ་ལ་ཐིམ། རྩ་བའི་བླ་མ་སློབ་དཔོན་རིན་པོ་ཆེ་སངས་རྒྱས་ཐམས་ཅད་འདུས་པའི་ངོ་བོ་དེ་༄༅།
རང་གི་སྤྱི་གཙུག་ན་རང་ལ་བརྩེ་ཞིང་དགྱེས་པའི་ཆ་བྱད་དུ་འོད་དང་གཟི་བརྗིད་དང་བཅས་ནས་བཞུགས་པ་ལ། ཤིན་ཏུ་ཡུས་ཆེ་ཞིང་འདོད་ཐག་ཉེ་བའི་བསམ་པས་མོས་གུས་ཀྱི་
གདུང་བ་དྲག་པོ་བསྐྱེད་ལ། བུ་ཕ་ལ་མི་རེ་སུ་ལ་རེ། བུ་ཕས་མི་སྐྱོབ་ན་སུས་སྐྱོབ། ད་ལྟ་ཉིད་དུ་བྱིན་གྱིས་བརླབ་ཏུ་གསོལ་ཞེས་ཐལ་མོ་སྙིང་ཁར་སྦྱར་ཞིང་། བཞིན་སྨིན་ཕྲག་
ཏུ་བསྡུས་ནས་ཁོང་པ་ཡུས་ཀྱིས་བརྣངས་ནས། གདོང་མཆི་མས་གང་བའི་གདུང་བས། དུང་ལྷོག་ལྷོག་གིས་གསོལ་བ་བཏབ་པས། རྩ་བའི་བླ་མའི་ཞལ་ནས་འོ་ང་གསོལ་བ་
འདེབས་རིན་ཆོག་པའི་བླ་མ་ཡིན་ནོ། །བུ་གསོལ་བ་ཐོབ་ཅིག་གསུང་བར་བསམ་ཞིང་མཆི་མ་ཅི་འོང་བྱས་ལ་གསོལ་བ་བཏབ། ཐུན་གྱི་དངོས་གཞི་གསོལ་བ་འདེབས་པ་ལ་
555

བསྐྱལ། འཕྲོ་གཅོད་པ་དང་བླ་མ་ཡང་ཐུགས་རྗེས་མ་བཟོད་པའི་སྟོབས་ཀྱིས། རང་ལ་བྱིན་གྱིས་བརླབ་པའི་ཆེད་དུ་འོད་དུ་ལྟེམ་གྱིས་ཞུ་ནས་རང་གི་ལུས་ལ་ཆིལ་གྱིས་ཐིམ་པར་
བསྒོམ། ཐིམ་པ་དང་ལུས་སེམས་ཁོང་ནས་ཤིགས་ཀྱིས་བཤིག །ལྷོད་ཀྱིས་གློད་ལ་བཞག་གོ། །མི་འཕྲོ་བར་འདུག་ན། མི་འཕྲོ་བའི་བར་དུ་དེ་ཀའི་ངང་ལ་བཞག །འཕྲོ་བར་
འདུག་ན་མཎྜལ་གཅིག་ཕུལ་ལ། ཡིད་མཆོད་འབུལ་བ་དང་གསོལ་བ་འདེབས་པ་གོང་དུ་བསྟན་པ་ལྟར། དེ་ཁོ་ན་ལ་བསྐྱར་ཞིང་བསྐྱར་ཞིང་བྱའོ། །མོས་གུས་བསྐྱེད་ལ་གསོལ་བ་
གདབ། འཕྲོ་གཅོད་ཙ་ན་བླ་མ་རང་ལ་ཐིམ་པར་བསམ། དེ་ཡང་བཀའ་བརྒྱུད་ཀྱི་བྱིན་རླབས་འཇུག་མི་འཇུག་དང་སྒོམ་སྐྱེ་མི་སྐྱེ་ཐམས་ཅད་རང་གི་མོས་གུས་ལ་རགས་ལས་
པས། མོས་གུས་བསྐྱེད་ལ་མཆི་མ་ཅི་འོང་ཅི་འོང་བྱ། གསོལ་བ་སྐམ་འདེབས་ལ་བྱིན་རླབས་ཀྱང་སྐམ་པོ་ལས་མི་འབྱུང་། དེ་ལ་སྒོམ་ཡང་སྐམ་པོ་ལས་མི་སྐྱེ་བས་མཆི་མ་

།ཅི་འོང་ཅི་འོང་བྱ། མོས་གུས་ཁོ་ན་རྐྱང་འདེད་ཀྱི་ལག་ལེན་གྱི་མཐིལ་འདི་ཁོ་ན་ཡིན། དེ་ཆོས་ཀྱི་སྐད་དུ་ཐབས་ཀྱི་ཆ་ཟེར། འདིར་སྔོན་འགྲོ་ཞེས་སུ་
བཏགས་པ་ཡིན། གལ་ཆེ་ཤོས་དག་འདི་ཡིན་པས། ཟླ་བ་ཕྱེད་ཀྱི་བར་དུ་མོས་གུས་ལ་འབུངས་ཤིག་གསུངས་སོ། །དངོས་གཞིའི་མན་ངག་ནི། སངས་རྒྱས་ཀུན་གྱི་ཏིང་ངེ་
༈ འཛིན། །སྟོང་པ་ཉིད་ཅེས་རྒྱལ་བས་བཤད། །དེ་ནི་སེམས་ངོ་ཤེས་པ་ལས། །ཐོབ་པར་འགྱུར་གྱིས་གཞན་དུ་མིན། །ཞེས་པ་དང་། འདའ་ཀ་ཡེ་ཤེས་ཀྱི་མདོ་ལས་
ཀྱང་། སེམས་རྟོགས་ན་ཡེ་ཤེས་ཡིན་པས་སངས་རྒྱས་གཞན་ནས་མི་བཙལ་བའི་འདུ་ཤེས་རབ་ཏུ་བསྒོམ་པར་བྱའོ། །ཞེས་གསུངས་པས། སེམས་ཞེས་ཀྱང་བྱ། རིག་པ་ཞེས་
༉ |ཀྱང་བྱ། རྣམ་རྟོག་ཅེས་ཀྱང་བྱ། དྲན་པ་ཞེས་ཀྱང་བྱ་སྟེ། དོན་ལ་ང་ཡི་སེམས་ང་ཡི་སེམས་ཟེར་བ་མི་དྲན་དགུ་དྲན་རིག་རིག་པོ་འདི་ཉིད་ཁོ་ན་ལ་ཟེར་བ་ཡིན། འདིའི་རང་B

བཞིན་ཤེས་པ་ལ་བརྟེན་ནས་སངས་རྒྱས་པ་ཡིན་ལ། འདིའི་རང་བཞིན་མ་ཤེས་པ་ལ་བརྟེན་ནས་འཁོར་བར་འཁྱམས་པ་ཡིན་པས། དེས་ན་སེམས་འདིའི་རང་བཞིན་ཤེས་པ་བྱེད་
དགོས། དེ་ཡང་ཆོས་སྤྱིའི་སྐད་དུ་ཤེས་རབ་ཀྱི་ཆ་ཟེར། འདིར་དངོས་གཞིའི་མན་ངག་ཏུ་བཏགས་པ་ཡིན་པས། འདི་བཞིན་དུ་ཉམས་སུ་བླང་འཚལ། དེ་ཡང་གོང་དུ་བསྟན་པ་
བཞིན་དུ། བྱམས་པ་དང་སྙིང་རྗེ་བྱང་ཆུབ་ཀྱི་མཆོག་ཏུ་སེམས་བསྐྱེད་ནས། ཡི་གེ་བརྒྱ་པ་འདྲེན་པ་ནས་མཎྜལ་འབུལ་ཞིང་གསོལ་བ་འདེབས་པ་ལ་སོགས་པ་བྱས་པའི་རྗེས་ལ།
དད་གུས་གདུང་བས་གསོལ་བ་བཏབ་སྟེ། རང་སེམས་རྙོགས་མ་དྭངས་སུ་གཞུག་ཅེས་པ་དང་། བརྟག་དཔྱད་རབ་རིབ་མ་མང་བར། །མ་བཅོས་རང་དགར་གློད་ལ་བཞག་
། །ཞེས་གསུངས་པས། བླ་མ་ལ་མོས་གུས་བཅོས་མ་མ་ཡིན་པ་མཆི་མ་འདུར་གྱིས་བྱུང་བའི་རྗེས་ལ། བླ་མ་ཡང་ཐུགས་རྗེས་མ་བཟོད་དེ་འོད་དུ་ཞུ་ནས་རང་གི་ལུས་ལ་ཆིལ་

།གྱིས་ཐིམ་པར་བསྒོམ། ཐིམ་པ་དང་ལུས་སེམས་ཁོང་ནས་ཤིགས་ཀྱིས་བཤིག །ལྷོད་ཀྱིས་གློད་ལ་ཙེན་གྱིས་བཞག་གོ། །ཆེད་དུ་གང་ཡང་མི་༄༅།
བསྒོམ། རང་བཞིན་དག་པའི་སེམས་ཉིད་ལ། །བསམ་གཏན་དྲི་མས་མི་བསླད་འཚལ། །ཞེས་གསུངས་པས། ཆོས་ཀྱི་སྐྲ་སྒོམ་པར་འོང་ངོ་མི་བསྒོམ། བློ་ལས་འདས་པ་མི་
བསྒྲོམ། སྟོང་པ་ཉིད་མི་བསྒོམ། སྐྱེ་བ་མེད་པ་མི་བསྒོམ། འོད་གསལ་མི་བསྒོམ། ཕྱག་རྒྱ་ཆེན་པོ་བསྒོམ་པར་འོང་ངོ་མ་བསྒོམས་ཤིག །འོ་ན་ཇི་ལྟར་བྱ་ན། ལུས་མི་
འགུལ། མིག་མི་འཛུམ། འདས་པའི་ཤེས་པའི་རྗེས་མི་གཅོད། མ་འོངས་པའི་ཤེས་པའི་སྔུན་མི་བསུ། ད་ལྟར་བ་ལ་བརྩིས་གདབ་གང་ཡང་མ་བྱེད་པར་སྣང་བ་བཀྲ་ལམ་
མེ། རིག་པ་སྟོང་སང་ངེ་། ཤེས་པ་རྣལ་མ་རྗེན་ཁྲེས་སེ་བ་འདི་ཉིད་ཁོ་ན་ལ་ཙེན་གྱིས་བཞག་གོ། །དེ་ཡང་རང་བབས་སུ་ཆིལ་ལེ་བཞག་གོ། །མ་བསྒྲིམ་པར་ལྷོད་དེ་བཞག་2 59

གོ། །དེ་ལ་ལེགས་ཉེས་ཀྱི་བརྟགས་དཔྱད་མ་བྱེད། ཡིན་མིན་གྱི་ཐེ་ཚོམ་མ་ཟ། རྣམ་པར་རྟོག་པ་སྤྲོས་པ་མང་པོའི་རྗེས་སུ་མ་འབྲེང་བ། ཚ་ལ་དོས་ཐག་ཆད་པ་བཞིན་དུ་ཁྲེས་སེ་
བཞག་གོ། །སོག་ཕོན་ཐག་པ་ཆད་པ་བཞིན་དུ་ཤིགས་སེ་བཞག་གོ། །དེ་ཡང་ཤེས་པ་རྣལ་མར་ལྷོད་དེ་བཞག་པས། རྣམ་པར་རྟོག་པ་སྔ་མ་ནི་འདས། ཕྱི་མ་མ་སྐྱེས། ད་ལྟ་བ་
གློད་པའི་བར་འདི་ན། སེམས་ལ་སེམས་མ་མཆིས་ཏེ་སེམས་ཀྱི་རང་བཞིན་ནི་འོད་གསལ་བའོ། །ཞེས་གསུངས་པས། སེམས་སྟོང་སང་ངེ་། ས་ལེ་རིག་གེ་ཧྲིག་གེ་རྗེན་ནེ་
ཁྲེས་སེ་བ་འདི་ཁོ་ན་ལ་ཤེས་རབ་ཀྱི་ཕ་རོལ་ཏུ་ཕྱིན་པ་ཞེས་བྱ། དབུ་མ་རབ་ཏུ་མི་གནས་པ་ཞེས་བྱ། འོད་གསལ་ཞེས་བྱ། ཕྱག་རྒྱ་ཆེན་པོ་ཞེས་བྱ། རྫོགས་པ་ཆེན་པོ་ཞེས་
བྱ། ཆོས་ཀྱི་སྐུ་ཞེས་པ་ཡང་འདི་ལ་ཟེར་བ་ཡིན་པས། གཅེར་རེ་མཐོང་ནས་མ་ལོང་ཞིག །འགྲོ་སར་ཕྱིན་ནས་མ་འཁྱམས་ཤིག །དེ་ཉིད་མཐོང་ནས་མ་བསྒྲིབས་ཤིག།

། གནས་ལུགས་ཡིན་ནོ་མ་བཅོས་ཞོག །ཅེས་གསུངས་པས། རང་ངོ་ཙིར་གྱིས་བཟུང་ལ་རིག་པ་དྲི་མ་མེད་པ་སྟོང་སང་ངེ་བ་འདི་ཁོ་ནའི་སྟེང་དུ་མ་༄༅།
བཅོས་པར་གློད་ལ་བཞག་པས། བཏང་སྙོམས་ཙམ་དུ་མ་བསྒོམས་རང་སར་བཞག་ན། ཐ་སྙད་ཙམ་དུ་སྒོམ་ཞེས་དེ་ལ་བཏགས་ཞེས་གསུངས་པས་སྒོམ་ཞེས་པ་ཡང་དེ་ལ་
བྱ། དགེ་སྦྱོར་ཞེས་པ་ཡང་དེ་ལ་ཟེར། ངོ་བོ་ཞེས་པ་ཡང་དེ་ལ་ཟེར་ཏེ། དེ་ཁོ་ནའི་སྟེང་དུ་མ་བཅོས་པར་རང་བབས་སུ་ལྷོད་དེ་བཞག །དེ་ཉིད་ལས་རྣམ་པར་རྟོག་པ་མི་འཕྲོ་བར་
འདུག་ན། ཇི་སྲིད་མི་འཕྲོ་བའི་བར་དུ་བཞག །དེ་ལྟར་བཞག་པའི་དུས་སུ་སེམས་ཞེས་ཀྱང་བྱ། རིག་པ་ཞེས་ཀྱང་བྱ། འགྱུ་བྱེད་མི་དྲན་དགུ་དྲན་འདི་ཏོལ་ཏོལ་འཕྲོ་བར་འདུག་
༣ ན༑ འཇུར་བུས་བཅིངས་པའི་སེམས་ཉིད་འདི། །གློད་ན་གྲོལ་བར་ཐེ་ཚོམ་མེད། །ཅེས་གསུངས་པས། ཕྱི་ཡུལ་ལ་འཕྲོའ མ། ནང་སེམས་ལ་འཕྲོའམ། གང་འཕྲོ་བ་དེ་ཁོ་ནའི་

སྟེང་དུ་གློད་ལ་བཞག་པས། འཕྲོ་བ་དེ་ཉིད་འཕྲོ་ཆད་ནས་རང་བཞིན་ཅིའི་ངོ་བོ་ཡང་མ་གྲུབ་པར་སྟོང་པ་ཉིད་དུ་ལྷན་གྱིས་སོང་ནས་ནམ་ཟླ་སྟོན་གྱི་སྤྲིན་མེད་པའི་ནམ་མཁའ་རྣམ་
པར་དག་པའི་དཀྱིལ་ལྟ་བུ་དྭངས་སང་ངེ་བ་ཞིག་མི་འཆར་མི་སྲིད་དེ། དེ་ཡུན་རིང་བ་ལ་དགའ་བར་མི་བྱ། ཐུང་བ་ལ་མི་དགའ་བར་མི་བྱ། ཕྱག་རྒྱ་ཆེན་པོ་དགག་སྒྲུབ་གཉིས་
དང་བྲལ་བའི་གནད་ཀས་གསུངས། དེ་ལྟར་གློད་བཞག་ཀྱང་སེམས་མི་གནས་ཤིང་རིག་རིག་འཕྲོ་ན་སྒོམ་འདོད་ཀྱི་བློ་དང་མ་བྲལ་བས་ལན་པ་ཡིན་པས། དེ་ལྟར་ཆེད་དུ་བྱེད་པའི་
བློ་དེ་དང་ཕྲལ་ལོ། །སེམས་གནས་མ་གནས་ལ་དགག་སྒྲུབ་མ་བྱེད། ཕུ་ཆུ་དྲག་པོ་བརྡབས་ཀྱིན་དྭངས། །དངུལ་དཀར་མེ་ལོང་ཕྱིས་ཀྱིན་གསལ། །རྣལ་འབྱོར་ཀྱི་སྒོམ་པ་
བཤིགས་ཀྱིན་བདེ། །ཞེས་གསུངས་པས། མ་བསྒོམས་པར་རང་ལུགས་སུ་ལྷོད་དེ་བཞག་གོ། །དྲན་རིག་རྒྱ་མཚོའི་རྙོགས་མ་འདི། །གློད་ནས་བཞག་ན་དྭངས་ཀྱིན་གདའ།

༄| ༄༅། །ཞེས་གསུངས་པས། གློད་ཤེས་པ་གཅིག་པོས་ཆོག་པ་ཡིན། གློད་ཤེས་པ་རབ་ལ་སྒོམ་རབ་སྐྱེ། གློད་ཤེས་པ་འབྲིང་ལ་སྒོམ་འབྲིང་སྐྱེ། གློད་ཤེས་
པ་ཐ་མ་ལ་སྒོམ་ཐ་མ་ལས་མི་འོང་བས། རྣམ་པར་རྟོག་པ་གང་སྐྱེས་པ་དེ་ཉིད་ཀྱི་སྟེང་དུ་འཇོག་པ་དེ་ཁོ་ན་གདམས་ངག་གི་རྩ་བ་ཡིན་པས། རྣམ་རྟོག་ཏོལ་གྱིས་སྐྱེས་པ་དེ་ཉིད་
ངོས་ཙིར་གྱིས་བཟུང་ལ། དེ་ཁོ་ནའི་སྟེང་དུ་ལྷོད་ཀྱིས་ཀློད། ཡང་གཅིག་སྐྱེས་པའི་དུས་སུ་དེ་ཉིད་ཀྱི་ངང་དུ་གློད་ལ་བཞག་གོ། །ཐུན་ཆུང་བ་ལ་གྲངས་མང་དུ་བསྒོམ། ཐུན་ཆུང་
བས་ནི་སྐྱོན་མེད་ལ། །གྲངས་མང་བས་ནི་སྐྱོན་མི་འཐུད། །ཅེས་གསུང་པས། རྣམ་རྟོག་གཅིག་སྐྱེ་འདོད་བྱེད་པ་དང་། མ་སྐྱེས་ཙམ་གྱི་གོང་ནས་ཀློད། དེ་ལྟར་གློད་པས་དྲན་
རིག་འདི་ཉིད་ཁོ་ན་ཆོས་སྐུར་མི་འཆར་མི་སྲིད་དེ། སྡོམ་པ་རྒྱ་མཚོའི་རྒྱུད་ལས། མ་བཅོས་མ་ཡེངས་རང་སར་གྲོལ། །སྣང་བ་རང་གྲོལ་བདེ་ཆེན་ཀློང་། །སོ་མ་ལྷུག་པ་གྱི་ན་n

ཙམ། །མི་བསྒོམ་པ་ཡི་སྒོམ་ཞིག་བྱ། །ཞེས་གསུངས་སོ། །རྣམ་རྟོག་འདི་ཉིད་ཆོས་སྐུར་ལྷག་གིས་ཤར་ནས་རྟོག་པ་སྤང་མི་དགོས་པ་ཞིག་འོང་བ་ཡིན། ཆོས་སྐུ་བསྒྲུབ་མི་
དགོས་པ་ཞིག་ཡིན་པས། གློད་ཤེས་པ་གཅིག་པུས་ཆོག་པ་ཡིན་ནོ། །དེ་ལྟར་གློད་པ་དང་རང་སེམས་མ་བཅོས་པར་བཞག་ཀྱང་། སེམས་མི་གནས་ཤིང་འཕྲོ་བར་འདུག་ན།
ལིང་གིས་བཞག་ལ། མཎྜལ་གཅིག་ཕྱིས་ནས་ཕུལ་ཏེ། གོང་དུ་བསྟན་པ་བཞིན་དུ་ཡིད་ཀྱི་མཆོད་པ་བསམ་གྱིས་མི་ཁྱབ་པ་ཕུལ་ལ། མོས་གུས་ཀྱི་གདུང་བ་ཆེན་པོས་ཐང་མ་ཆད་
ཀྱི་བར་དུ་གསོལ་བ་ཁོ་ན་གདབ། ཐང་ཆད་པ་དང་སེམས་མ་བཅོས་པའི་ངང་དུ་ཁྲེས་ཀྱིས་བསྐྱུར་ལ་བཞག་གོ། །རྣམ་རྟོག་མི་འཕྲོ་བར་འདུག་ན་མི་འཕྲོ་བ་དེ་ཉིད་ཀྱི་སྟེང་དུ་ཁྲེས་
སེ་བཞག་གོ། །དེ་ལྟར་གློད་པ་དང་བལྟས་པས་དེ་ཉིད་ཀྱང་རྣམ་རྟོག་ཏུ་གྱུ་གྱུ་བྱུང་ན། དྲན་པ་བཀག་པས་ལན་པ་ཡིན་པས། རྣམ་པར་རྟོག་པ་བཀག་པས་མི་ཁེགས། སྤངས་

༄༅། །པས་མི་སྤང་། བཀུག་པས་མི་ཁུག །བཟུང་བས་མི་ཟུང་། གཟིངས་ལས་འཕུར་བའི་བྱ་རོག་བཞིན། །ཡུལ་ལ་འཕོ་བའི་སེམས་མི་བསྡུ།
མཁས་པས་བ་གླང་སྐྱོང་བ་བཞིན། །རྣལ་འབྱོར་ཤེས་པ་ཡན་དུ་ཆུག །ཅེས་པ་དང་། ཡེ་ཤེས་གསང་བ་སྒྲོན་མེའི་རྒྱུད་ལས། འཛིན་མེད་རང་གསལ་བརྟེན་མ་འཆའ། །ཟང་
ཐལ་རིག་པ་རྗེན་པར་བཞག །ཅེས་གསུངས་པས། བཀག་པ་བཞིན་དུ་འཕྲོ། བཟུང་བ་བཞིན་དུ་འགྲོ་བས་ཆེད་དུ་གང་ཡང་མི་དགག་པར་གར་འགྲོར་བཏང་བས། གར་ཡང་
འགྲོ་ས་མི་རྙེད། ལྷན་གྱིས་འོང་བ་ཡིན་པས་ཆེད་དུ་གང་ཡང་མི་དགག །མི་བསྡུ། མི་སྐྱོང་། ཆེད་དུ་མི་སྤྲོ། མི་བསམ། མི་བསྒོམ། མ་བཅོས་པར་རང་ལུགས་སུ་ལྷོད་དེ་
གློད་ཅིང་ཁོ་ན་བཞག་པའི་ངང་ལས། སྐབས་སུ་དགའ་མི་དགའི་རྣམ་པར་རྟོག་པ་ཐོལ་ཐོལ་སྐྱེ་བར་འདུག་ན། རྣམ་རྟོག་གང་སྐྱེས་པ་དེ་ལ་ཅེར་གྱིས་བལྟས་ཏེ་འདི་དང་པོ་གང་n

ནས་བྱུང་། ད་ལྟ་གང་ན་གནས། མཐར་གང་དུ་འགྲོ་བར་འདུག །དེ་དབྱིབས་ཅི་འདྲ་བ་འདུག །གྲུ་བཞིར་འདུག་གམ། སྒོར་མོར་འདུག་གམ། ཟུར་གསུམ་དུ་འདུག་
གམ། ནར་མོར་འདུག་གམ། དེ་ལ་ཁ་དོག་ཅི་འདྲ་བ་ཞིག་འདུག་གམ། དཀར་པོར་འདུག་གམ། དམར་པོར་འདུག་གམ། སེར་པོར་འདུག་གམ། སྔོན་པོར་འདུག་
གམ། ནག་པོར་འདུག་བལྟ། གནས་གང་ན་གནས། སྤྱི་གཙུག་ན་འདུག་གམ། དེ་བཞིན་དུ་མགོ་དང་རོ་སྟོད་དང༌། ཡན་ལག་གང་ན་གནས་འདུག་བལྟ། ད་ལྟ་གང་ན་
འདུག་ཅེར་གྱིས་བལྟའོ། །དེ་ལྟར་བླ་མ་ལ་མོས་གུས་བསྐྱེད་ཅིང་སེམས་མ་བཅོས་པའི་ངང་དུ་གློད་ཅིང་སེམས་ལ་ལྟ་བ་དེ་ཁོ་ན་ལ་བུངས་སྐོར་དུ་བྱ་ཞིང་ཉམས་སུ་བླངས་
པས། ཡིན་ལུགས་ཞིག་ནང་ནས་འཆར་བར་གདའ་གསུངས་པས། དུས་ཇི་ཞིག་ཙ་ན་འདིའི་རང་བཞིན་འདིར་འདུག་པ་ལ་ང་སྔར་ཕན་ཆད་འཁྲུལ་འདུག །ད་ནི་འདི་ལ་འཆུགས་

།ས་མི་འདུག་སྙམ་དུ་བློ་ཐག་རྦད་ཀྱིས་ཆོད་ནས་མཆི། དེའི་དུས་སུ་རང་གི་སེམས་ཉིད་རིན་པོ་ཆེ་འདི་ཁོ་ན་ཆོས་ཀྱི་སྐར་ལྷག་གིས་ཤར་བས་རྣམ་༄༅།
སྤང་མ་དགོས་ཏེ་རང་སར་གྲོལ། སྟོང་ཉིད་བསྒྲུབ་མ་དགོས་ཏེ་རང་ཆས་སུ་ཤར་བས། རྟོག་པ་དེ་ཉིད་ཆོས་ཉིད་དུ་ཤེས་ན། ཆོས་ཀྱི་དབྱིངས་ཉིད་གཞན་ནས་བཙལ་མི་
དགོས། ཞེས་གསུངས་པས། མི་དྲན་དགུ་དྲན་གྱི་རྣམ་པར་རྟོག་པ་འདི་ཉིད་ཁོ་ན་ཆོས་ཀྱི་སྐུར་ལྷག་གིས་འཆར་བ་ཆོས་ཉིད་ཡིན། དེ་ཙ་ན་མིག་བཙུམ་པ་ལ་སྒོམ་རེ་མི་
དགོས། སྣང་བ་བཀག་པ་ལ་སྒོམ་རེ་མི་དགོས། མིག་གི་ཡུལ་དུ་སྣང་སྟོང་ཟུང་འཇུག །རྣ་བར་གྲགས་སྟོང་། སེམས་བདེ་སྟོང་ཡིན་ཏེ། སྣང་བའི་རང་བཞིན་ཡེ་ནས་སྟོང་པ་
▪ ལ༑ །བཤིག་བཅོམ་མིང་སྟོང་ཙམ་ལ་སྟོང་མི་གདགས། །ཞེས་གསུངས་སོ། །མིག་གི་ཡུལ་ན་གཟུགས་སྣང་མོད། སྣང་ཙམ་ཉིད་ན་རང་བཞིན་ཅིའི་ངོ་བོར་ཡང་མ་གྲུབ་པས་

སྣང་སྟོང་དབྱེར་མེད་ཅེས་བྱ། རྣ་བའི་ཡུལ་དུ་སྒྲ་གྲགས་མོད། གྲགས་ཙམ་ཉིད་ན་རང་བཞིན་མ་གྲུབ་པས་གྲགས་སྟོང་དབྱེར་མེད་ཅེས་བྱ། སེམས་ལ་སྣ་ཚོགས་འཆར་མོད་རང་
བཞིན་ཅིར་ཡང་མ་གྲུབ་པས་རིག་སྟོང་དབྱེར་མེད་ཅེས་བྱ། དེ་ཙམ་ན་ཕའི་ཕོག་ཐོབ་པ་ཞེས་བྱ་བ་ཡིན། བཀའ་བརྒྱུད་ཀྱི་བྱིན་རླབས་ཞུགས་པ་ཞེས་བྱ་བ་ཡིན། ནོར་བུ་རིན་པོ་ཆེ་
ཨམ་འཕྲག་ཏུ་ནུད་པ་བྱ་བ་ཡིན། བླ་མའི་བཀའ་དྲིན་ལོན་པ་བྱ་བ་ཡིན་པས། དེ་མ་བྱུང་རིང་ལ་འབུང་འཚལ་གསུང་ངོ༌། །དེ་ལྟར་ངོ་སྤྲོད་རྒྱས་པ་དེ་རྣམས་ནི་སྔར་ཡང་ཡང་
གསུང་གིན་འདུག །དུས་ཕྱིས་དངོས་གཞིའི་མན་ངག་ནི། དོན་བརྒྱུད་སངས་རྒྱས་ན་བརྡོལ་བྱ་བ་ཡིན་པས། བླ་མས་ངོ་སྤྲད་མི་དགོས་པར་རང་ལ་ནང་དུ་ལྷག་གིས་འཆར་བ་
ཡིན་པས། བླ་མ་ལ་མོས་གུས་གྱིས་ལ་སེམས་མ་བཅོས་པར་གློད་ཀྱིན་བཞག་གོ། །འཁོར་འདས་ཐམས་ཅད་ཀྱི་རྩ་བ་རང་གི་སེམས་འདི་ཡིན་པས། འདིའི་རང་བཞིན་ཅི་འདྲ་

།ཞིག་འདུག་ཚོལ་ཤོག་ཅིག་ཅེས་པ་ཁོ་ན་གསུང་གི་འདུག་གོ། །བཅོམ་ལྡན་ཐུབ་པའི་བསྟན་པའི་མར་གཤམ་འདིར། །ས་བཅུའི་དབང་ཕྱུག་ཟླ་འོད་༄༅།
གཞོན་ནུ་ཡི། །སྤྲུལ་པའི་ཕྲིན་ལས་བོད་ཁམས་འདིར་བཀྱེ་བས། །དྭགས་ལྷ་སྒམ་པོར་དྭགས་པོ་ལྷ་རྗེ་བྱོན། །མོས་གུས་ལམ་གྱིས་དད་ལྡན་ཁྲིད་པ་ཡིས། །སློབ་མ་གྲུབ་ཐོབ་
དཔག་ཏུ་མེད་པ་བྱོན། །བོད་ཁམས་ཆོས་པས་གང་བ་ཁོང་གི་དྲིན། །བླ་མ་དེ་ཡིས་ཆོས་འདིའི་སྲོལ་གཏོད་ཅིང་། །ཉམས་སུ་ལེན་པའི་བུ་བརྒྱུད་བསམ་མི་ཁྱབ། །དེ་རྗེས་ལྷ་ས་
རྣམ་གཉིས་ཚལ་དང་གུང་ཐང་དུ། །སྤྲུལ་པའི་སྐྱེས་བུ་སྐྱེ་མེད་ཞང་སྒོམ་དེས། །ཐུགས་རྗེས་འདུས་པའི་གདུལ་བྱ་སྣོད་ལྡན་ལ། །འདི་ཉིད་ཁོ་ནའི་ཁྲིད་ལུང་བཏབ་པ་ཡིས།
མཆོག་གི་གྲུབ་ཐོབ་རྟོགས་ལྡན་མང་པོ་ཐོན། །སྒྲུབ་བརྒྱུད་བསྟན་པ་དར་བ་རྗེ་ཡི་དྲིན། །བླ་མ་དེ་ཡིས་འདི་ཉིད་དར་བར་མཛད། །དེ་རྗེས་སྤང་གཤོང་ལྷ་རིའི་དགོན་པ་དེར།A 69

ཞང་གི་སྤྲུལ་པ་མཉམ་མེད་ཆོས་ཀྱི་རྗེ། །འགྲན་གྱི་དོ་མེད་བླ་མ་ལྷ་རི་བ་ནམ་མཁའ་འོད་དེ་བྱོན་ནས། །ཚོགས་པའི་བུ་སློབ་མ་ལུས་ཐམས་ཅད་ལ། །དམ་ཆོས་འདི་ཉིད་ཁོ་ན་བཏབ་པ་
ཡིས། །ལོ་རེ་ལ་ཡང་རྟོགས་ལྡན་ཟད་མེད་ཐོན། །གདུལ་བྱ་མ་ལུས་གྲོལ་བ་འདི་ཡིས་མཛད། །བླ་མ་དེ་ཡི་ཕྱག་ལེན་སྙིང་པོ་ཡིན། །དེ་ཕྱིར་འདི་ཉིད་གཞན་ལས་ཁྱད་འཕགས་
ཤིང་། །བཀའ་བརྒྱུད་འདི་ཡི་གདམས་ངག་གཙོ་བོ་ཡིན། །དེས་ན་ཆོས་ཀྱི་ཡང་སྙིང་ཌཱ་ཀིའི་སྲོག་སྙིང་འདི། །བླ་མའི་གསུང་སྒྲོས་ཡང་ཡང་ཐོབ་པ་ཡིས། །བློ་ལ་གསལ་ཞིང་
རྗེན་པར་གནས་པ་དེ། །བརྗེད་པར་ཕོངས་ནས་མ་འཆུག་ཇི་བཞིན་བཀོད། །སྙན་བརྒྱུད་དམར་ཁྲིད་ཞལ་གདམས་ཡིན་པའི་ཕྱིར། །ཡི་གེར་བྲིས་པས་བྱིན་རླབས་ཉམས་སྲིད་
།གུས་ཤིང་བརྩེ་བའི་བསམ་པ་རྣམ་དག་ལས། །རང་འདོད་མེད་པས་ཉེས་པ་མེད་པར་རིགས། །རྗེ་དེའི་བུ་ཆེན་ཡོན་ཏན་སྨིན་པ་ཡིས། །ཚོགས་པ་སྐྱོང་བའི་བརྒྱུད་འཛིན་

།བྱུང་ན་ཡང་། །གསུང་བཞིན་མ་ནོར་ཇི་བཞིན་ཡོད་པའི་ཕྱིར། །འདི་ཉིད་བཟུང་ནས་གདུལ་བྱ་སྐྱོང་བར་རིགས། །ཕ་དེའི་ཐུགས་རྗེའི་ལྕགས་ཀྱུས་༄༅།
རབ་བཟུང་ཡང་། །སྔོན་སྦྱངས་ལས་དང་བརྩོན་འགྲུས་ཆུང་བ་ཡིས། །ཡོན་ཏན་སྐྱེད་མེད་པོ་ལ་ལུས་པ་ཡི། །སྤྲང་པོ་བདག་ཀྱང་འདི་ལ་འབུང་བ་འཐད། །འདི་བྲིས་ལ་འཁྲུལ་
ནོངས་པ་ཅི་མཆིས་དང༌། །གསུང་སྒྲོས་ཟུར་ཉམས་ལ་སོགས་ཉེས་པ་རྣམས། །མཚན་ལྡན་བླ་མ་དེ་ཡིས་གཙོར་བྱས་པའི། །ཡེ་ཤེས་སྤྱན་ལྡན་རྣམས་ལ་བཟོད་པར་གསོལ།
འདི་བྲིས་དགེ་བས་མཁའ་མཉམ་སེམས་ཅན་རྣམས། །མ་ལུས་དམ་ཆོས་འདི་ཉིད་ཉམས་བླངས་ནས། །ཆོས་སྐུ་མཉམ་ཉིད་ཐིག་ལེ་ཉག་གཅིག་དེ། །སྐྱེ་བ་གཅིག་གིས་མངོན་དུ་
འགྱུར་བར་ཤོག །བྱིན་རླབས་ཀྱི་བརྒྱུད་པ་མ་ཉམས་པ་དཔལ་ལྷ་རི་པའི་སྔོན་འགྲོ་དངོས་གཞིའི་ཁྲིད་འདེབས་པའྀ་ལག་ལེན་རྣམས། བླ་མ་རིན་པོ་ཆེའི་གསུང་བཞིན་མ་འཆུགས་
N

ར་བྲིས་པ་རྫོགས་སོ། །དེ་ཝ་ཀུ་མཱ་རས་སྤང་གཤོང་ལྷ་རིའི་ཁར་སྦྱར་བ་སྟྲི། མངྒ་ལཾ།། །།

༄༅། །སེམས་བསྐྱེད་པའི་ཆོ་ག་ཆེན་མོ་བྱང་ཆུབ་ལམ་གྱི་གྲུ་རྫིང་ཞེས་བྱ་
བཞུགས་པ་ལགས་སོ།།
4

༄༅། །ན་མོ་རཏྣ་གུ་རུ། ཕྱོགས་བཅུ་དུས་གསུམ་གྱི་རྒྱལ་བ་སྲས་དང་བཅས་པ་རྣམས་ལ་གུས་པས་ཕྱག་འཚལ་ཞིང་སྐྱབས་
སུ་མཆིའོ། །བྱིན་གྱིས་རླབས་པ་ཆེན་པོ་མཛད་དུ་གསོལ་ལོ། །ཆོས་དབྱིངས་རྣམ་དག་སྤྲོས་པས་རྣམ་གྲོལ་ཡང༌། །ཚོགས་གཉིས་ཡོངས་
རྫོགས་ཐབས་ཚུལ་མཆོག་བརྙེས་པ། །མཁྱེན་བརྩེའི་དཔལ་གྱིས་གཞན་དོན་རྨད་བྱུང་བ། །ཀུན་མཁྱེན་འགྲོ་བའི་གཙོ་ལ་ཕྱག་འཚལ་ནས། །དེ་

། ཡི་ཆོས་ལམ་དྲི་མེད་ངོ་མཚར་ཕུལ། །ཟབ་ཅིང་རྒྱ་ཆེ་འཕགས་པ་རྣམས་ཀྱི་ཡུལ། །དགེ་ལེགས་མཚུངས་མེད་
དབང་ཕྱུག་དམ་པའི་གཞི། །རྒྱལ་བ་སྲས་བཅས་བགྲོད་ཅིང་གཤེགས་པའི་ཤུལ། །འགྲོ་མང་འཁོར་བའི་མཚོ་ལས་སྒྲོལ་བའི་གྲུ། །བླ་མེད་བྱང་c
ཆུབ་ཆེན་པོ་སྒྲུབ་པའི་ཐབས། །སྟོང་ཉིད་སྙིང་རྗེ་དབྱེར་མེད་བྱང་ཆུབ་སེམས། །རྒྱུད་ལ་བསྐྲུན་བྱེད་དང་པོའི་ཆོ་ག་བྲི། །འདིར་ཐེག་པ་ཆེན་པོའི་

རིགས་ཡང་དག་པར་སད་པ། བྱང་ཆུབ་སེམས་དཔར་ཡོངས་སུ་བསྒྲུབ་པར་འདོད་པས། ཡང་དག་པའི་དགེ་བའི་བཤེས་གཉེན། བྱང་ཆུབ་ཀྱི་སེམས་ཚད་མེད་པ་མངའ་བས་
གཞན་དོན་བྱེད་ནུས་པ། བརྒྱུད་པ་རྣམ་པར་དག་པ་ཅན་གྱི་སེམས་བསྐྱེད་པའི་ཆོ་གའི་ཐབས་ལ་མཁས་པས། མཆོད་པ་དང་། བཀུར་བར་འོས་ཤིང་དགེ་བའི་བཤེས་གཉེན་གྱི་
མཚན་ཉིད་དང་ལྡན་པ་དེ་ལ། གང་ཟག་ཐེག་པ་ཆེན་པོའི་རིགས་ཅན་དེ་དག་གིས། བྱང་ཆུབ་ཏུ་སེམས་བསྐྱེད་པར་གསོལ་བ་འདེབས་པ་ན། བླ་མ་དེས་རྙེད་པ་དང་། བཀུར་
བསྟི་དང་། ཁེ་དང༌། གྲགས་པ་དང་། ཚིགས་བཅད་དང་། ཟང་ཟིང་ལ་ལྟ་བའི་སེམས་མེད་པར། ཨེ་མ་ཧོཿ འདི་ལྟ་བུའི་སེམས་འབྱུང་བ་ནི་ངོ་མཚར་རོ། ། ཨ་ལ་
ལ༑ རྨད་དུ་བྱུང་ངོ་། །ཞེས་ལྷག་པའི་བསམ་པས་རྗེས་སུ་བཟུང་ཞིང་། བྱང་ཆུབ་ཀྱི་སེམས་ལ་སྦྱར་བར་བྱའོ། །དགེ་བའི་བཤེས་གཉེན་ལ་ལ་དག་སློབ་མའི་སྣོད་ཡུན་རིང་དུ་
9

།རྟོག་ཅིང་། སེམས་བསྐྱེད་ཀྱི་སྡོམ་པ་བབ་ཅོལ་དུ་འབོགས་པར་མི་མཛད་དེ། འཇིག་རྟེན་ན་གང་དཀོན་པའི་དངོས་པོ་དེ་དག་རིན་ཐང་ཆེ་ཞིང་གཅེས་༄༅།
པར་འཛིན་པ་ལྟར། བྱང་ཆུབ་ཀྱི་སེམས་རིན་པོ་ཆེ་དེ་ལ་མཆོག་ཏུ་འཛིན་པས། གཅེས་སྤྲས་སུ་བྱེད་པའི་ཕྱིར། འགལ་བ་མེད་མོད་ཀྱིས། ཐོས་པ་ཉུང་བའི་དཔོན་སློབ་འགའ་
༈ ཞིག་ལ་ནི། སེམས་བསྐྱེད་པ་དག་ཞུ་བར་འདོད་པ་ན། ཁྱོད་ཀྱིས་བྱང་ཆུབ་སེམས་བསྐྱེད་པར་བྱས་ཀྱང་། བསླབ་པར་བྱ་བ་དག་མི་ཐུབ་པས། དེ་བས་སེམས་མ་བསྐྱེད་པ་
མཆོག་ཡིན་གྱིས། འདིར་མ་འདུག་ཅིག་ཅེས་གཏན་ནས་སྤོང་ཞིང་། བསྐྲོད་པར་བྱེད་པའང་ཡོད་པས། དེས་ནི་གང་ཟག་ཉོན་མོངས་དེའི་ཐེག་པ་ཆེན་པོའི་རིགས་ཀྱི་སྐལ་པ་
གཏན་ནས་གཅོད་པར་བྱེད་པ་སྟེ། དེ་ནི་ལྟུང་བ་དང་བཅས་པས་སྡིག་པ་ཤིན་ཏུ་ལྕི་བར་གསུངས་པ་ཡིན། དེའི་ཕྱིར་དཀའ་བ་བརྗོད་པ་ཙམ་ཡང་མི་བྱ་བར། སྙིང་རྗེ་ཆེན་པོའི་ཉེ་

རིང་མེད་པའི་སེམས་ཀྱིས་རྗེས་སུ་བཟུང་བར་བྱའོ། །དེ་ལ་དུས་བཟང་པོ་ལོ་ཟླ་ཡར་གྱི་ངོ༌། གཟའ་སྐར་དང་ཚེས་གྲངས་དུས་སྦྱོར་འཛོམས་པ་ལ། གནས་བཀྲ་ཤིས་ཤིང་ཉམས་
དགའ་བ། གཙང་ཞིང་ཡིད་དང་མཐུན་པའི་ས་ཕྱོགས་སུ་ཕྱག་དར་དང་། ཆག་ཆག་ལ་སོགས་པ་ལེགས་པར་བྱས། མཐོ་ཞིང་མཛེས་པའི་ཁྲི་སྟན་བཟང་པོ་བཤམས། དེའི་
གཡས་ལོགས་སུ་ཅུང་ཟད་མཐོ་བའི་སྟེགས་བུ་མཛེས་པར་དཀོན་མཆོག་གསུམ་གྱི་སྐུ་གསུང་ཐུགས་ཀྱི་རྟེན་རིས་སུ་བྲིས་པ། ལུགས་སུ་བླུགས་པ། འབུར་དུ་དོད་པ་ལ་སོགས་པ་
ཇི་ལྟར་རིག་པ་དང་། ཡོལ་བ་དང་། བླ་རེས་དང་། གདུགས་དང་། རྒྱལ་མཚན་དང་། བ་དན་དང་། ལྡ་ལྡི་དང་། ཕྱེ་མ་ཕུར་མ་དང་། གཞན་ཡང་མཎྜལ་དང་། མེ་ཏོག་
དང་། བདུག་སྤོས་ལ་སོགས་པ་མཆོད་བླ་གབ་མེད་པ་ལ་བར་ཆད་བྱུང་བའི་ལོ་རྒྱུས་ཡོད་པ་དང་། གཏོར་མ་རྣམས་བ་སུ་ཀི་དང་བཅས་པའི་གཏོར་མ་ཆ་གསུམ་མམ་ཡང་ན་ལྔའམ་གསུམ་ལ་སོགས་པ་ལའང་བསྡུ། ཚོགས་པ་ལ་མེ་ཏོག་དགྲམ་
8/

༄༅། །ལེགས་པར་བཤམ། རོལ་མོ་དང་། དབྱངས་མཁན་དང་། དགའ་སྟོན་གྱི་ཡོ་བྱད་ལ་སོགས་པ་མདོར་ན་ཅི་འབྱོར་དུ་བཟང་ཞིང་རྒྱ་ཆེ་བ། གཙང་
ལ་མཛེས་པ། དད་པ་སྐྱེ་བ། བློ་འཁུལ་བར་ནུས་པ་ཇི་ལྟ་བར་བཤམས། འཁོར་བྱང་ཆུབ་སེམས་དཔའི་དགེ་འདུན་ཉན་ཐོས་ཀྱི་དབུས་སུ། རང་ཉིད་ཆོས་ཀྱི་ཁྲི་སྟན་བཤམས་པ་
༜ ག་ལ་བ་དེར་སྐྱིལ་མོ་ཀྲུང་ལེགས་པར་བཅས་ཏེ་འདུག་ལ། རང་ཉིད་ཀྱིས་སྐྱབས་སུ་འགྲོ་བ་དང་སེམས་བསྐྱེད་པ་སྔོན་དུ་འགྲོ་བས། རྟོག་མེད་སྤྲོས་བྲལ་གྱིས་སྤྱན་དྲངས་
ནས། བྱ་བྱེད་སྔོན་དུ་འགྲོ་བའི་རིམ་པ་རྣམས་བདག་ཉིད་ཆེན་མོའི་ཚོགས་བསོགས་པའི་བར་དང་། དེ་ནས་རང་ཉིད་ཐུགས་རྗེ་ཆེན་པོར་དམིགས་ཏེ། བ་སུ་ཀི་དང་། གཏོར་མ་
བསྔོས་ལ། སེམས་བསྐྱེད་པ་ལ་བར་ཆད་ཞི་བར་གསོལ་བ་གདབ། བཀའ་བསྒོ་ཡི་གེ་བརྒྱ་པ་དང་། ཤེས་རབ་སྙིང་པོ་འདོན། ཆ་བཅུ་མས་རིམ་བཞིན། ཐ་མ་ཀླུ་དང་ས་བདག །གཉིས་པ་དེར་ཚོགས་ལ་

བར་དུ་གཅོད་པའི་གནོད་བྱེད། གསུམ་པ་ཆོས་ས་དེའི་གཞི་བདག །བཞི་པ་ཡུལ་ཕྱོགས་དེའི་ལྷ་ཀླུ། ལྔ་པ་དགོན་གནས་དེའི་བདག་པོ། དྲུག་པ་ཡུལ་ལྗོངས་སྤྱིའི་གཞི་བདག །བདུན་པ་རིགས་དྲུག །བརྒྱད་པ་རྡོ་རྗེ་གདན་གྱི་གཙོ་བྱས། དགོན་གནས་སྤྱིའི་བདག་པོ། དགུ་པ་ཕྱོགས་
སྐྱོང་། བཅུ་པ་འབྱུང་གཏོར། གོང་མ་གསུམ་པོ་ཡས་མར་རིམ་པ་བཞིན་དུ། བླ་མ་ཡི་དམ་ཆོས་སྐྱོང་བྱ་རོག་མ། ཆོས་སྐྱོང་སྤྱི་སྟེ་གོང་མ་ལྔ་པོ་རང་རང་གི་ཆོ་ག་དང་། གཞན་རྣམས་ལ་གཟུངས་བདུན་བདུན་ཕྱག་འཚལ་བཞི་དང་བཅས་པས་འབུལ་ལོ། ༈ རིན་ཆེན་ཆོས་ཀྱང་དཀོན་ལ་
རྟག་ཏུ་འཚེ་བ་མང༌། །ཞེས་གསུངས་པས་བྱང་ཆུབ་སེམས་དཔའ་འདི་སྙེད་ཅིག་འབྱུང་བ་ལ་བདུད་ཀྱིས་བར་ཆད་དང་གླགས་ཚོལ་བས་བསྲུང་པ་ལ་སོགས་པ་མཛད་དེ། བྱང་ཆུབ་ཀྱི་སེམས་ལས་ལྷག་པའི་བསྲུང་བ་མེད་པའི་ཕྱིར། འདིར། བདག་རང་གི་རྒྱུད་ལ་བྱམས་
པ་སྙིང་རྗེ་བྱང་ཆུབ་ཀྱི་སེམས་ཐུན་མོང་མ་ཡིན་པ་ཅི་སྐྱེ་བྱས་ལ་ཅུང་ཟད་ཅིག་བསྒོམ། དེའི་ངང་ལས་གནས་རི་བོ་མཆོག་རབ་ཀྱི་སྟེང་དུ། སེངྒེས་བཏེགས་པའི་རིན་པོ་ཆེའི་
དེའི་སྟེང་དུ་པདྨ་དང་། ཉི་མ་དང་། ཟླ་བའི་གདན་ལ། རང་ཉིད་དཔལ་རྒྱལ་བ་ཤཱཀྱ་ཐུབ་པ་སྐུ་མཚན་དང་དཔེ་བྱད་ཀྱིས་བརྒྱན་པར་བསྒོམས་པའི་ཐུགས་ཀར་ཐུགས་རྗེ་
08

།ཆེན་པོ་དེའི་ཐུགས་ཀར་རང་གི་ཡི་དམ་གྱི་ལྷ་གང་ཡིན་གསལ་བར་དམིགས་ལ། ཕྱོགས་བཅུ་དུས་གསུམ་གྱི་བླ་མ་ཡི་དམ་སངས་རྒྱས་དང་བྱང་ཆུབ་༄༅།
སེམས་དཔའ། མཁའ་འགྲོ་ཆོས་སྐྱོང་དང་བཅས་པ་རྣམས་ལ་དད་ཅིང་གུས་པའི་ཡིད་ཀྱིས། ངག་ཏུ་བླ་མ་རྡོ་རྗེ་འཛིན་པ་ཆེན་པོ་ལ་སོགས་པ་ཕྱོགས་བཅུ་དུས་གསུམ་ན་བཞུགས་
པའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་བདག་ལ་དགོངས་སུ་གསོལ། ཁྱེད་རྣམས་ཀྱིས་བདག་གི་ལུས་ངག་ཡིད་གསུམ་བྱིན་གྱིས་བརླབ་ཏུ་གསོལ་ལོ། །བདག་
སེམས་ཅན་གྱི་དོན་བྱེད་པ་ལ། ལུས་ངག་ཡིད་གསུམ་ནུས་མཐུ་དང་། རྫུ་འཕྲུལ་དང་། སྤོབས་པ་དང་། ཤེས་རབ་ཕུན་སུམ་ཚོགས་པ་དང་ལྡན་པར་བྱིན་གྱིས་བརླབ་ཏུ་
གསོལ། ཞེས་གསོལ་བ་ལན་གསུམ་འདི་ཡན་ཆད་ཀྱི་ཚིག་གི་བརྗོད་པ་རྣམས་རང་གི་གོང་བས་ཐོས་ཙམ་བྱའོ་བཏབ་ལ། འཁོར་འདས་སྣང་གྲགས་ཐམས་ཅད་ཆོས་ཀྱི་སྐུ་མཉམ་པ་ཉིད་ལ་ཅུང་ཟད་ཅིག་
牛

མཉམ་པར་གཞག་གོ། །དེའི་ངང་ལས་རྨི་ལམ་སྒྱུ་མའི་ཚུལ་དུ་རང་གཟུགས་ཀྱི་སྐུར་བལྟས་ལ། དེར་ཚོགས་པ་རྣམས་ཀྱི་མཚོན་ནས། ལྷ་དང་། མི་དང་། ལྷ་མ་ཡིན་ལ་
སོགས་པའི་སེམས་ཅན་ཐམས་ཅད་བདག་གི་མདུན་དུ་དམིགས་ལ། དེ་རྣམས་ལ་མཛེས་ཤིང་འཛུམ་པའི་མིག་གིས་བལྟས་ལ། བདག་རྒྱུད་ལ་ཡོད་པའི་རྟོགས་པ་དང་། བྱང་
ཆུབ་ཀྱི་སེམས་འདི་རྣམས་ཀྱི་རྒྱུད་ལ་དགོད་པར་བྱའོ། །སྙམ་པའི་བློས་འདི་སྐད་དུ་གདམས་ཤིང་བསྟན་པར་བྱའོ། །བསམ་རྒྱུད་ལ་འདི་བཞིན་དུ་བཞག་པར་ཞུ། ནམ་མཁའི་.tgliey.bilLiz.r.ab
མཐའ་དང་མཉམ་པའི་སེམས་ཅན་ཐམས་ཅད་ཀྱི་དོན་དུ་བདག་གིས་རྫོགས་པའི་སངས་རྒྱས་གྱི་གོ་འཕང་རིན་པོ་ཆེ་ཐོབ་པར་བྱའོ།།དེའི་ཆེད་དུ་ཐེག་པ་ཆེན་པོའི་ཆོས་ཉམས་སུ་བླང་
སྙམ་དུ་སོམས་མཛོད། དེ་ལ་དུས་གསུམ་གྱི་སངས་རྒྱས་ཐམས་ཅད་ཀྱི་བསྒྲོད་པ་གཅིག་པའི་གཤེགས་ཤུལ། སེམས་ཅན་རྣམས་འཁོར་བའི་རྒྱ་མཚོ་ལས་སྒྲོལ་བའི་གྲུ་རྫིང༌།

།རྣམ་པ་ཐམས་ཅད་མཁྱེན་པ་སངས་རྒྱས་ཀྱི་རྒྱུའི་གཙོ་བོ། དེ་དག་ནི་བླ་ན་མེད་པའི་བྱང་ཆུབ་ཀྱི་སེམས་ཏེ། དེ་གདུལ་བྱའི་རྒྱུད་ལ་སྐྱེ་བར་བྱེད་པ་ལ།
དེ་ཡང་སངས་རྒྱས་ཐམས་ཅད་ཀྱི་སྐུ་གསུང་ཐུགས་ཡོན་ཏན་ཕྲིན་ལས་ཐམས་ཅད་གཅིག་ཏུ་བསྡུས་པའི་དཔལ། རྩོད་ལྡན་སྙིགས་མའི་དུས་འདིར། མིའི་གཟུགས་སུ་བྱོན་ནས་
བྱང་ཆུབ་སེམས་དཔའི་སྤྱོད་པ་རླབས་པོ་ཆེས་འགྲོ་བའི་དོན་དཔག་ཏུ་མེད་པ་མཛད་པ། བླ་མ་འགྲོ་བའི་མགོན་པོ་ཞང་རིན་པོ་ཆེ་ཞེས་མཚན་ཡོངས་སུ་གྲགས་པ་དེའི་ཐུགས་དམ་གྱི་
མཐིལ་ཕྱག་ལེན་གྱི་རིམ་པ་ཇི་ལྟར་མཛད་པ་ཞིག་འདིར་བརྡ་སྤྲོད་པར་བགྱིད་པ་ལགས། དེ་ལ་བདེ་བར་གཤེགས་པའི་གསུང་རབ་ཀྱི་དགོངས་པ་ཕྱིན་ཅི་མ་ལོག་པ་མཁས་ཤིང་གྲུབ་པ་བརྙེས་པའི་སྐྱེས་བུ་དམ་པ། བྱང་ཆུབ་ཀྱི་ཐུགས་
དང་ལྡན་པ་རྣམས་ལས་བར་མ་ཆད་པར་བརྒྱུད་དེ་བྱོན་པ་ནི། འཕགས་པ་གཉིས་ཀྱི་བཀའ་སྲོལ་གཉིས་སུ་གནས་པ་ལ། ཤིང་རྟ་ཆེན་པོའི་བཀའ་སྲོལ་གཉིས་སུ་གྲགས་པ་ལས། རྒྱལ་བའི་རྒྱལ་ཚབ་

འགྲོ་བའི་མགོན་པོ་བྱམས་པའི་བཀའ་སྲོལ། འཕགས་པ་ཐོགས་མེད་དང་། དབྱིག་གཉེན་ལ་སོགས་པ་ལས་རིམ་པར་བརྒྱུད་དེ། ལྔ་བརྒྱ་པ་རྣམས་ཀྱི་གཙུག་གི་ནོར་བུ་ལྟ་བུ།
ཇོ་བོ་ཆེན་པོ་རྗེ་ལྷ་གཅིག་གི་ཕྱག་ལེན། དགེ་བའི་བཤེས་གཉེན་བཀའ་གདམས་པ་རྣམས་ཀྱིས་མཛད་པ་འདི་ནི། བླ་མ་རིན་པོ་ཆེས་སློབ་དཔོན་གྲྭ་ཐང་སྒོམ་ཆེན་ལས་ཐོབ་པར་
ལགས་པར་གདའ། ཁོང་གིས་ནི་བྱམས་པ་དངོས་ལ་ཐོབ་པར་བཞེད་བྱ་བར་གདའ། བཀའ་སྲོལ་གཉིས་པ་ལྟར་ན། འཕགས་པ་ཀླུ་སྒྲུབ་དང་། དཔལ་ཞི་བ་ལྷ་ལ་སོགས་པའི་
ཕྱག་ལེན་གྱི་རིམ་པ་འགའ་ཞིག་གདའ་བ་ལས། འོ་སྐོལ་གྱི་བརྒྱུད་པ་འདིའི་དབང་དུ་བགྱིས་ན། ཡང་དག་པར་རྫོགས་པའི་སངས་རྒྱས་ནས་རིམ་པ་བཞིན་དུ། མཁྱེན་རབ་དང་
ཐུགས་རྗེའི་དབང་ཕྱུག་མགོན་པོ་འཇམ་དཔལ་དབྱངས། དེས་རྗེས་སུ་བཟུང་ཞིང་ས་ཆེན་པོ་ལ་རབ་ཏུ་བཞུགས་པ། འགྲོ་བའི་མགོན་པོ་འཕགས་པ་ཀླུ་སྒྲུབ། དེས་དཔལ་ཨ་བ་དྷཱ་

༄༅། །ཏི་པ་ཆེན་པོ་གཉིས་མེད་རྡོ་རྗེ། དེས་སྤྱོད་མཛད་ཆོས་ཀྱི་རྡོ་རྗེ། དེས་ཁ་ཆེ་བྱང་ཆུབ་བཟང་པོ་ལ། དེས་ཁ་ཆེ་སྒོམ་པ་རིན་ཆེན་རྡོ་རྗེ། དེས་རྗེ་བཙུན་
རྡོ་རྗེ་གདན་པ། དེས་རྡོ་རྗེ་གདན་པ་ཆུང་ངུ་ཞེས་ཀྱང་བྱ། གནས་ལྔ་རིག་པའི་པཎྜི་ཏ་ཆེན་པོ་མཁས་ཤིང་དོན་དང་ལྡན་པས། བསྟན་བཅོས་རྩོམ་པའི་ཚད་དང་ལྡན་པར་གྱུར་པ།
ཨ་བྷྱ་ཀ་ར་གུཔྟ་ཞེས་བྱ་བ་དེ་ལ་གནང་ནས། དེས་སེམས་བསྐྱེད་སྡོམ་པ་བཟུང་བ་ཞེས་བྱ་བའི་ཆོ་གའི་རིམ་པ་འདི་མཛད་དེ། དེས་མཁས་ཤིང་གྲུབ་པ་བརྙེས་པས། པཎྜི་ཏ་
ཐམས་ཅད་ཀྱིས་ཀྱང་ཐེ་ཚོམ་སེལ་བའི་གནས། བསོད་སྙོམས་པ་རྩ་མི་སངས་རྒྱས་གྲགས་པ་ལ་གནང་། དེས་སྒྲ་ཐད་ལོག་བོད་ཀྱི་སྐད་དུ་བསྒྱུར་ནས། བརྩོན་འགྲུས་དང་བརྟུལ་
ཞུགས་བརྟན་པོས་མཆོག་དང་ཐུན་མོང་གི་དངོས་གྲུབ་བརྙེས་ཏེ་རང་གཞན་གྱི་དོན་གཉིས་གྲུབ་པ་དཔལ་རྒ་ལོ་ཞེས་བྱ་བ་དེ་ལ་རྒྱ་གར་གྱི་ཡུལ་དབུས། དཔལ་ན་ལེནྡྲའི་གཙུག་ལག་
35

ཁང་ཆེན་པོར་གནང་། དེས་བོད་ཀྱི་ཡུལ་དབུས་སུ་བསྣམས་ནས་བྱོན་ཏེ། བླ་མ་འགྲོ་བའི་མགོན་པོ་རིན་པོ་ཆེ་ལ་གནང་བས། བླ་མ་རིན་པོ་ཆེ་ལ་ནི་བཀའ་སྲོལ་གཉིས་ཀའི་ཕྱག་
ལེན་གྱི་རིམ་པ་བརྒྱུད་པ་རྣམ་པར་དག་པ་དང་ལྡན་པ་མངའ་བ་ལགས། དེ་ནས་མཉམ་མེད་རིན་པོ་ཆེ་དཔལ་ཤཱཀྱ་ཡེ་ཤེས། རིན་པོ་ཆེ་གསེར་ཁང་སྟེངས་པ། རིན་པོ་ཆེ་སངས་
རྒྱས་རིན་ཆེན། དེས་ཆོས་ཀྱི་རྗེ་སྨོན་ལམ་རྒྱལ་མཚན། ལྷ་བཙུན་ཆེན་པོ། དེས་འགྲོ་བའི་མགོན་པོ་མཚན་ལྡན་ཆོས་དབྱིངས་དབང་ཕྱུག །དེ་ལ་བདག་འཇམ་དབྱངས་རྒྱལ་
མཚན་དཔལ་བཟང་པོས་ཞུས་པའོ། །དེ་ནས་རང་གི་རྩ་བའི་བླ་མའི་བར་གྱི་མཚན་ནས་སྨོས་ཏེ། དེ་ལ་བདག་གིས་ལེགས་པར་ཐོབ་པ་ནི། དེ་རིང་ཁྱེད་སྔར་མ་ཐོབ་པ་རྣམས་ཀྱིས་
ཐོབ་པར་བྱ་བའམ་སྔར་ཐོབ་པ་རྣམས་གསལ་འདེབས་པའི་ཆེད་དུ་ཆོ་གའི་རིམ་པ་མ་ནོར་ཙམ་ཞིག་བརྡ་སྤྲོད་པར་བགྱིད་པ་ལགས་སོ། །འདི་ལ་སྤྱི་དོན་རྣམ་པ་ལྔ་ཡིས་རྟོགས་ཤིང་
88

༄༅། །ཁོང་དུ་ཆུད་པར་འགྱུར་བས། དེ་ལ་སེམས་བསྐྱེད་པའི་འཐད་པ། སེམས་བསྐྱེད་ཀྱི་རང་བཞིན་གཏན་ལ་དབབ་པ། སེམས་བསྐྱེད་ཀྱི་ཡན་ལག་
ངེས་པར་བྱ་བ། སེམས་བསྐྱེད་པའི་ཆོ་ག །སེམས་བསྐྱེད་ནས་བསླབ་པར་བྱ་བ་དང་ལྔ་ལས། དེའི་དང་པོ་འཐད་པ་ལ། སེམས་བསྐྱེད་པའི་ཕན་ཡོན། མ་བསྐྱེད་པའི་ཉེས་
དམིགས། བསྐྱེད་པའི་དགོས་པ་གསུམ་ལས། ཐ་མ་དང་པོར་བརྗོད་དེ།སེམས་བསྐྱེད་དགོས་པའི་རྒྱུ་མཚན་ཇི་ལྟར་ཡིན་ན། བླ་མ་རིན་པོ་ཆེའི་ཞལ་ནས། སྤྱིར་རྒྱུ་སེམས་
ཅན་ལ་འབྲས་བུ་སངས་རྒྱས་བསྒྲུབ་པར་བྱེད་པ་ལ། དམ་པ་རིན་པོ་ཆེའི་ཆོས་བྱེད་དགོས། ཆོས་དེ་ཡང་འཁོར་བ་དང་མྱ་ངན་ལས་འདས་པའི་ཆོས་གཉིས་སུ་སྣང་
༣ ཡང་། དབྱིངས་སམ་རང་བཞིན་གྱིས་རྣམ་པར་དག་པར་ཁྱད་མེད་པས། འཁོར་འདས་དབྱེར་མེད་ཅེས་པའམ། སྲིད་དང་ཞི་བ་མཉམ་པ་ཉིད་དུ། ཞེས་གསུངས་པ་

ལགས། དེའི་ཡིན་ལུགས་རང་ཇི་ལྟར་ཡིན་ན། དེ་ཡང་གཞི་ཞེས་བྱ། ཁམས་ཞེས་བྱ། རིགས་ཞེས་བྱ་བ་དེ་ནི་ཡུམ་རྒྱས་པ་ལས། སེམས་ཅན་ཐམས་ཅད་དུས་རྟག་ཏུ་སངས་
རྒྱས་ཀྱི་སྙིང་པོ་ཅན་ནོ། །ཞེས་གསུངས་པ་ཡིན་ནོ། དེའི་དོན་འདི་ལྟར་རང་གི་སེམས་ཉིད་ཡེ་གདོད་མ་ནས་རང་བཞིན་གྱིས་རྣམ་པར་དག་ཅིང་སྤྲོས་པའི་མཐའ་ཐམས་ཅད་ད
བྲལ་བའི་བདག་ཉིད་དུ་ལྷུན་གྱིས་གྲུབ་པ་ཆོས་དབྱིངས་ཞེས་སུ་གནས་པ་ཞིག་ཡིན་པ་ལ། དེ་ཉིད་ནུས་པའམ་རྩལ་མ་འགགས་པའི་ཕྱིར། མ་རྟོགས་ཤིང་ལོག་པར་རྟོག་ནས་ཞེན་
པའི་དབང་གིས་ནི། འཁོར་བའི་རང་བཞིན་དུ་གྲུབ་ལ། ལེགས་པར་རྟོགས་ཏེ་གོམས་ཤིང་གོམས་པའི་མཐུས་མྱ་ངན་ལས་འདས་པའི་བདེ་བ་བསམ་གྱིས་མི་ཁྱབ་པ་ཉམས་སུ་
མྱོང་མོད་ཀྱིས་འཁོར་འདས་ཀྱི་བདེ་སྡུག་གང་ཉམས་སུ་མྱོང་ཡང་དེ་ཉིད་ངོ་བོས་སྟོང་ཞིང་རྣམ་པར་དག་པ་སྟེ། དེ་ཡང་རྒྱལ་བའི་ཡུམ་ལས། འཁོར་བ་རྨི་ལམ་ལྟ་བུ་སྒྱུ་མ་ལྟ་

༄༅། །བུའོ། །མྱང་ངན་ལས་འདས་པའང་རྨི་ལམ་ལྟ་བུ་སྒྱུ་མ་ལྟ་བུའོ། །དེ་ལས་ཆོས་ལྷག་པའི་ཆོས་གཞན་ཞིག་ཡོད་ནའང་། དེ་ཡང་རྨི་ལམ་ལྟ་བུ་སྒྱུ་མ་
ལྟ་བུའོ། །ཞེས་འཁོར་འདས་ཀྱི་ཆོས་ཐམས་ཅད་དོན་དམ་པར་སྨྲ་བསམ་བརྗོད་པ་ལས་འདས་ཤིང་། ཀུན་རྫོབ་ཏུ་རྨི་ལམ་སྒྱུ་མའི་ཚུལ་སྣང་ཞིག་ཡིན་པ་ལ། དེ་ལྟར་མ་རིག་པའི་
༴ དབང་གིས་ཁམས་གསུམ་དུ་འདྲེ་བར་གནས་པ་སྟེ། དེ་ཡང་ཡུམ་ལས། མ་རིག་པའི་དབང་གིས་མེད་པ་ལ་ཡོད་པར་ཞེན་ཏཻ། དམིགས་པ་ལ་གནས་ནས་དུས་གསུམ་གྱི་ཆོས་ལ་
རྟོག་ཅིང་། མིང་དང་གཟུགས་ལ་མངོན་པར་ཞེན་ཏེ། ལམ་ཡང་དག་པར་ཇི་ལྟ་བ་མི་ཤེས་པས། ཁམས་གསུམ་ལས་ངེས་པར་འབྱུང་བར་མི་འགྱུར་རོ། །ཞེས་སེམས་ཅན་འདི་དག་ནི་
ངར་འཛིན་པ་དང་། ང་ཡིར་འཛིན་པས་འཁོར་བ་ན་འཁོར་རོ།། གསུངས་སོ། །དེ་ཉིད་ཀྱང་དམིགས་པའམ་ཡིད་ལ་བྱེད་པའི་དབང་གིས་བྱུང་སྟེ། སྡོམ་པ་གསུམ་བསྟན་པའི་མདོ་ལས། གང་ཡིད་ལ་ ྨ
89

བྱེད་པ་ཡོད་ན་དེ་ལ་ངར་འཛིན་པ་དང་ང་ཡིར་འཛིན་པ་ཡོད་དོ། །ཞེས་གསུངས་པས། མ་རིག་པའི་དབང་གིས་ཡིད་ལ་བྱེད་པ། ཡིད་ལ་བྱེད་པའི་དབང་གིས་ནི་བདག་གིར་འཛིན་
པ༑ དེའི་དབང་གིས་ནི་ཉོན་མོངས་པ། དེའི་དབང་གིས་ལས་བསགས་པས་ཐོག་མ་མེད་པའི་དུས་ནས་ཁམས་གསུམ་མམ། རིགས་དྲུག་གི་གནས་འདིར་གཅིག་ནས་ཤི་ཡང་
གཅིག་ཏུ་སྐྱེས་པས། ཡང་ནས་ཡང་དུ་འཁོར་ཞིང་གནས་པ་ཡིན་ཏེ། ལང་ཀར་གཤེགས་པའི་མདོ་ལས། སྲིད་ལ་ཞེན་པའི་བྱིས་པ་རྟག་ཏུ་འཁོར། །བུམ་པར་ཆུད་པའི་བུམ་ཆུ་
ཇི་བཞིན་ནོ། །ཞེས་གསུང་པ་ཡིན། རྒྱ་ཆེ་རོལ་པ་ལས། སྲིད་གསུམ་མ་རིག་དབང་གིས་སྐྱེ་བོ་རྣམས། །མི་དང་ལྷ་གནས་ངན་སོང་རྣམས་གསུམ་པོ། །མི་ཁོམ་འགྲོ་བ་རྣམས་སུ་མི་མཁས་འཁོར། །དཔེར་ན་རྫ་མཁན་འཁོར་ལོ་བཞིན་དུ་འཁོར། །དེ་ལྟ་བུར་
འཁོར་བའི་རྒྱ་མཚོ་ཆེན་པོ་འདི་ན་གནས་པའི་སེམས་ཅན་གྱི་ཁམས་བསམ་གྱིས་མི་ཁྱབ་ཅིང་། མཐོ་རིས་གསུམ་པོ་ཐོབ་པར་དཀའ་བ་ཡིན་ཏེ། ཉི་མའི་སྙིང་པོས་ཞུས་པའི་མདོ་
90

༄༅། །ལས། དཔེར་ན་སྐྱེས་བུ་སྟོབས་དང་ལྡན་པ་ཞིག་གིས་ཡུངས་ཀར་གྱིས་བཀང་བའི་སྒྲོ་བ་ཞིག་ཐུར་དུ་ཁ་སྦུབས་ཏེ་སྤྲུགས་པ་ལས་ཤུལ་དེར་རྡོག་མ་
ཅུང་ཟད་གཅིག་ཆགས་པར་དཀའ་ན་མང་པོ་ལྟ་ཅི་སྨོས་ཏེ། དེ་བཞིན་དུ་ངན་འགྲོ་དང་མཐོ་རིས་ཀྱི་ཁྱད་པར་ཡང་ཤེས་པར་བྱའོ། །དེའི་ནང་ནས་ཀྱང་ཁྱད་པར་མིའི་ལུས་ཐོབ་པར་
ཤིན་ཏུ་རྙེད་པར་དཀའ་སྟེ། ཡང་དག་པར་ལྡན་པའི་ལུང་ལས་འབྱུང་བ། སྤྱོད་འཇུག་ལས། རྒྱ་མཚོ་ཆེར་གཡེང་གཉའ་ཤིང་གི། །བུ་གར་རུས་སྦལ་མགྲིན་ཆུད་ལྟར། །མི་ཉིད་
ཤིན་ཏུ་རྙེད་དཀའ་གསུངས། །ཞེས་པ་ལ་སོགས་པ་མང་དུ་གསུངས་པས། མི་ལུས་ཐོབ་པར་ཤིན་ཏུ་དཀའ་བར་གྱུར་པ་ལ། དེ་ཙམ་དུ་དཀའ་བ་རང་ཡང་ཅི་ཡིན་ནམ། མི་འདི་
ཇི་སྙེད་ཅིག་འདུག་སྙམ་ན། བླ་མ་རྗེ་བཙུན་ཡེར་པ་བའི་ཞལ་ནས། དལ་འབྱོར་དཀའ་འམ་མི་དཀའ་བ། །མི་ཡི་དངོས་པོ་ཐམས་ཅད་དང༌། །སྔོ་ཕུང་གཅིག་གི་སྲོག་ཆགས་
16

དཔྱོད། །ཅེས་གསུངས་པས། དུད་འགྲོ་ཁ་འཐོར་བ་རང་ལའང་དེ་ཙམ་དུ་མང་ན། བྱིང་ན་གནས་པ་ལ་སོགས་པ་ངན་སོང་གི་ཚོགས་བསམ་ལས་འདས་ཤིང་མཐོ་རིས་ཀྱི་ཚོགས་
དཔག་ཏུ་མེད་པས། སེམས་ཅན་གྱི་ཁམས་ལ་མཐའ་ཡས་པའི་ཕྱིར། དཔེ་ནམ་མཁའ་ལ་སྐྲུན་ཏེ། ནམ་མཁའི་མཐའ་དང་མཉམ་པའི་སེམས་ཅན། ཞེས་གསུངས་པའི་དོན་
ལགས། དེའི་ནང་ནས་ཐོབ་པར་དཀའ་བའི་ཕྱིར། མིའི་ལུས་འདི་ཆེས་ཉུང་ཞིང་། མིའི་ནང་ནས་མཐའ་འཁོབ་དང་། ཀླ་ཀློར་སྐྱེས་པ་དང་། གླེན་ལྐུགས་ལ་སོགས་པ་རྣམས་
ནི་མི་ལུས་ཙམ་པོ་ཞེས་བྱ་སྟེ། འཕགས་པ་ཀླུ་སྒྲུབ་ཀྱིས། དམྱལ་བ་ཡི་དྭགས་དུད་འགྲོ་དང་། །ཀླ་ཀློ་ཚེ་རིང་ལྷ་དང་ནི། །ལོག་ལྟ་སངས་རྒྱས་ཀྱིས་སྟོང་པ། །ལྐུགས་པ་འདི་
དག་མི་ཁོམ་བརྒྱད། །ཅེས་སོ། དེ་རྣམས་མི་ཁོམ་པའི་གནས་བརྒྱད་དུ་གསུངས་ལ། དེ་ལས་ལོག་པ་བརྒྱད་པོ་དེ་ལ་དལ་བ་བརྒྱད་ཅེས་ཟེར་བ་ཡིན། ཡང་གསང་བ་བསམ་

༄༅། །གྱིས་མི་ཁྱབ་པའི་མདོ་ལས། མིར་འགྱུར་ཡུལ་དབུས་སྐྱེས་པ་དང༌། །དབང་པོ་ཚང་ཞིང་གནས་ལ་དད། །དེ་བཞིན་ལས་མཐའ་མ་ལོག་པ། །དེ་
ལྔ་རང་གི་འབྱོར་བ་ཡིན། །སངས་རྒྱས་རྣམས་བྱོན་དེས་ཆོས་གསུངས། །བསྟན་གནས་བསྟན་རྗེས་འཇུག་པ་དང་། །གཞན་ཕྱིར་རྟག་ཏུ་སྙིང་བརྩེ་བ། །འདི་ལྔ་གཞན་གྱི་འབྱོར་
བ་ཡིན། །ཞེས་པའི་ཆོས་བཅུ་པོ་དེ་དང་། སྔར་གྱི་བརྒྱད་པོ་དེ་ལ་དལ་འབྱོར་གྱི་ཆོས་བཅོ་བརྒྱད་ཟེར་བ་ཡིན་པས། དེ་ལྟ་བུའི་དལ་འབྱོར་ཕུན་སུམ་ཚོགས་པའི་མི་ལུས་ཐོབ་པ་
འདི་ཤིན་ཏུ་ནས་ཀྱང་དཀའ་བ་ཞིག་ཡིན་པ་ལ། འོ་སྐོལ་རྣམས་ད་རེས་མི་ལུས་རིན་པོ་ཆེ་ཐོབ། སངས་རྒྱས་ཀྱི་བསྟན་པ་རིན་པོ་ཆེ་དར་བའི་ས་ཕྱོགས་སུ་སྐྱེས། དབང་པོ་སྒོ་ལྔ་
ལ་སྐྱོན་མ་ཞུགས། དགེ་བའི་བཤེས་གཉེན་ལ་སོགས་པ་རྟེན་འབྲེལ་ཕུན་སུམ་ཚོགས་པའི་དལ་འབྱོར་གྱི་ཆོས་བཅོ་བརྒྱད་ཡོངས་སུ་རྫོགས་པ་ཐོབ་པར་གྱུར་པ་ལགས་པ།

རང་རེའི་སྒོ་དྲག་པའམ། ཕོ་གྲུང་པས་རྙེད་པའང་མ་ཡིན། ཁ་རྗེ་ཆེ་བའམ་སྟེས་ལེགས་པས་བྱུང་བའང་མ་ཡིན། ཕྱྭ་དང་དབང་ཕྱུག་ལ་སོགས་པ་གཞན་གྱིས་བྱས་པའང་མ་ཡིན་
ཏེ། འོ་ན་གང་ལ་བྱུང་སྙམ་ན། གསེར་མདོག་གི་རྟོགས་པ་བརྗོད་པ་ལས། འཇིག་རྟེན་འདི་དང་ཕ་རོལ་ཏུ། །བདེ་བ་གང་ཅི་རུང་བ་དང་། །མྱ་ངན་འདས་པ་ཐོབ་པ་ནི།
བསོད་ནམས་བསགས་པའི་འབྲས་བུ་ཡིན། །ཞེས་སྔར་སྐྱེ་བ་མང་པོའི་བར་དུ་བསོད་ནམས་བསགས་པའི་མཐུ་ལས། ད་རེས་རྟེན་དལ་འབྱོར་ཕུན་སུམ་ཚོགས་པ་རྙེད་པར་ཤིན་ཏུ་
དཀའ་བ་འདི་རྙེད་པར་གྱུར་པ་ཡིན། འདི་ནི་རྟག་བརྟན་ཐེར་ཟུག་མི་འགྱུར་བའི་ཆོས་ཅན་མ་ཡིན་ཏེ། འདུས་བྱས་ཐམས་ཅད་འཇིག་པར་འགྱུར་བས་ན། མྱ་ངན་ལས་འདས་པའི་
མདོ་ལས། ཀྱེ་མ་འདུས་བྱས་རྣམས་མི་རྟག །སྐྱེ་ཞིང་འཇིག་པའི་ཆོས་ཅན་ཡིན། །སྐྱེས་ནས་འཇིག་པར་འགྱུར་བས་ན། །ཞེས་པ་དང་། མི་རྟག་པའི་དཔེ་ཁྱད་པར་ཡང་།

༄༅། །རྗེ་གཅོད་པ་ལས། སྐར་མ་རབ་རིབ་མར་མེ་དང་། ། སྒྱུ་མ་ཟིལ་པ་ཆུ་བུར་དང་། །རྨི་ལམ་གློག་དང་སྤྲིན་ལྟ་བུར། །འདུས་བྱས་ཆོས་ཀྱང་དེ་དང་n
འདྲ། །ཞེས་གསུངས་ཏེ། དོན་ལ་སྦྱར་ནའང་། མཐའ་བཞི་པོ་འདི་ལས་མི་འདའ་སྟེ། འདུལ་བ་ལུང་ལས། བསགས་པ་རྣམས་ནི་མཐར་འཛད་ཅིང༌། །མཐོན་པོའི་མཐའ་ནི་
ལྟུང་བར་འགྱུར། །ཕྲད་པའི་མཐའ་ནི་བྲལ་བ་སྟེ། །གསོན་པའི་མཐའ་ནི་འཆི་བ་ཡིན། །ཞེས་པ་དང་། སློབ་དཔོན་རྟ་དབྱངས་ཀྱིས། ས་འམ་འོན་ཏེ་མཐོ་རིས་ན། །སྐྱེས་ནས་
གང་ཞིག་མ་ཤི་བ། །གལ་ཏེ་ཁྱོད་ཀྱིས་མཐོང་བ་འམ། །ཡང་ན་ཐོས་སམ་ཐེ་ཚོམ་ཟ། །ཞེས་གསུངས་སོ། དེར་ཡང་མ་ཟད་དེ། མཆོག་གི་སྤྲུལ་པའི་སྐུ་སངས་རྒྱས་བཅོམ་
༢ ལྡན་རྣམས་ཀྱང་མྱ་ངན་ལས་འདའ་བའི་ཚུལ་བསྟན། འཕགས་པ་དགྲ་བཅོམ་པ་ཆེན་པོ་རྣམས་སམ་གྲུབ་པ་བརྙེས་པའི་སྐྱེས་བུ་དམ་པ་རྣམས་ཀྱང་མི་བཞུགས་ཏེ། མྱ་ངན་བསལ་

བ་ལས། མཚན་དང་དཔེ་བྱད་ཀྱིས་བརྒྱན་པའི། །རྡོ་རྗེའི་སྐུ་ཡང་མི་རྟག་ན། །ཆུ་ཤིང་སྙིང་པོ་མེད་འདྲ་བའི། །ལུས་ཅན་རྣམས་ནི་སྨོས་ཅི་དགོས། །ཞེས་གསུངས། དེ་ལྟར་
ནམ་ཕུག་ཅི་ནས་ཀྱང་འཆི་བར་ངོ་ཤེས་ཀྱང་། ཉིན་མཚན་སྐད་ཅིག་མི་སྡོད་པར་ཚེ་གྲིབ་སོ་འགྲོ་བ་བཞིན་དུ་ཟད་པ་མ་ཚོར་ཏེ། བློ་བྲོས་མི་ཟད་པས་ཞུས་པའི་མདོ་ལས།
མཚན་སྡོད་པ་ཡོང་མེད་པར། །ཚེ་ནི་རྟག་ཏུ་གོད་འགྱུར་ཞིང་། །སྣོན་པ་གུད་ནས་འོང་མེད་པར། །བདག་ལྟ་འཆི་བ་ཅིས་མི་འགྱུར། །ཞེས་པ་ལ་སོགས་པ་གསུངས་ཤིང་། .lgfrev.blita.lrz.jD
སྐོལ་འཛམ་བུ་གླིང་པའི་མིའི་ཚེ་ལ་ཚད་མེད་པས་ནམ་འཆི་ཆ་མེད་དེ། ཆེད་དུ་བརྗོད་པའི་ཚོམས་ལས། ཁ་ཅིག་མ་ཡི་མངལ་དུ་འཆི། །དེ་བཞིན་ཁ་ཅིག་སྐྱེས་པའི་མཐར། །དེ་
བཞིན་ཁ་ཅིག་ཡོངས་རྒྱུག་ན། །ལ་ལ་རྒས་དང་ལ་ལ་གཞོན། །ལ་ལ་དར་ལ་བབ་ནས་ནི། །རིམ་གྱིས་རབ་ཏུ་འགྲོ་འགྱུར་ན། །དེ་ལ་མི་འདི་གཞོན་ཞེས་བྱ། །གསོན་པའི་
96

། གདེང་སྡོད་སུ་ཞིག་ཡོད། །ཅེས་དང༌། ཇོ་བོ་རྗེས། ཚེ་འདི་ཡུན་ཐུང་ཤེས་བྱའི་གནས་ཀྱང་མང་། །ཚེ་ཡི་ཚད་ཀྱང་ཇི་ཙམ་མི་ཤེས་པས། །ཞེས་པ་༄༅།
ལ་སོགས་པ་གསུངས་པ་ཡིན། འཆི་བའི་རྐྱེན་ཅིས་བྱེད་མ་ངེས་པས་ཀྱང་ནམ་འཆི་ཆ་མེད་དེ། ལྷའི་བུ་བློ་གྲོས་རབ་བརྟན་གྱིས་ཞུས་པའི་མདོ་ལས། ལུས་འདི་འཚོ་བར་བྱེད་པ་
ཡི། །ཟས་ཀྱིས་བརྣངས་ནས་འཆི་བ་དང་། འཚོ་བའི་ཕྱིར་ནི་ལོངས་སྤྱོད་བསྒྲུབ། །མ་ངེས་འཆི་རྐྱེན་གྱུར་པའང་ཡོད། །ཅེས་པས། འཚོ་བའི་ཡོ་བྱད་བསྒྲུབ་པའི་ཐབས་
སམ། གོས་བགོ་ཉེས་པ་དང༌། སྨན་དང་བཟའ་བཏུང་ཉེས་པས་སུན་པ་དང་། མ་ཞུ་བ་དང་། བརྣངས་པ་ལ་སོགས་པས་འཆི་བའི་རྐྱེན་བྱས་པ་མང་པོ་ཡོད་པས་ན། འཆི་བའི་
རྐྱེན་དུ་མ་གྱུར་པ་གང་ཡང་མེད། ཅེས་གསུངས་པ་ལགས། དེ་ལྟར་འཆི་བའི་རྐྱེན་མ་ངེས། ནམ་འཆི་ཆ་མེད་འཆི་བར་འདུག་པས། འཆི་བའི་ཚེ་ན་ཕུགས་ཐེབ་དང་། བློ་
4

གཏོད་དང་། ཉེ་འཁོར་ལ་སོགས་ཀྱིས་སྟོངས་པར་འགྱུར་རམ་སྙམ་ན། དེའི་དུས་ཆོས་མ་གཏོགས་པ་གང་གིས་ཀྱང་སྟོངས་པ་མ་ཡིན་ཏེ། དེ་ཡང་རྒྱལ་པོ་ལ་གདམས་པའི་མདོ་
ལས། དུས་ཀྱིས་བསྙེན་ནས་རྒྱལ་པོ་འགྲོ་འགྱུར་ན། །ལོངས་སྤྱོད་མཛའ་དང་གཉེན་བཤེས་རྗེས་མི་འབྲངས། །ཞེས་པ་དང༌། ཕ་རོལ་ཏུ་ཕྱིན་པ་ལྔ་བསྟན་པའི་མདོ་ལས། བུ་
དང་ཆུང་མ་རྒྱལ་སྲིད་ཡུལ་འཁོར་ཡང༌། །དེ་དག་འཆི་བའི་གྲོགས་སུ་འགྱུར་བ་མེད། །ཅེས་པ་དང་། འོ་ན་དུས་དེར་སྟོངས་ཐེབས་པ་དག་གང་ཡིན་ན། སྦྱིན་དུལ་ཀུན་སྡོམ་
ཚུལ་ཁྲིམས་ཕུང་པོ་ནི། དེ་དག་ཕ་རོལ་འགྲོ་བའི་གྲོགས་ཡིན་ནོ། །ཞེས་གསུངས་པས། ཤི་བའི་འོག་ཏུ་ཅང་མེད་ཅི་མེད་ཀྱི་སྟོང་པར་མི་འགྲོ་བར་ཅི་ནས་ཀྱང་། ཡང་སྲིད་ཞེ་
སྲིད་ཀྱི་སྐྱེ་བ་འབའ་ཞིག་ལེན་དགོས་པ་ཡིན། སྐྱེ་བ་དེའང་བཟང་ངན་ཇི་འདྲ་ཞིག་ལེན། ད་ལྟ་རང་རེས་སོག་པའི་ལས་ལ་རག་ལས་པས། འདུལ་བ་ལུང་ལས། ལས་དཀར་བ་
86

། ༄༅། །རྣམས་ཀྱི་རྣམ་པར་སྨིན་པ་ནི་གཅིག་ཏུ་དཀར་ལ། ལས་གནག་པ་རྣམས་ཀྱི་རྣམ་པར་སྨིན་པ་ནི་གཅིག་ཏུ་གནག་པར་འགྱུར་ཞིང་། འདྲེས་མ་རྣམས་ནི་
འདྲེས་མར་འགྱུར་བས། དེ་ཡང་ཕྱི་རོལ་གྱི་ས་དང་། ཆུ་དང་། མེ་དང་། རླུང་གི་ཁམས་ལ་སྨིན་པར་མི་འགྱུར་བར། རང་གི་ལས་བྱས་ཤིང་བསགས་པ་རྣམས་ནི་ཟིན་པའི་
ཕུང་པོ་དང་འདྲ་བར་རང་གི་མདུན་ན་ཉེ་བར་གནས་ཏེ། ལས་རྣམས་བསྐལ་པ་བརྒྱད་པར་ཡང་ནི། །ཆུད་མི་ཟ་བར་ཚོགས་དང་དུས། །རྙེད་ནས་ལུས་ཅན་རྣམས་ཀྱི་ནི། །འབྲས་
བུ་ཆེན་པོར་འགྱུར་བ་ཉིད། །ཅེས་པ་དང་། ཡང་དཔལ་སྦས་ཀྱིས་ཞུས་པའི་མདོ་ལས་ཀྱང་། དེ་ཁོ་ན་ལྟར་འབྱུང་བ་དང་། བར་ས་ལའི་རྒྱལ་པོ་འཆར་བྱེད་ཀྱིས་ཞུས་པའི་མདོ་
༣ ལས། ཅི་འདྲའི་ལས་ནི་བྱེད་པ་ལྟར། །དེ་འདྲའི་འབྲས་བུ་ཐོབ་འགྱུར་ཏེ། །ཞེས་པ་དང་། དཔལ་བྱིན་གྱིས་ཞུས་པའི་མདོ་ལས་ཀྱང་། རང་གིས་ལས་བྱས་རང་ལ་སྨིན་པར་

འགྱུར། །རང་གི་ལས་ཀྱིས་ཁྱོད་ནི་འདིར་འོངས་ཀྱིས། །ཇི་ལྟར་མི་གང་སྔོན་ཆད་འདོད་བྱས་པས། །སྡུག་བསྔལ་དེ་ཉིད་ཀྱིས་ནི་མྱོང་བར་འགྱུར། །ཞེས་པ་ལ་སོགས་པ་
གསུངས་པས། ཚེ་འདིར་ལས་དགེ་བ་བསགས་པའི་འབྲས་བུ་ནི་ཕྱི་མར་མཐོ་རིས་དང་བདེ་བ། མི་དགེ་བ་བསགས་པའི་འབྲས་བུ་ནི། ཕྱི་མར་སྡུག་བསྔལ་དཔག་ཏུ་མེད་པ་རང་
,.jgieཁོ་ནས་མྱོང་བར་འགྱུར་བས། ལས་དང་རྒྱུ་འབྲས་ལ་ཡིད་ཆེས་པར་བྱ་ཞིང་། དེ་ཡང་གོ་ཡུལ་དུ་མི་བཞག་པར་ལག་ཏུ་ལེན་དགོས་ཏེ། རྒྱལ་པོ་ལ་གདམས་པའི་མདོ་ལས། .zolkzbar.lbe
.a2རྒྱལ་པོ་ཆེན་པོ། འཇིག་རྟེན་འདི་ནི་འདོར། འཇིག་རྟེན་ཕ་རོལ་ཏུ་ནི་འགྲོ། སྐྱས་ཆེན་པོ་ནི་འདེགས། མུན་པ་ནག་པོར་ནི་ཞུགས།གཡང་ས་ཆེན་པོར་ནི་ལྟུང་། ནགས་ཁྲོད་)
སྟུག་པོར་ནི་འཇུག །དགོན་པ་ཆེན་པོར་ནི་འགྲོ། རྒྱ་མཚོ་ཆེན་པོས་ནི་ཁྱེར། ལས་ཀྱི་རླུང་གིས་ནི་བདས། ས་ཚུགས་མེད་པའི་ཕྱོགས་སུ་ནི་འགྲོ། མགོན་གཞན་མེད། g

༄༅། ། སྐྱབས་གཞན་མེད། དཔུང་གཉེན་གཞན་མེད་དེ། རྒྱལ་པོ་ཆེན་པོ་དེའི་ཚེ་དེའི་དུས་ན། དམ་པའི་ཆོས་དེ་ནི་ཁྱོད་ཀྱི་གླིང་དང༌། གནས་དང༌།
མགོན་སྐྱབས་དང་། དཔུང་གཉེན་དང་། སྟོན་པར་ཡང་འགྱུར་རོ་ཞེས་གསུངས་པ་དེ་བས་ན། འོ་སྐོལ་རྣམས་ཀྱང་ཅི་ནས་དཀར་པོ་དགེ་བའི་ཆོས་རེ་བགྱིད་འཚལ་བ་ལགས།
ཞེས་གསུངས་པར་གདའ། དེ་ཡང་ད་ལྟ་རྣམ་གཡེང་དང་ལེ་ལོའི་དབང་གིས་མི་ཚེ་འདིའི་ལྟབ་ལྟོབ་དང་། ཕར་རེ་ཚུར་རེ་ལ་ཟད་ནས། འཆི་བའི་ཚེ་སྒྲེན་མོ་ཁ་སྟོང་ལག་སྟོང་དུ་
སོང་བའི་ཉེན་ཡོད་པ་ལགས་པས། ད་ལྟ་དྲན་འགྲོགས་ལ་ཕྱི་བཤོལ་མི་བྱ་བར་ཧུར་གྱིས་བྱེད་པར་རིགས་པ་ཡིན་ཏེ། མཚན་མོ་བཟང་པོའི་མདོ་ལས། སང་ཙམ་འཆི་བ་སུས་
ཤེས་ཀྱིས། །དེ་རིང་ཉིད་དུ་བརྟུན་ཏེ་བྱ། །འཆི་བདག་སྡེ་ཆེན་དེ་དང་ནི། །ཁྱེད་ཅག་བཤེས་པ་མ་ཡིན་ནོ། །ཞེས་པ་དང་། སློབ་དཔོན་ཞི་བ་ལྷའི་ཞལ་ནས་ཀྱང་། དེ་རིང་ཁོ་ན་.ཐྭ

མི་འཆི་ཞེས། །བདེ་བར་འདུག་པ་རིགས་མ་ཡིན། །ཞེས་པ་ལ་སོགས་པ་གསུངས་པས། བྱ་གཤོག་པ་ཐབ་ཏུ་ཆུད་པ་ལྟ་བུའི་འབད་པ་དང་བརྩོན་པ་བགྱིད་འཚལ། ཡང་ཚེ་འདི་
ལ་ཆགས་ཤིང་ལེ་ལོ་ལ་མངོན་པར་ཞེན་པ་འགའ་ཞིག །ད་ལྟ་ཆོས་བྱ་བར་མི་ཁོམ་པས་རྒས་ཁའི་ཚེ་ན་བྱེད་སྙམ་བྱ་བ་དང་། ཡང་འགའ་ཞིག་ཚེ་འདིར་ཆོས་བྱེད་མི་ཁོམ་པས་ཚེ་
ཕྱི་མར་ཆོས་དང་མཇལ་བའི་སྨོན་ལམ་འདེབས་བྱ་བ་ལ་སོགས་ཡོང་བར་གདའ་སྟེ། དེ་ལ་ནི་ད་ལྟ་ཚེ་ལ་རང་དབང་ཐོབ་པའམ། ཕྱི་མའི་ལམ་སྣ་ལེགས་པར་ཟིན་པས། ཕྱི་མ་
དལ་འབྱོར་ཐོབ་པར་གདོན་མི་ཟ་བར་རང་དབང་ཐོབ་པ་ཞིག་འཚལ་ཏེ། དེ་ནི་དཀའ་མོར་མཆི། སྤྱོད་འཇུག་ལས། དལ་འབྱོར་འདི་ནི་རྙེད་པར་ཤིན་ཏུ་དཀའ། །སྐྱེས་བུའི་དོན་
གྲུབ་ཐོབ་པར་གྱུར་པ་ལ། །གལ་ཏེ་འདི་ལ་ཕན་པ་མ་བསྒྲུབས་ན། །ཕྱིས་ནི་ཡང་དག་འབྱོར་བར་ག་ལ་འགྱུར། །ཞེས་པ་དང་། སློབ་དཔོན་ཙནྡྲ་གོ་མིའི་ཞལ་ནས་ཀྱང་། གང་༈

། ཞིག་ཐོབ་ནས་སྐྱེ་བའི་རྒྱ་མཚོ་མཐར་འབྱིན་ཅིང༌། །བྱང་ཆུབ་མཆོག་གི་ས་བོན་དགེ་བའང་འདེབས་བྱེད་པ། །ཡིད་བཞིན་ནོར་བུ་བས་ཀྱང་ཡོན་ཏན་
ཆེས་ལྷག་པའི། །གང་ཞིག་དེ་ནི་སུ་ཞིག་སྙིང་པོ་མེད་པར་བྱེད། །ཅེས་པས། ད་ལྟ་རང་དབང་ཡོད་པའི་དུས་འདིར། དལ་འབྱོར་གྱི་ལུས་འདི་ནི་ཆུད་གསན་པར་ཕངས་པ་ཡིན་
ཤྲཱྀ ཏེ། རྒྱལ་བའི་ཡུམ་ལས། གྲོགས་དག་མིར་སྐྱེ་བ་ནི་དཀོན། དལ་བ་ཕུན་སུམ་ཚོགས་པ་ནི་ཉུང༌། འཁོར་བ་ལས་ཐར་བ་ནི་དཀའ། དེ་ལྟ་ཡིན་གྱིས། དལ་བ་འདི་ཆུད་གསན་
པར་མ་བྱེད་ཅིག །མི་ཁོམ་པར་གྱུར་ཅིང་ཕྱིས་གསོར་མི་རུང་བར་འགྱུར་ཏེ། ཞེས་གསུངས་པས། ད་རེས་ཀྱི་མི་ཚེ་འདི་ལ་ཅི་ནས་ཀྱང་རྡོག་སྣ་མ་འདྲེད་པ་ཞིག་བྱ་དགོས།
ཡང་ཇི་ལྟར་བྱ་ན། ཚེ་འདིའི་དགྲ་འདུལ་གཉེན་སྐྱོང་ནོར་བསོགས་པ་ལ་སོགས་དེ་རྣམས་དལ་འབྱོར་ཐོབ་པའི་དགོས་པ་མ་ཡིན། འོ་ན་གང་ཡིན་ན། དེས་པས་ཞུས་པའི་མདོ་
4

ལས། གྲོགས་པོ་གང་དག་ཚེ་འདི་ལ་ཆེད་ཆེར་འཛིན་པ་དེ་ནི། བྱིས་པའི་ཆོས་ཅན་ཡིན་གྱིས། མཁས་པ་རྣམས་ནི་ཚེ་ཕྱི་མ་ཆེད་ཆེར་འཛིན་ཏོ། །ཞེས་གསུངས་པས། འོ་སྐོལ་
རྣམས་ཚེ་འདིའི་མདུན་མ་ལེགས་ཉེས་དང༌། སྐྱིད་སྡུག་ལ་སོགས་པའི་སྟབས་ཀ་ཐམས་ཅད་ལིངས་ཀྱིས་བོར་ལ། ཚེ་ཕྱི་མའམ། ནམ་གཞག་གཏན་གྱི་མདུན་མ་ལ་འབད་པ་དང་
བརྩོན་པ་ཆེད་ཆེར་བགྱིད་འཚལ། དེ་ཡང་དེ་རིང་གི་འདི་ལྟར་ཐེག་པ་ཆེན་པོའི་ཆོས་ལ་ལོངས་སྤྱོད་པ་ནི་སླ་མོ་མ་ཡིན་ཏེ། གསང་བ་བསམ་གྱིས་མི་ཁྱབ་པ་བསྟན་པའི་མདོ་
ལས། སངས་རྒྱས་འཇིག་རྟེན་དག་ཏུ་འབྱོན་པར་དཀོན། །མིར་སྐྱེ་བ་ཡང་ཚེགས་ཀྱིས་རྙེད་མ་ཡིན། ། ཀྱེ་མ་དད་པ་དང་ནི་ཆོས་ཉན་པ། །འདི་འདྲ་བསྐལ་པ་བརྒྱར་ཡང་རྙེད་
པར་དཀའ། །ཞེས་དང་། འོད་དཔག་མེད་ཀྱི་ཞིང་གི་ཡོན་ཏན་བཀོད་པའི་མདོ་ལས། མ་ཕམ་པས། སངས་རྒྱས་འཇིག་རྟེན་དུ་འབྱུང་བ་ཡང་རྙེད་པར་དཀའོ། །ཆོས་སྟོན་ང

།ཡང་རྙེད་པར་དཀའོ། །དལ་བ་ཕུན་སུམ་ཚོགས་པ་ཡང་རྙེད་པར་དཀའོ། །ཞེས་གསུངས་པ་ལགས། དེ་ལྟར་ཇི་སྐད་གསུངས་པ་རྣམས་ལ་ལེགས་༄ ༅།
པར་སོམས་དང་། གཞིག་དང་། མནོས་དང༌། མནོས་བསམ་གཞིག་པ་གཅིག་ཏུ་སོང་ན་འདི་ལྟར་འོ་སྐོལ་རྣམས་ད་རེས་དལ་འབྱོར་ཚང་བའི་མི་ལུས་རིན་པོ་ཆེ་ཐོབ། སངས་
རྒྱས་ཀྱི་བསྟན་པ་ཁྲི་གདུགས་བརྡལ་བ་འདྲ་བ་དང་མཇལ། དེ་ལ་དད་ཅིང་འདུན་པ་ཅུང་ཟད་ཐོབ། སངས་རྒྱས་རྣམས་ཀྱི་ཐུགས་རྗེ་དང་ཕྲིན་ལས་འཇུག་པའི་གོ་སྐབས་ཀེམ་ཙམ་
ཞིག་བྱུང་བ་འདི་ལ། ཆེད་དུ་གཏད། དོན་དུ་གཉེར་ནས་བསྒྲུབ་པར་བྱ་རྒྱུའི་ཆོས་རང་གང་ཡིན་ན། སྡུག་བསྔལ་གྱི་རང་བཞིན་ཅན་གྱི་འཁོར་བ་འདི་སྤོང་ཞིང་། བསྒྲུབ་བྱ་
དམིགས་པའི་ཡུལ་རྣམ་པ་ཐམས་ཅད་མཁྱེན་པའི་སངས་རྒྱས་བྱ་བ་དེ་ཡིན་པས། དེ་ཐོབ་པར་བྱེད་དགོས། དེ་ལ་རྣམ་པར་གྲོལ་བའི་ལམ་བཟང་པོ་ལ་བརྟེན་དགོས་པས། གྲུབ་༔

མཐའ་གང་ཡིན་ལ་ཞུགས་པས་ཆོག་པ་མ་ཡིན་ཏེ། ལམ་ལོག་པ་དང་གོལ་པར་མ་ཚུད་པར་ཡང་དག་པའི་ལམ་ཚང་ལ་མ་ནོར་བའི་སྐྱོན་མེད་དྲང་པོ་འདི་ལ་འཇུག་འཚལ་བ་
ལགས། ལམ་དེ་དག་གི་དོན་ཇི་ལྟ་བུ་ཞེ་ན། ཕྱི་རོལ་པར་གྱུར་པ་ལྟ་བ་རྟག་ཆད་ཀྱི་མཐའ་ལ་ཞེན་ཅིང་། སྤྱོད་པ་དགེ་སྡིག་གི་བླང་དོར་མི་ཤེས་པས་མུ་སྟེགས་པ་དང་། བྲམ་ཟེ་
ལ་སོགས་པའི་གྲུབ་མཐའ་ཡོད་པར་གདའ་སྟེ། དེ་རྣམས་གྱི་སྟོན་པ་འཁོར་བ་ལས་མ་གྲོལ། བསྟན་པ་ཉོན་མོངས་པའི་གཉེན་པོར་མི་འགྱུར་བར་འབྲས་བུ་མཐོ་རིས་ཙམ་ཡང་ཐོབ་
པར་དཀའ་ན། ཐར་པ་དང་ཐམས་ཅད་མཁྱེན་པ་ཐོབ་པ་ནི་ལྟ་སྨོས་ཀྱང་ཅི་འཚལ། དེ་བས་ན་དེ་ལྟ་བུ་རྣམས་ལམ་ལོག་གསུངས་པ་ལགས། འོ་ན་ལམ་གང་གིས་གྲོལ་བ་
འགྱུར་ན། འོ་སྐོལ་གྱི་སྟོན་པ་སངས་རྒྱས་བཅོམ་ལྡན་འདས་བདག་ཉིད་འཁོར་བའི་ཉེས་པ་མཐའ་དག་ལས་གྲོལ། ཐམས་ཅད་མཁྱེན་པའི་ཡེ་ཤེས་མངོན་དུ་མཛད། ཉིད་ཀྱིས་ཇི་

།ལྟར་མཛད་པ་དེ་བཞིན་གཞན་དག་ལ་ཡང་དག་པར་བསྟན་པས་ན། སྟོན་པ་མྱ་ངན་ལས་འདའ་བར་བྱེད་པ་ཞེས་བྱ་བ་ལགས། དེ་ལྟ་བུའི་ཐབས་༄༅།
མཁས་ལ་ཐུགས་རྗེ་ཆེ་བའི་སངས་རྒྱས་བཅོམ་ལྡན་འདས་དེས། གདུལ་བྱའི་ཁམས་དང་། དབང་པོ་དང་། བསམ་པ་དང་། བག་ལ་ཉལ་ཇི་ལྟ་བ་དང་འཚམས་པར་སངས་
རྒྱས་པའི་དོན་ལ་དགོངས་ཏེ་བཀའ་སྩལ་པ་ནི། གདུལ་བྱའི་ཉོན་མོངས་པ་བརྒྱད་ཁྲི་བཞི་སྟོང་གི་གཉེན་པོར། ཆོས་གྱི་སྒོ་མོ་བརྒྱད་ཁྲི་བཞི་སྟོང་ལ་སོགས་པ་གསུངས་པ་དང༌།
ཤིན་ཏུ་རྒྱས་པའི་དོན་ལ་དགོངས་ཏེ་གསུངས་པ་ནི། ལང་ཀར་གཤེགས་པའི་མདོ་ལས། ཇི་སྲིད་འདུ་ཤེས་མ་ཟད་པར། །ཐེག་པའི་མཐའ་ལ་ཟད་པ་མེད། །ཅེས་གསུངས་པ་
a དང་། བསྡུས་པའི་དོན་ལ་དགོངས་ཏེ། དེ་དག་ཐམས་ཅད་མདོར་བསྡུ་ན། ཐེག་པ་ཆེ་ཆུང་གཉིས་སུ་འདུ་བ་ལགས་པར་གདའ། དེ་ལ་ཐེག་པ་ཆུང་ངུ་ནི། ཉན་ཐོས་དང་།

རང་རྒྱལ་གྱི་ཐེག་པ་གཉིས་ཡིན་ཏེ། ཉོན་མོངས་པ་བག་ལ་ཉལ་ས་བོན་དང་བཅས་པ་མ་སྤངས་ཤིང་། ཐོབ་བྱ་བླ་ན་མེད་པའི་ཡེ་ཤེས་མངོན་དུ་མ་བྱས་པས། རང་དོན་མ་
རྫོགས། གཞན་དོན་མི་འགྲུབ། རེ་ཤིག་མྱ་ངན་ལས་འདའ་བའི་དཔེ་ངལ་བསོ་བའི་བཏེགས་ཙམ་ཡིན་པས། དམན་པའི་བྱང་ཆུབ་ཅེས་བྱ་བའམ། ཐེག་པ་དམན་པ་ཞེས་བྱ་བ།
ཐེག་པ་ཆེན་པོའི་ལམ་ལས་གོལ་བར་གསུངས་པ་ལགས། འོ་ན་ཐེག་པ་ཆེན་པོ་ཇི་ལྟ་བུ་ཞེ་ན། འདི་ནི་རྒྱུ་ལམ་འབྲས་བུ་གསུམ་བདེ་བས་ཁྱབ་པར་བྱས་ནས། རང་གཞན་གྱི་དོན་
གཉིས་ཕུན་སུམ་ཚོགས་པ་ནི། སྙིང་པོ་ཉེ་བར་བསྡུས་པ་ལས། ཅི་ཕྱིར་བྱང་ཆུབ་ཐེག་ཆེན་བྱ་ཞེ་ན། །ཐེག་པ་འདི་ནི་མཁའ་འདྲ་གཞལ་མེད་ཁང་ཆེན་ཏེ། །དགའ་སྐྱིད་བདེ་
མངོན་པར་ཐོབ་བྱེད་ཐེག་པའི་མཆོག །དེ་གང་ཞེ་ན་སེམས་ཅན་ཐམས་ཅད་མྱ་ངན་འདའ་བའོ། །ཞེས་གསུངས་པས། ཐེག་པ་ཆེ་ཆུང་ཁྱད་པར་ཆེ་བའི་དཔེ་གཞན་ཡང༌། ༔

།དཀོན་མཆོག་བརྩེགས་པའི་མདོ་ལས། ཡུངས་ཀར་སྲིན་བུས་ཟོས་པའི་ནམ་མཁའ་ཆུང་བ་སྟེ། །ཕྱོགས་བཅུ་ནམ་མཁའ་མཐའ་ཡས་དེ་ལྟ་མིན།
དེ་བཞིན་ཉན་ཐོས་དགེ་རྩ་ཆུང་གྱུར་ཏེ། །བྱང་ཆུབ་སེམས་དཔའི་དགེ་བ་ཕྱོགས་བཅུའི་མཁའ་ལྟར་ཆེ། །ཞེས་དང༌། བུ་མོ་རིན་ཆེན་གྱིས་ཞུས་པའི་མདོ་ལས། ཐེག་པ་འདི་ནི་
སེམས་ཅན་ཐམས་ཅད་ལ་སྐབས་འབྱེད་པས་རྒྱ་ཆེ་བའོ། །ཞེས་བྱ་བ་ལ་སོགས་པ་ཆེ་བའི་ཚུལ་ལྔ་བཅུ་རྩ་དྲུག་གིས་ཁྱད་པར་དུ་འཕགས་པ་དང་། གཞན་ཡང་གསེར་དང་བ་བླའི་
ཁྱད་པར་དང་། དེ་བཞིན་དུ་གཡུ་དང་དོ་ལོ། ནོར་བུ་དང་འཆིང་བུ། རྒྱལ་པོ་དང་རིགས་ངན། སེང་གེ་དང་ཝ་སྐྱེས་ལ་སོགས་པ་ཁྱད་པར་གྱིས་དཔེར་བྱས་ནས། རྒྱུ་མཚན་དུ་
མའི་སྒོ་ནས་ཐེག་པ་ཆེན་པོ་ཁྱད་པར་དུ་འཕགས་པ་ལགས་པས། འོ་སྐོལ་རྣམས་ཅི་ནས་ཀྱང་ཐེག་པ་ཆེན་པོའི་ལམ་འདི་ལ་ཞུགས་ནས། མི་གནས་པའི་མྱ་ངན་ལས་འདས་པ་བླ་ན་༔
ཐྭ

མེད་པའི་བྱང་ཆུབ་ཆེན་པོ་བྱ་བ་དེ་ཅི་ཐོབ་བགྱིད་ལགས། དེ་ཡང་ཆོས་ཐམས་ཅད་འབྲས་བུར་ངེས་པས་ན། སྐུ་དང་ཡེ་ཤེས་ཕུན་སུམ་ཚོགས་པ་ཐམས་ཅད་མཁྱེན་པའི་སངས་རྒྱས་
དེ་ཡང་རྒྱུ་ནོར་བ་ལས་མི་འབྱུང་། རྒྱུ་མ་དག་པ་ལས་མི་འབྱུང་། རྒྱུ་མ་ཚང་བ་ལས་མི་འབྱུང་། འོ་ན་རྒྱུ་གང་ཡིན་ཞེ་ན། ཡང་རྒྱུ་གཅིག་གིས་མ་ཡིན། རྐྱེན་གཅིག་གིས་མ་
ཡིན་ཏེ། རྒྱུ་དགེ་བའི་རྩ་བ་གཅིག་གིས་མ་ཡིན་ཏེ། རྒྱུ་དུ་མ། རྐྱེན་དུ་མ། དགེ་བའི་རྩ་བ་དུ་མ་ལས་འབྱུང་སྟེ། ཚོགས་གཉིས་ནམ་མཁའ་དང་མཉམ་པ་ལས་བསྒྲུབ་དགོས་པ་
ཡིན་པས། དེའི་ནང་ནས་ཀྱང་བྱང་ཆུབ་ཀྱི་སེམས་ཁོ་ན་ལས་ཡིན་པས། བཅོམ་ལྡན་འདས་ཉིད་ཀྱིས་ཀྱང་། དང་པོར་བྱང་ཆུབ་མཆོག་ཏུ་སེམས་བསྐྱེད་ནས། བསྐལ་པ་གྲངས་
མེད་གསུམ་དུ་ཚོགས་བསགས་ཤིང་། དཀོན་མཆོག་བརྩེགས་པའི་མདོ་ལས་ཀྱང་། མངོན་པར་རྫོགས་པར་འཚང་རྒྱ་བར་བྱེད་པའི་རྒྱུ་གཅིག་ཁོ་ན་སྟེ། ལྷག་པའི་བསམ་པ་རྣམ་

༄༅། །པར་དག་པའོ། །ཞེས་པ་དང་། ཡུམ་ལས། དང་པོ་སེམས་བསྐྱེད་པ་ཉིད་ཀྱིས། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སངས་རྒྱས་
ནས་ཆོས་གྱི་འཁོར་ལོ་བསྐོར་བ་དག་ཡོད་དོ། །ཞེས་དང་། རྣམ་སྣང་མངོན་བྱང་ལས་ཀྱང་། རྣམ་པ་ཐམས་ཅད་མཁྱེན་པའི་སངས་རྒྱས་ནི་སྙིང་རྗེའི་རྩ་བ་ཅན། བྱང་ཆུབ་ཀྱི་
སེམས་ཀྱི་རྒྱུ་ལས་བྱུང་བ། ཐབས་ཀྱིས་མཐར་ཕྱིན་པར་བྱའོ། །ཞེས་པ་དང་། ཡང་སྡུད་པ་ལས། ཆུ་ཡི་ཐིགས་པས་བུམ་པ་དང་པོ་ཐ་མའི་བར། །རིམ་གྱིས་ཉུང་ངུ་ཉུང་ངུས་
དེ་ཡོངས་འགེངས་པ་ལྟར། །དེ་བཞིན་དང་པོའི་སེམས་ཀྱང་བྱང་ཆུབ་མཆོག་རྒྱུ་སྟེ། །རིམ་གྱིས་དཀར་པོའི་ཡོན་ཏན་རྫོགས་པའི་སངས་རྒྱས་འགྱུར། །ཞེས་པ་དང་། འོད་
སྲུངས་ཀྱི་ལེའུ་ལས། བྱང་ཆུབ་སེམས་དཔའ་ལས་ནི་དེ་བཞིན་གཤེགས་པ་སྐྱེ་བའོ། །ཞེས་པ་ལ་སོགས་པ་མང་དུ་གསུངས་ཤིང་། སྒྲུབ་ཐབས་ཆུང་ངུའི་དབུར་ཡང་། སེམས་

བསྐྱེད་པ་རེ་འབྱུང་བ་དེ་ཡང་། གལ་པོ་ཆེ་ལ་ཡང་ཡང་སྐྱོར་བའི་དོན་ལགས། མདོར་ན་དེའི་ཕྱིར་ནི་བླ་མ་རིན་པོ་ཆེའི་ཞལ་ནས། བྱང་ཆུབ་སེམས་ལས་མ་བྱུང་བའི། །ཡང་
དག་སངས་རྒྱས་སྲིད་མིན་ཕྱིར། །གཙོ་བོར་བྱང་ཆུབ་སེམས་སྦྱོང་ངོ་། །བླ་མ་རྣམས་ཀྱིས་སྙིང་གཏམ་ཡིན། །གསུངས་པའི་དོན། ཇི་ལྟར་འདས་པའི་སངས་རྒྱས་ཀྱང་ཐོག་
མར་བྱང་ཆུབ་ཀྱི་སེམས་རིན་པོ་ཆེ་བསྐྱེད་དེ་སངས་རྒྱས། མ་འོངས་པ་འཚང་རྒྱ་བར་འགྱུར་བ་ཐམས་ཅད་ཀྱང་བྱང་ཆུབ་ཀྱི་སེམས་རིན་པོ་ཆེ་བསྐྱེད་ནས་འཚང་རྒྱ་བར་འགྱུར། ད་
ལྟ་འཚོ་ཞིང་གཞེས་ཏེ་བཞུགས་ནས། ཆོས་སྟོན་པར་གྱུར་པ་རྣམས་ཀྱང་། བྱང་ཆུབ་ཀྱི་སེམས་རིན་པོ་ཆེ་བསྐྱེད་པ་ལ་བརྟེན་ནས་བྱོན་པས་ན། དུས་གསུམ་རྣམ་པར་བཞུགས་
པའི་སངས་རྒྱས་ཐམས་ཅད་ཀྱི་བགྲོད་པ་གཅིག་པའི་ཁྲི་ལམ་སྟོང་ཤུལ་ཡིན་པས་ན། ཤིང་རྟ་ཆེན་པོའི་སྲོལ་ཞེས་བྱ་བར་ཡོངས་སུ་གྲགས་པ་ལགས། དེ་ལྟར་དགོས་པ་ནི། ཐེག་ྋ

།པ་ཆེན་པོར་འཇུག་པའི་ལམ་གྱི་དང་པོར་རྨང་རྡོའམ། གཞི་མ་ལྟ་བུར་སེམས་བསྐྱེད་དེ། བར་དུ་བྱང་ཆུབ་ཀྱི་སེམས་ལ་གནས་པས། སངས་རྒྱས་༄༅།
ཀྱི་ཞིང་སྦྱོང་། སེམས་ཅན་སྨིན་ཅིང་གྲོལ་བར་བྱེད། མཐར་ཐུག་བླ་ན་མེད་པའི་བྱང་ཆུབ་ཐོབ་པར་བྱེད་པས་དགོས་པ་ཤིན་ཏུ་ཆེ་བ་ལགས། ༈ གཉིས་པ་སེམས་མ་བསྐྱེད་
པའི་ཉེས་དམིགས་ནི། སེམས་ཅན་རྣམས་ཐོག་མ་མེད་པའི་དུས་ནས་འཁོར་བའི་རྒྱ་མཚོ་ཆེན་པོ་འདིར་ཡུན་དེ་སྲིད་ཅིག་སོང་ལ། དེ་ཙམ་གྱི་བར་བདེ་ཞིང་སྐྱིད་ནའང་ཅི་སྟོ་
སྟེ། ངན་སོང་གི་སྡུག་བསྔལ་དཔག་ཏུ་མེད་པས་དེ་ཙམ་དུ་མནར་ཡང་། དེ་དག་སྤོང་བའི་ཐབས་ལ་རྨོངས་ཤིང་མི་མཁས་ཏེ། དེ་སྲིད་ཀྱི་བར་དུ་བདེ་སྡུག་གང་ཉམས་སུ་མྱོང་བ་
དེ་དག་ཐམས་ཅད་ཀྱང༌། རང་གི་དོན་དུ་ཡང་མ་སོང་། གཞན་གྱི་དོན་དུ་ཡང་མ་སོང་། འཁོར་བ་ལ་གནོད་པ་སྤུའི་རྩེ་མོ་ཙམ་མ་འཁྱོལ་གྱི་སྟེང་དུ་ཡང་སླར་ལ་འཁོར་བ་འཕེལ་
ཞཱ

བར་བྱས་ཏེ། དེང་སང་གི་བར་དུ་འཁོར་བ་ལས་མ་ཐར་བ་ཡིན་ཏེ། སྤྱོད་འཇུག་ལས། སྡུག་བསྔལ་འདོར་འདོད་སེམས་ཡོད་ཀྱང༌། །སྡུག་བསྔལ་ཉིད་ལ་མངོན་པར་རྒྱུག
བདེ་བར་འདོད་ཀྱང་གཏི་མུག་པས། །རང་གི་བདེ་བ་དགྲ་ལྟར་འཇོམས། །ཞེས་གསུངས་པ་ལྟ་བུ་ལགས། ད་རུང་དུའང་། ཐབས་ཁྱད་པར་ཅན་བྱང་ཆུབ་ཀྱི་སེམས་རིན་པོ་ཆེ་
འདི་དང་མཇལ་བར་མ་གྱུར་ན་སྤྱིར་ཁམས་གསུམ་དུ་འཁོར་བ་ལས་མི་འདའ་ཞིང་། ཁྱད་པར་དུ་ད་ལྟ་སྙིགས་མའི་དུས་འདིར་ཉོན་མོངས་པ་རགས་ལ། གཉེན་པོ་སྟོབས་ཆུང་བར་
འདུག་པས། ཕྱི་མར་ངན་སོང་གསུམ་གྱི་རྒྱུ་ཤས་ཆེ་བར་འདུག་སྟེ། དེ་ཡང་ཞེ་སྡང་ཤས་ཆེ་བའི་མི་དགེ་བའི་དབང་གིས་དམྱལ་བ། འདོད་ཆགས་ཤས་ཆེ་བའི་མི་དགེ་བས་ཡི་
དྭགས། གཏི་མུག་ཤས་ཆེ་བའི་མི་དགེ་བས་དུད་འགྲོ་སྟེ་ངན་སོང་གསུམ། དེ་ཡང་ཞེ་སྡང་གཏི་མུག་དང་འདྲེས་པའི་དགེ་བས་མི། ཞེ་སྡང་དང་ཕྲག་དོག་འདྲེས་པའི་དགེ་བས་

།ལྷ་མ་ཡིན། འདོད་ཆགས་དང་འདྲེས་པའི་དགེ་བས་འདོད་པའི་ལྷ་རྣམས་སུ་སྐྱེ་བར་གསུངས་ཏེ། དེ་དག་གི་ལས་དང་། ལུས་དང་། ཚེ་༄༅།
དང་། གནས་དང་། བདེ་སྡུག་ཐམས་ཅད་ཆོས་མངོན་པའི་སྡེ་སྣོད་ནས་ཤེས་པར་འགྱུར་ཞིང་། དེ་ཡང་། སེམས་ཅན་དམྱལ་བ་དམྱལ་མེས་ཉམས། ཡི་དྭགས་བཀྲེས་ཤིང་སྐོམ་པས་ཉམས། །མི་དག་ཡོངས་སུ་ཚོལ་བས་
ཉམས། །ལྷ་དག་བག་མེད་པ་ཡིས་ཉམས། འཁོར་བ་ཁབ་ཀྱི་རྩེ་ཙམ་ན། །བདེ་བ་ནམ་ཡང་ཡོད་མ་ཡིན། །ཞེས་གསུངས་སོ། །འདིར་ཟུར་ཙམ་ཞིག་སྨོས་ན། དེ་ཡང་དམྱལ་བ་ལ་དམྱལ་ཁམས་བཅོ་བརྒྱད། སྟེང་ན་མར་
རིམ་པ་བཞིན་དུ། ཆུ་བུར་ཅན། ཆུ་བུར་བརྡོལ་པ་ཅན། ཨ་ཆུ་ཟེར་བ། ཀྱི་ཧུད་ཟེར་བ། སོ་ཐམ་ཐམ་པ། ཨུཏྤལ་ལྟར་གས་པ། པདྨ་ལྟར་གས་པ། པདྨ་ལྟར་ཆེར་གས་པ་
སྟེ་གྲང་བའི་དམྱལ་བ་བརྒྱད། དེའི་འོག་ནས། ཡང་སོས། ཐིག་ནག །བསྡུས་འཇོམས། ངུ་འབོད། ངུ་འབོད་ཆེན་པོ། ཚ་བ། རབ་ཏུ་ཚ་བ། མནར་མེད་པ་སྟེ་ཚ་བའི་

དམྱལ་བ་བརྒྱད་དེ་བཅུ་དྲུག །དེའི་ཕྱོགས་བཞི་ན། སྤུ་གྲིའི་ལམ། རོ་མྱགས་ཀྱི་འདམ། ཐལ་ཚན་གྱི་ཆུ་བོ། ཤལ་མ་རིའི་སྡོང་པོ་ལ་སོགས་ཏེ་ཉེ་འཁོར། གཞན་ཡང་སྡུག་
བསྔལ་རྣམ་པ་སྣ་ཚོགས་པ་ཉམས་སུ་མྱོང་བ་རྣམས་ལ་ཉི་ཚེ་བ་ཞེས་བྱ་སྟེ། དམྱལ་ཁམས་བཅོ་བརྒྱད་དེ་རྣམས་ཀྱི་སྡུག་བསྔལ་དཔག་ཏུ་མེད་དེ། མིང་དེ་དག་རང་གིས་ཀྱང་
རྟོགས་པར་འགྱུར་རོ། །སློབ་དཔོན་འཕགས་པ་ཀླུ་སྒྲུབ་ཀྱིས། དམྱལ་བ་གཟུགས་སུ་བྲིས་པ་མཐོང་བ་དང་། །ཐོས་དང་དྲན་དང་བཀླག་པ་ཙམ་གྱིས་ཀྱང་། །འཇིགས་པ་སྐྱེ་བར་
འགྱུར་ན་མི་བཟད་པའི། །རྣམ་སྨིན་ཉམས་སུ་མྱོང་ན་སྨོས་ཅི་དགོས། །ཞེས་པ་དང་། མི་གཅིག་ཉིན་རེར་མདུང་ཐུང་སུམ་བརྒྱ་ཡིས། །རབ་ཏུ་འཇེབས་བསྣུན་སྡུག་བསྔལ་གང་
ཡིན་པ་དང་། །དམྱལ་བའི་སྡུག་བསྔལ་ཆུང་ངུའི་དཔེར་ཡང་མི་བཟོད་རྒྱུར་ཡང་མི་མཆིའོ། །ཞེས་སྡུག་བསྔལ་དཔག་ཏུ་མེད་པར་གསུངས། དེ་བས་ཅུང་ཡི་དྭགས་དྲག་སྟེ། དེ་

།ལ་གཉིས་ལས། ཕྱིའི་སྒྲིབ་པ་ཅན་གྱིས་ནི་ཟས་སྐོམ་མི་མཐོང་། མཐོང་ཡང་བསྲུང་མས་བསྲུངས་ནས་མི་མྱོང་། མྱོང་བ་རྣམས་ཀྱང་རྣག་ཁྲག་
དང་། ངན་སྐྱག་དང་། མེ་དམར་མོར་མཐོང་ནས་ཟ་བར་མི་ཕོད། ཕོད་པ་རྣམས་ཀྱང་ཟ་བར་བརྩམས་པ་ན། ཁ་ཁབ་མིག་ཙམ་དུ་མི་ཤོང་། གྲེ་བ་རྟ་རྔ་ཙམ་ལ་མི་ཐར། ལྟོ་བ་
ཡུལ་ལྗོངས་ཙམ་མི་ཁེངས་པ་ཡོད། ནང་གི་སྒྲིབ་པ་ཅན་ནི། ཟོས་ཤིང་འཐུངས་པ་ཐམས་ཅད་རང་གི་ལྟོ་བར་ཁྲོ་ཆུ་ཁོལ་མ་དང་། ལྕགས་ཀྱི་ཐོ་ལུམ་འབར་བར་གྱུར་ནས། རང་
གི་ལུས་ཐུལ་ཐུལ་བསྲེགས་པར་གྱུར་པ་དང་། གཞན་ཡང་བཀྲེས་སྐོམ། འཇིགས་པ། ངལ་དུབ། ཚ་གྲང་ལ་སོགས་པ་སྡུག་བསྔལ་དཔག་ཏུ་མེད་པ་ཡོད་པས། ཡི་དྭགས་ན་
ཡང་འདོད་པས་ཕོངས་པ་ཡིས། །བསྐྱེད་པའི་སྡུག་བསྔལ་རྒྱུན་ཆགས་མི་འཆོས་པ། །བཀྲེས་སྐོམ་གྲང་དྲོ་ངལ་ལ་སོགས་པ་ཡི། །བཀྲེན་པ་ཤིན་ཏུ་མི་བཟད་བརྟེན་འཚལ་ལོ།
ཐྭ

ཞེས་གསུངས། ཡི་དྭགས་པས་དུད་འགྲོ་ཅུང་དྲག་སྟེ། དེ་ལའང་གཉིས་ལས། བྱིང་ན་གནས་པ་ཞེས་བྱ་བ་རྒྱ་མཚོ་ཆེན་པོ་ན་ཁང་པའམ་རྭ་བས་བསྲུངས་པ་མེད་ཀྱང་། ཆང་
གར་གྱི་སྦང་མ་བཞིན་དུ་ཡོད་པས། དེ་དག་བླུན་ཞིང་གཏི་མུག་པས་ཏེ་ཕན་ཚུན་གཅིག་ལ་གཅིག་ཟ་བ་དང་། མྱགས་པ་ལ་སོགས་སྡུག་བསྔལ་དཔག་ཏུ་མེད། ཁ་འཐོར་བ་འདི་
རྣམས་ལའང་། གཞན་གྱི་ཞར་དང་ཞོར་ལ་འཆི་བ་དང་། ཤ་ཁྲག་དང་། པགས་པ་རུས་པའི་ཆེད་དུའང་སྲེག་གཅོད་དང་འབྲོས་འདེད། བཤའ་བཤུ། གཞན་ཡང་མིའི་བཀོལ་.Jlgzt.vluzs.le.a2
བ་རྣམས་ལའང་། མི་ཐེག་པར་བསྐུར། མི་ནུས་ཀྱང་བསྐུལ། ཞོ་བཞོས་པ་དང་ལས་བྱས་པའི་མཐར་རྒས་ཐུག་པ་ལ་བསད་ནས་ཟ་བ་ལ་སོགས་བཟོད་པར་དཀའ་བ་མང་པོ་ཡོད་
པས། དུད་འགྲོའི་སྐྱེ་གནས་ཡང་ཡང་གསོད་པ་དང་། །བཅིངས་དང་བརྡེག་དང་སྡུག་བསྔལ་སྣ་ཚོགས་པ། །གཅིག་ལ་གཅིག་ཟ་སྡུག་བསྔལ་མི་བཟད་པ། །ཁ་གཅིག་མུ་ཏིག་

།བལ་དང་རུས་པ་ཁྲག ། ཤ་དང་ལྤགས་པའི་ཆེད་དུ་འཆི་བར་འགྱུར། །ཞེས་གསུངས་པ་ཡིན། ལས་ཅུང་ཟད་དཀར་བའི་འབྲས་བུ་མཐོ་རིས་གསུམ་༄༅།
ཐོབ་པར་གྱུར་ཀྱང་། སྡུག་བསྔལ་ལས་མ་འདས་ཏེ། འོ་སྐོལ་མི་ལ་ནི་སྐྱེ་རྒ་ན་འཆིའི་སྡུག་བསྔལ་ཆེན་པོ་བཞི། གཉེན་བྱམས་པ་དང་བྲལ་བའམ་བྲལ་གྱིས་དོགས། སྡང་དགྲ་
* བོ་དང་ཕྲད་པའམ་ཕྲད་ཀྱིས་དོགས། མེད་ན་བཙལ་གྱིས་མི་རྙེད། ཡོད་ན་འཚོ་སྐྱོང་མི་ཐུབ་པ་ལ་སོགས་ཏེ། མདོར་ན་མིའི་སེམས་འདི་རིགས་ལ་བསྒྲུབ་དཀའ་བ་ཞིག་འདུག་
པས་ནམ་ཡང་བདེ་བའི་གོ་སྐབས་མི་འདུག་པས། དེས་ན་འདོད་པས་ཕོངས་དང་འཆི་བ་དང་། །ན་དང་རྒ་སོགས་སྡུག་བསྔལ་དུ་མ་ཡི། །འབྱུང་གནས་འཁོར་བ་ལ་ནི་སྐྱོ་མཛོད་
ལ༑ །འདི་ཡི་ཉེས་པ་ཤེས་ཤིང་སད་པར་མཛོད། །ཅེས་གསུངས་སོ། །ལྷ་མ་ཡིན་རང་བཞིན་གྱིས་ཞེ་སྡང་དང་ལྡན་པས། གཞན་གྱི་དཔལ་ལ་ཕྲག་དོག་ཅིང་། །ཕན་ཚུན་གྱི་༅

ནང་དུའང་རྩོད་པས་སྡུག་བསྔལ་ཏེ། །ལྷ་མིན་དག་ན་རང་བཞིན་གྱིས་ལྷ་ཡི། །དཔལ་ལ་སྡང་ཞིང་ཡིད་ཀྱི་སྡུག་བསྔལ་ཆེ། །དེ་དག་བློ་དང་ལྡན་ཡང་འགྲོ་བ་ཡི། སྒྲིབ་
བདེན་པ་མཐོང་བ་མ་མཆིས་སོ། །ཞེས་གསུངས་སོ། །ལྷ་རྣམས་བདེ་ཞིང་སྐྱིད་པ་ལྟར་སྣང་ཡང་། འཆི་འཕོ་བའི་ལྟས་ངན་པ་མཐོང་བ་དང་། ཁམས་འོག་མར་ལྟུང་བར་ཤེས་
པ་དང་། གཡུལ་ཉེས་པ་ལ་སོགས་སྡུག་བསྔལ་དཔག་ཏུ་མེད་དེ། ལུས་ཀྱི་ཁ་དོག་མི་སྡུག་འགྱུར་བ་དང་། །སྟན་ལ་མི་དགའ་མེ་ཏོག་ཕྲེང་རྙིང་དང༌། །གོས་ལ་དྲི་མ་ཆགས་.Igly21.24i
la.dao.a2
དང་ལུས་ལ་ནི། །སྔོན་ཆད་མེད་པའི་རྔུལ་འབྱུང་ཞེས་བགྱི་བ། །མཐོ་རིས་འཆི་འཕོ་སྦྲོན་བགྱིད་སྔ་ལྟས་ལྔ། །ལྷ་ཡུལ་གནས་པའི་ལྷ་རྣམས་ལ་འབྱུང་ངོ་། །ཞེས་པ་དང༌། རབ་
སྣང་གི་མདོ་ལས། ལྷ་མ་ཡིན་གྱི་གཡུལ་ཉེས་ཤིང་། །འཆི་ལྟས་ཕོག་པར་གྱུར་པ་ནི། །དམྱལ་བ་ཡང་སོས་སྡུག་བསྔལ་གྱི། །བཅུ་དྲུག་ཆར་ཡང་མི་ཕོད་དོ། །ཞེས་གསུངས་

༄༅། །སོ། །དེ་ལྟར་བདེ་ཞིང་སྐྱིད་པ་ལྟར་སྣང་བ་ཐམས་ཅད་ཀྱང་འགྱུར་བའི་སྡུག་བསྔལ་དུ་འདུག །ངན་སོང་གསུམ་གྱི་སྡུག་བསྔལ་ནི་སྡུག་བསྔལ་གྱི་
སྡུག་བསྔལ་བར་འདུག །ཁམས་གོང་མ་རྣམས་བཏང་སྙོམས་པ་སྟེ། དེ་ཡང་རིགས་དྲུག་ཐམས་ཅད་ལ་འདུ་བྱེད་སྡུག་བསྔལ་སྤྱི་ཁྱབ་ཏུ་ཡོད། བདེ་སྐྱིད་ལ་ལོངས་སྤྱོད་པ་
ཐམས་ཅད་ནི། དགེ་བའི་འབྲས་བུ་ཕྱུང་ནས་སྡུག་བསྔལ་གྱི་རྒྱུ་ལ་སྤྱོད་པར་འདུག །ཕོངས་ཤིང་སྡུག་བསྔལ་བ་ཐམས་ཅད་ནི་སྡུག་བསྔལ་གྱི་འབྲས་བུ་ལ་སྤྱོད་པར་འདུག་
པས། གང་ལྟར་བྱས་ཀྱང་སྡུག་བསྔལ་གྱི་ཡོ་ལངས། གང་དུ་གནས་ཀྱང་སྡུག་བསྔལ་གྱི་གནས་མལ། སུ་དང་འགྲོགས་ཀྱང་སྡུག་བསྔལ་གྱི་གྲོགས་པོ། མང་ཞིང་འབྱོར་ཡང་
སྡུག་བསྔལ་གྱི་བསྣོན་མ་རུ་འདུག་པས། དེ་ལྟར་ཡང་དང་ཡང་དུ་སྲིད་པ་ཉིང་མཚམས་སྦྱོར་ཞིང་། གཅིག་ནས་གཅིག་ཏུ་འཁོར་མར་སྐྱེ་ཤིའི་བརྒྱུད་མ། ཕུང་པོའི་འདོར་ཐྭ

ལེན། སྡུག་བསྔལ་གྱི་ཉིང་བསིངས་མུ་མཐའ་མེད་པ་སྟེ། བྱང་ཆུབ་ཀྱི་སེམས་དང་མི་ལྡན་པའི་ཉེས་དམིགས་སུ་ཤེས་པར་བྱས་ནས། འཁོར་བ་དེ་དག་ལས་ཐར་པར་བྱ་བའི་དོན་
དུ་བྱང་ཆུབ་ཏུ་སེམས་བསྐྱེད་པ་ནི་གལ་ཤིན་ཏུ་ཆེ་བ་ལགས། ༈ གསུམ་པ་སེམས་བསྐྱེད་པའི་ཕན་ཡོན་ནི། སྡོང་པོ་བཀོད་པ་ལ་སོགས་པའི་མདོ་སྡེ་རྣམས་ལས། འདི་ལྟར་
བྱང་ཆུབ་ཀྱི་སེམས་དེ་ནི་ཕྱོགས་བཅུའི་དེ་བཞིན་གཤེགས་པ་ཐམས་ཅད་ཀྱི་ཕའོ། མའོ། ས་བོན་ནོ། འབྱུང་གནས་སོ། རྟེན་ནོ། གྲོགས་སོ། ཀུན་དགའ་ར་བ་དང་ཁང་ཆེན་
པོ། ཟམ་པའོ། །ཐེག་པའོ། བཞོན་པའོ། །སྲོག་གོ། །གཞིའོ། རིན་པོ་ཆེའི་བང་མཛོད་དོ། །བྱང་ཆུབ་སེམས་ཀྱི་སྐད་ཅིག་ཙམ་ལ་ཡང་། ལས་དང་ཉོན་མོངས་པའི་སྡིག་
སྒྲིབ་ཐམས་ཅད་མ་ལུས་པར་འཇོམས་ཤིང་ཟད་པར་བྱེད་པའོ། །འཁོར་བའི་ཉེས་པ་རྣམས་བརླག་པར་བྱེད་ཅིང་ངན་འགྲོ་རྣམས་རྒྱུན་གཅོད་པར་བྱེད་པའོ། །བདུད་དམ་བདུད་ཀྱི་༔

།རིས་ཀྱི་སེམས་ཅན་མ་རུངས་པ་ཐམས་ཅད་ཟིལ་གྱིས་གནོན་ཅིང་། དེ་དག་ཐམས་ཅད་ཀྱིས་གླགས་རྙེད་པར་མི་འགྱུར་རོ། །ཟག་བཅས་ཟག་མེད་ཀྱི་༄༅།
བདེ་ལེགས་ཇི་སྙེད་པ་ཐམས་ཅད་ཀྱི་འབྱུང་གནས་སུ་འགྱུར་ཞིང་། ཡོན་ཏན་དང་ཅི་འདོད་པ་ཐམས་ཅད་ཟད་མི་ཤེས་པར་འབྱུང་བའོ། །ཞེས་གསུངས་པས། ཡུམ་རྒྱས་པ་
ལས། བྱང་ཆུབ་སེམས་དཔའ་འཇིག་རྟེན་ན་ཡོད་ན། ལྷ་དང་མི་འཇིག་རྟེན་ན་ཡོད་དོ། རྒྱལ་རིགས་དང་། བྲམ་ཟེའི་རིགས་དང་། ཁྱིམ་བདག་གི་རིགས་ཆེ་ཞིང་མཐོ་བ་རྣམས་
འཇིག་རྟེན་ཡོད་དོ། གསེར་དང་། དངུལ་དང་། བཻ་ཌཱུརྻ་དང་། མུ་ཏིག་ལ་སོགས་པ་རིན་པོ་ཆེའི་རིགས་རྣམས་འཇིག་རྟེན་ན་ཡོད་དོ། །ཞེས་པ་ལ་སོགས་པ་མདོར་ན་འཁོར་
འདས་ཀྱི་བདེ་ལེགས་ཇི་སྙེད་པ་དང་། ལུས་ཅན་རྣམས་ཉེ་བར་འཚོ་བའི་གཞིའ མ་རྟེན་དུ་གྱུར་པ་ཐམས་ཅད་ཀྱང་བྱང་ཆུབ་ཀྱི་སེམས་རིན་པོ་ཆེ་ལས་འབྱུང་བར་གསུངས། སྡོང་པོ་

བཀོད་པའི་མདོ་ལས། སྔོན་ལྷོ་ཕྱོགས་ཀྱི་རྒྱུད་གྲོང་ཁྱེར་སྐྱིད་པའི་འབྱུང་གནས་ཞེས་བྱ་བར། ཚོང་དཔོན་ནོར་བརྟན་ཞེས་བྱ་བ་ཕྱུག་ཅིང་ལོངས་སྤྱོད་དང་ལྡན་པ་ཞིག་ལ། བུ་ནོར་
བཟང་ཞེས་བྱ་བ་ཞིག་ཡོད་པས། འཕགས་པ་འཇམ་དཔལ་ལ་དད་དེ་བྱང་ཆུབ་ཏུ་སེམས་བསྐྱེད་དེ། བྱང་ཆུབ་སེམས་དཔའ་བསླབ་པ་བཙལ་བའི་ཕྱིར། འཇམ་དཔལ་གྱིས་རྗེས་
སུ་བསྟན་པ་ལྟར་སོང་སོང་བ་ལས། འཕགས་པ་བྱམས་པའི་དྲུང་དུ་སོན་པ་དང་། དེས་ཁང་པ་བརྩེགས་པ་རྣམ་པར་སྣང་མཛད་ཀྱི་རྒྱན་གྱིས་བརྒྱན་པའི་སྙིང་པོ་ཅན་ཞེས་བྱ་བའི་
ཕྱོགས་གཅིག་ན། འཕགས་པ་འཁོར་རྒྱ་མཚོ་ལྟ་བུ་ལ་ཆོས་སྟོན་པ་རྒྱང་རིང་པོ་ནས་མཐོང་བས་དགའ་མགུ་ཡི་རངས་ཏེ་ཕྱག་ལན་སྟོང་དུ་བཙལ་ལོ། འཕགས་པ་བྱམས་པའི་ཕྱག་
གཡས་པ་གསེར་གྱི་མདོག་ཅན་བརྐྱངས་ནས། དེས་འཁོར་རྣམས་ལ་བསྟན་ནས་ལྟོས་ཤིག །བསམ་པ་ཡོངས་སུ་དག་པ་འདི། །ནོར་བཟང་ནོར་རྣམས་རབ་ཏུ་བརྟན་པའི་བུ། 24

༄༅། །བྱང་ཆུབ་སྤྱོད་པ་དམ་པ་ཡོངས་ཚོལ་ཞིང་། །མཁས་པའི་དྲུང་དུ་ཉེ་བར་ལེགས་འོངས་སམ། །ལེགས་པར་འོངས་སམ་སྙིང་རྗེ་བྱམས་བྱུང་ཁྱོད།
བྱམས་པའི་དཀྱིལ་འཁོར་ཡངས་པར་ལེགས་འོངས་སམ། །ལེགས་པར་འོངས་སམ་ལྟ་ན་རབ་ཞི་བ། །སྤྱད་པ་སྤྱོད་ཚེ་དུབ་པར་མ་གྱུར་རམ། །རྣམ་དག་བསམ་གཏན་ཚུར་ཤོག་
འོངས་པ་ལེགས། །སྐྱོན་མེད་ཡིད་བརྟན་ཚུར་ཤོག་འོངས་པ་ལེགས། །དབང་པོ་མ་ཞུམ་ཚུར་ཤོག་འོངས་པ་ལེགས། །སྤྱད་པ་སྤྱོད་ཚེ་དུབ་པ་མེད་གྲོགས་སམ། །ཞེས་བྱ་བ་ལ་
སོགས་པ་གསུངས་པ་དང་། ནོར་བཟང་གིས་ཐལ་མོ་སྦྱར་ཏེ། འཕགས་པ་བྱམས་པ་བདག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཞུགས་ནས། བྱང་ཆུབ་སེམས་
དཔའི་སྤྱོད་པ་ལ་ཇི་ལྟར་བསླབ་པར་བགྱི་བ་དང་། ཇི་ལྟར་ནན་ཏན་དུ་བགྱི་བ་མ་འཚལ་བས་བསྟན་དུ་གསོལ། ཞེས་ཞུས་པས། རིགས་ཀྱི་བུ་ཁྱོད་ནི་དགེ་བའི་བཤེས་གཉེན་གྱིས་
ཐྭ

ཡོངས་སུ་བཟུང་ངོ་། །དེ་ཅིའི་ཕྱིར་ཞེ་ན། རིགས་ཀྱི་བུ་བྱང་ཆུབ་ཀྱི་སེམས་ནི་སངས་རྒྱས་ཀྱི་ཆོས་ཐམས་ཅད་ཀྱི་ས་བོན་ལྟ་བུའོ། །འགྲོ་བ་ཐམས་ཅད་ཀྱི་དཀར་པོའི་ལོ་ཐོག་
འཕེལ་བས་ཞིང་ལྟ་བུའོ། །འཇིག་རྟེན་ཐམས་ཅད་བརྟེན་པས་ས་ལྟ་བུའོ། །དོན་ཡང་དག་པར་བསྒྲུབས་པས་ཡིད་བཞིན་གྱི་ནོར་བུ་ལྟ་བུའོ། །དོན་མ་གྲུབ་པར་མི་ལྡོག་པས་ཁྱབ་
teliev.illtca
པས་ཁྱབ་འཇུག་གི་འཕང་མདུང་ལྟ་བུའོ། །ཞེས་པ་ལ་སོགས་པའི་དཔེ་དུ་མ་ཞིག་གསུངས་པ་དང་། ཡང་དེ་ཉིད་ལས། དཔེར་ན་རྡོ་རྗེ་རིན་པོ་ཆེ་ནི་ཆག་པར་གྱུར་ཀྱང་། གསེར་
.〔g
* ལ་སོགས་པའི་རྒྱན་གཞན་ཐམས་ཅད་ནི་ཟིལ་གྱིས་གནོན་ཞིང་། རྡོ་རྗེ་རིན་པོ་ཆེའི་མིང་ཡང་མི་འདོར་ལ། འཇིག་རྟེན་གྱི་དབུལ་བ་ཡང་སེལ་བར་བྱེད་དོ། །དེ་བཞིན་དུ་ཐམས་ཅད་ng
མཁྱེན་པའི་སེམས་བསྐྱེད་རིན་པོ་ཆེ་ཡང་། ནན་ཏན་དང་བྲལ་ཡང་། ཉན་ཐོས་དང་རང་སངས་རྒྱས་ཀྱི་ཡོན་ཏན་ཐམས་ཅད་ཟིལ་གྱིས་གནོན་ཞིང་། བྱང་ཆུབ་སེམས་དཔའི་མིང་

།ཡང་མི་འདོར་ལ། འཁོར་བའི་དབུལ་བ་ཡང་སེལ་བར་བྱེད་དོ། །ཞེས་གསུངས་པས། འོ་སྐོལ་བྱང་ཆུབ་ཀྱི་སེམས་དང་འཕྲད་པ་རྣམས་ཀྱིས་བྱང་
ཆུབ་ཀྱི་སེམས་དེ་བཏང་བར་གྱུར་ཀྱང༌། བྱང་ཆུབ་ཀྱི་སེམས་ཀྱིས་འོ་སྐོལ་མི་གཏོང་བར། གནས་སྐབས་དང་མཐར་ཐུག་གི་ཕན་ཡོན་བསམ་གྱིས་མི་ཁྱབ་པར་གསུངས་པ་
༈ །།སྤྱི་དོན་གཉིས་པ་སེམས་བསྐྱེད་ཀྱི་རང་བཞིན་གཏན་ལ་དབབ་པ་ལ། མཚན་ཉིད། དབྱེ་བ། སྐབས་དོན་ངོས་འཛིན་འཕྲོས་པ་དང་བཅས་པ་གསུམ་
ལགས།།
ལས། དང་པོ་མཚན་ཉིད་ལ། སེམས་བསྐྱེད་པ་སྤྱི་དང་བྱེ་བྲག་སོ་སོའི་མཚན་ཉིད་གཉིས་ལས། སེམས་བསྐྱེད་པ་སྤྱིའི་མཚན་གཞིའི་ངོ་བོ་སྟོང་ཉིད་སྙིང་རྗེའི་སྙིང་པོ་
༢ ཅན། མཚན་ཉིད་རྫོགས་པའི་སངས་རྒྱས་ཀྱི་བསྒྲབ་པ་ཁྱད་པར་བ་ཞེས་བྱ་བ་མི་གནས་པའི་མྱ་ངན་ལས་འདས་པའི་སེམས་སུ་བསྒྲུབ་པར་བྱེད་པ་ཡིན་ལ། དེ་མ་ཐོབ་པ་ཐོབ་པར་ཆ

ད་པ་ལ་སེམས་བསྐྱེད་ཞེས་ཟེར། བསྐྱེད་བྱ་ཀུན་གཞི། ཟག་མེད་ས་བོན། བསྐྱེད་བྱེད་ཡིད་ཀྱི་ཤེས་པ། སྦྱང་གཞི་བདེ་གཤེགས་སྙིང་པོ། སྦྱོང་བྱེད་སྟོང་ཉིད་སྙིང་རྗེའི་སྙིང་
པོ་དབྱེར་མེད་པ། རྫོགས་པའི་བྱང་ཆུབ་ཏུ་བསྒྲུབས་པས། སེམས་རྒྱུད་དེའི་ངོ་བོར་བྱེད་པ་ཅིག་ཡིན་གསུངས། བྱེ་བྲག་སོ་སོར་དབྱེ་ན་དོན་དམ་དང་ཀུན་རྫོབ་གཉིས་ལས། དོན་
དམ་སེམས་བསྐྱེད་ནི་རང་གི་སེམས་ཉིད་མ་རྟོགས་པས། ད་ལྟ་དངོས་པོ་དང་མཚན་མར་གཟུང་བ་དང་འཛིན་པའི་སེམས་སུ་ཡོད་པ་དེ་སྤྲོས་པ་ཐམས་ཅད་བྲལ་བ། རྣམ་ཐར་སྒོ་
གསུམ་གྱི་སེམས་སུ་ངེས་པར་བྱེད་པ་ཞིག་ཡིན་ལ། དེ་བསྐྱེད་པ་ཆོ་ག་ལ་བརྟེན་མ་བརྟེན་བཞེད་པ་ཐ་དད་དུ་འདོད་པར་གདའ་སྟེ། མདོ་སྡེ་ལས་དངོས་སུ་ཆོ་ག་མ་བཤད་
ཀྱང་། རྒྱུད་སྡེ་ན་ཤིན་ཏུ་ཡང་གསལ་བར་བཤད་ལ། སྐྱེ་བའི་རྐྱེན་གང་གིས་བྱེད་ངེས་པ་མེད་དེ། གང་ལྟར་ཡང་མདོ་རྒྱུད་བསྟན་བཅོས་ཐམས་ཅད་དགོངས་པ་མཐུན་པར། བླ་༔

།མའི་དུས་གནད་དང་། གདམས་ངག་བསྒོམ་པ་ལ་བརྟེན་ནས་ཚོགས་རྫོགས་ཤིང་སྡིག་པ་དག་པས་བྱིན་རླབས་ཞུགས་ཏེ། ཞི་གནས་དང་ལྷག་མཐོང་
ཟུང་དུ་འཇུག་པའི་བདག་ཉིད་ཅན་དུ་སྐྱེ་བར་གསུངས་པ་ལགས། ཀུན་རྫོབ་སེམས་བསྐྱེད་ཀྱི་མཚན་ཉིད་ནི། མགོན་པོ་བྱམས་པས། སེམས་བསྐྱེད་པ་ནི་གཞན་དོན་ཕྱིར། །ཡང་
དག་རྫོགས་པའི་བྱང་ཆུབ་འདོད། །ཅེས་བྱ་བ་ལ། སློབ་དཔོན་སེངྒེ་བཟང་པོས། སེམས་ཡུལ་ཁྱད་པར་དུ་འཕགས་པ་ལ་དམིགས་པའི་སྣང་བ་ཅན་ཞེས་བྱ་བར། ཡུལ་གཞན་
དོན་ནོ། དམིགས་པ་སངས་རྒྱས་བསམ་པ་དེ་ཐོབ་པར་འདོད་པ་ཞིག་ལགས་པར་གདའ། ༈ གཉིས་པ་སེམས་བསྐྱེད་ཀྱི་དབྱེ་བ་ནི། རང་གི་ངོ་བོས་ཕྱེ་ན་སྨོན་པ་དང་འཇུག་པ་
གཉིས། ཡུལ་གྱིས་ཕྱེ་ན་ཀུན་རྫོབ་དང་དོན་དམ་གཉིས། སྐྱེ་ཚུལ་གྱིས་ཕྱེ་ན་བརྡ་ལས་བྱུང་བ་དང་། ཆོས་ཉིད་ཀྱིས་ཐོབ་པ་གཉིས། ས་མཚམས་ཀྱིས་ཕྱེ་ན་མོས་པས་སྤྱོད་པའི་

སར། སོ་སོ་སྐྱེ་བོའི་དུས་བདག་གཞན་མཉམ་པར་མོས་པ། མོས་པ་ཐོབ་པའི་སེམས་བསྐྱེད། བདེན་པ་མཐོང་བར། ས་དང་པོ་ནས་བདུན་པའི་བར། བདག་གཞན་མཉམ་པའི་ཕན་བདེས་མཐོང་སྤང་ལས་གྲོལ། ལྷག་པའི་བསམ་པ་ཐོབ་
ཕས། ལྷག་བསམ་དག་པའི་སེམས་བསྐྱེད། དག་པའི་སར། བརྒྱད་པ་ཡན་ཆད་དུ་བསླབ་པ་གསུམ་གྱི་འབྲས་བུ་སྨིན་པས། རྣམ་པར་སྨིན་པའི་སེམས་བསྐྱེད། ས་བཅུ་པར་སྒྲིབ་པ་ཕལ་ཆེར་སྤངས་པས། སངས་རྒྱས་
ཀྱི་སར་སྒྲིབ་པ་དག་པའི་སེམས་བསྐྱེད་དང་བཞི། རྟེན་གྱིས་ཕྱེ་ན་ས་ལྟ་བུའི་སེམས་བསྐྱེད་པ་ཉི་ཤུ་རྩ་གཉིས། གྲོགས་ཀྱིས་ཕྱེ་ན་མི་ཟད་པ་བརྒྱད་ཅུ་བྱ་བས་འབྱེད་པ་ལགས་པར་
གདའ། ༈ གསུམ་པ་སྐབས་དོན་ངོས་འཛིན་འཕྲོས་པ་དང་བཅས་ནས། ད་རེས་བརྡ་སྤྲོད་པར་བྱེད་པའི་སེམས་བསྐྱེད་འདི་ངོ་བོ་སྨོན་འཇུག་ཀུན་རྫོབ་ཀྱིས་བསྡུས་པ། ཡང་དག་
པར་བླངས་པ་སྒྲ་ལས་བྱུང་བའི་སེམས་བསྐྱེད་མོས་པ་སྤྱོད་པ་ས་ལྟ་བུའི་སེམས་བསྐྱེད་ཀྱི་ཁོངས་སུ་གཏོགས་པ་ཞིག་བདག་གིས་འབོགས་ཤིང་། ཁྱེད་རྣམས་ཀྱིས་ལེན་པར་བྱེད་པ་ལགས། 8

། སྨོན་འཇུག་གཉིས་པོ་འདི་ལ་བཞེད་པའི་ཁྱད་པར་སྡོང་པོ་བཀོད་པའི་མདོ་ལས། རིགས་ཀྱི་བུ་སེམས་ཅན་གང་དག་བླ་ན་མེད་པའི་བྱང་ཆུབ་ཏུ་སྨོན་པ་
ནི་སེམས་ཅན་གྱི་ཁམས་ན་དཀོན་ནོ། །ཆས་པ་ནི་དེ་བས་ཀྱང་དཀོན་ནོ། །ཞེས་སྨོན་པ་དང་། ཆས་པའི་སེམས་སུ་གསུངས་པ་དང་། འཕགས་པ་ཐོགས་མེད་ཀྱིས། སྨོན་པ་ནི་
འདོད་པའི་སེམས་དེ་འབྲས་བུ་ལ་དམིགས་པ་དང་། འཇུག་པ་ནི་ཞུགས་པའི་སེམས་ཏེ་ལམ་ལ་དམིགས་པ་གཉིས་སུ་གསུངས་པ། ཇོ་བོ་ཆེན་པོའི་རྗེས་སུ་འབྲངས་ནས་སྨོན་པ་
སེམས་བསྐྱེད་པ། འབྲས་བུ་སངས་རྒྱས་ལ་དམ་འཆའ་ཞིང་། འཇུག་པ་སེམས་བསྐྱེད་དེའི་རྒྱུ་ལ་དམ་འཆའ་བ། བྱང་སེམས་ཀྱི་ཚུལ་ཁྲིམས་ཀྱི་སྡོམ་པ་ཞེས་བྱ་བར་
བཞེད། སློབ་དཔོན་ཞི་བ་ལྷའི་སྤྱོད་འཇུག་ལས། འགྲོ་བར་འདོད་པ་དང་འགྲོ་བ་དངོས་དཔེར་བྱས་ནས། བསླབ་བཏུས་ལས། སྤྱོད་པ་དང་མི་ལྡན་པ་དང་། ལྡན་པ་ཞེས་

གསུངས། དཔལ་ལྡན་ས་སྐྱ་པས། སྨོན་འཇུག་གཉིས་ཀ་ལ་དེའི་སེམས་བསྐྱེད་པ་བསླབ་བྱ་ལ་འཇུག་པར་བྱ་བ་དང་གསུམ་གསུམ་དུ་མཛད་པས། གཉིས་ཀ་མི་མཐུན་ཕྱོགས་
གཞི་དང་བཅས་པ་སྤོང་བའི་སེམས་རྒྱུན་ཆགས་ཡོད་པས་སྡོམ་པ་དང་ལྡན་པར་བཞེད། སློབ་དཔོན་ཛེ་ཏ་རིས། སེམས་ཅན་ཐམས་ཅད་ལ་ཕན་བདེ་བསྒྲབ་དོན་དུ། སེམས་བསྐྱེད་
པར་ཁས་འཆེ་བ་ནི་སྨོན་པའི་སྡོམ་པ། ཇི་ལྟར་བཟུང་བ་ལྟར་ཁས་འཆེ་བ་ནི་འཇུག་པའི་སྡོམ་པར་བཞེད། དོན་ལ་སྨོན་པ་སེམས་བསྐྱེད་སངས་རྒྱས་ལ་ཡིད་སྨོན་གཏོང་བ་ལྟ་བུའི་
ནས་དམ་བཅས་ནས། བསམ་པ་རྒྱ་ཆེན་པོ་ལ་ཞུགས་པ་ཉན་རང་དང་ལྷ་མིའི་ཞི་བདེ་ལ་སོགས་པ་བསྡམ་དགོས་ལ། འཇུག་པ་སེམས་བསྐྱེད་པ་དེའི་ལམ་ལ་ཞུགས་ཤིང་། རྒྱུ་
བསྒྲུབ་པར་དམ་བཅས་ནས་ལག་ཏུ་ལེན་པ་སྟེ། ལས་རྒྱ་ཆེན་པོ་ལ་ཞུགས་པས། དེའི་མི་མཐུན་ཕྱོགས་མཐའ་དག་སྡོམ་པས། དོན་ལ་དེ་གཉིས་སྡོམ་པ་དང་ལྡན་པར་ཞེས་ཀྱང་སྐྱ

། གསུངས་པར་གདའ། ཡང་ལོ་ཙཱ་བ་ཆེན་པོ་འགའ་ཞིག་གིས། ས་ཐོབ་མན་ཆད་ལ་སྨོན་པ་སེམས་བསྐྱེད་དམ། ཡན་ཆད་ལ་འཇུག་པ་སེམས་བསྐྱེད་
ཅེས་གསུངས་པ་ལགས་པར་གདའ་ནའང་། དྲི་མམེད་པ་བསྟན་པའི་མདོ་ལས། འཇིག་ཚོགས་ལ་ལྟ་བ་རབ་རིབ་དང་མཉམ་པ་དྲལ་ནས། བྱང་ཆུབ་ཀྱི་སེམས་བསྐྱེད་ཅིང་ཞེས་པ་དང་། རྩ་བའི་ལྟུང་བ་ཉོན་མོངས་པ་ཆེན་པོས་ཀུན་
རྒྱུནས་དཀྲིས་པ་ལས་འབྱུང་བར་གསུངས་པ་དང་འགལ་བ་ལྟ་བུར་གདའ་ལགས། དོན་ལ་ཀུན་རྫོབ་སྨོན་འཇུག་དོན་དམ་དང་། གཉིས་ཀ་སྐྱེ་བོའི་དུས་སུ་བསྐྱེད། སྨོན་པ་མཚན་
ཉིད་པ་སྦྱོར་ལམ་ཡན་ཆད་དུ་སྐྱེ་ཞིང་། དོན་དམ་སེམས་སྐྱེད་བདེན་པ་མཐོང་ནས་ངེས་པ་ཐོབ་སྟེ། དག་པའི་ས་བཅུ་པའི་མཐར་རྡོ་རྗེ་ལྟ་བུའི་ཏིང་ངེ་འཛིན་མངོན་དུ་བྱས་
༣ ནས། སངས་རྒྱས་ཀྱི་སར་སྐུ་གསུམ་ལྷུན་གྱིས་གྲུབ་པ་སྟེ། བྱང་ཆུབ་ཀྱི་སེམས་གསུམ་མཐར་ཕྱིན་པའི་དོན་ཡིན་ཞེས་གསུངས་པ་ལགས། ཡང་འཕགས་པ་འཇམ་དཔལ་

དང་། མགོན་པོ་བྱམས་པ་གཉིས་ཀྱི་བཀའ་སྲོལ། འཕགས་པ་ཀླུ་སྒྲུབ་དང་། འཕགས་པ་ཐོགས་མེད་ལས་བརྒྱུད་པ་གཉིས་ལས། དཔལ་ལྡན་ས་སྐྱ་པས། དབུ་མ་ལུགས་
དང་སེམས་ཙམ་ལུགས་ཞེས་བྱ་བ་མཛད་དེ། དེ་གཉིས་ལྟ་སྤྱོད་མི་འདྲ་བའི་ཁྱད་པར་མང་དུ་ཡོད་པས། དེ་དག་ཕན་ཚུན་འདྲེས་ན་དམ་ཆོས་འདྲར་སྣང་སྟོན་པར་འགྱུར་ཞེས་
གསུངས་པ་བདོག་པར་གདའ་སྟེ། འཕགས་པ་གཉིས་སོ་སོ་རྗེས་འབྲངས་དང་བཅས་པའི་གཞུང་། ཆོ་ག་རང་བཅས་པ་རྣམས་ལ་བསམ་ནས་དེ་དག་ལས་ཤེས་པར་འགྱུར། མདོར་ན་བཅོམ་ལྡན་འདས་ལ་མི་མཁྱེན་པའམ། མ་
གཟིགས་པའམ། ཐུགས་སུ་མ་ཆུད་པ་མི་མངའ་བས། གདུལ་བྱའི་ཁམས་དང་། མོས་པ་དང་འཚམས་པར་བཀའ་སྡེ་སྣོད་དུ་བསྟན་པ་ལས་བྱུང་བ་ལྟར། སྐྱེས་བུ་དམ་པ་
རྣམས་ཀྱིས་ཀྱང་། གང་ཟག་གི་བློ་དང་བསྟུན་ནས་ཆོ་གའང་རབ་འབྲིང་གསུམ་དུ་མཛད་དེ། ཁྱིམ་པ་ལྟ་བུ་བློ་ཆུང་བ་རྣམས་ཀྱིས། ཇོ་བོ་ཆེན་པོའི་བཀའ་སྲོལ། སྨོན་པའི་

།སེམས་ཙམ་ཞིག་བསྐྱེད་ནས། དེ་སྦྱོང་བར་བྱེད་པ་ལ་རྒྱལ་པོ་ལ་གདམས་པ་ལ་སོགས་པ་མདོ་ནས་གསུངས་པ་ལྟར། ཅི་ནུས་སུ་སློབ་པ་
དང་། འབྲིང་གི་སྨོན་འཇུག་རིམ་པ་ལྟར་ལེན་ཞིང་། སྡོམ་པ་ཉི་ཤུ་པ་ནས་གསུངས་པ་ལྟར་རིམ་གྱིས་སློབ་པ་དང་། རབ་ཀྱིས་སློབ་དཔོན་ཞི་བ་ལྷའི་བཀའ་སྲོལ་སྨོན་འཇུག་
གཅིག་ཆར་དུ་བླངས་ནས། འཇམ་དཔལ་ཞིང་བཀོད་དང་། སྤྱོད་འཇུག་ལ་སོགས་པ་ལས་གསུངས་པ་ལྟར་གཅིག་ཆར་དུ་སློབ་པར་བྱེད། ཅེས་གསུངས་པ་ལས། ཡང་སྐྱེས་བུ་དམ་པ་
ལ་ལའི་ཞལ་ནས། ཞི་བ་ལྷའི་ལུགས་འདི་རྒྱལ་པོ་དང་ཁྱིམ་པ་ལ་སོགས་ཕལ་པ་རྣམས་ལའང་སྐྱེ་བ་སྲིད་ཅིང་མ་སྐྱེས་ཀྱང་རྒྱུད་ལ་ས་བོན་ཞོག་པར་འགྱུར་བས་འདི་དབང་པོ་དམན་པའམ་མང་པོ་རྣམས་ལ་དགོངས་ལ། ཇོ་བོ་ཆེན་པོའི་ལུགས་འདི་སྐྱེ་ངེས་དབང་བཙན་དུ་བྱས་ནས་གསུངས་པ་
ཡིན་པས་འདི་མཆོག་ལ་དགོངས་ཞེས་ཀྱང་གསུངས་པར་གདའ། གང་ལྟར་ཡང་ད་ལྟར་མོས་པས་སྤྱོད་པའི་སེམས་བསྐྱེད། སྨོན་འཇུག་རྒྱུ་འབྲས་ལ་དམ་བཅས་པ་འདི། རིམ་གྱིས་ལྷག་བསམ་དག་པ་
ཐྭ

དང་། རྣམ་པར་སྨིན་པ་དང་། སྒྲིབ་པ་དག་པ་ལ་སོགས་སུ་ཡོངས་སུ་རྫོགས། མཐར་ཕྱིན་ཏེ་ལམ་རྟེན་འབྲེལ་སེམས་བསྐྱེད་ཀྱི་འཁོར་ལོ་འོངས་པ་ལགས།། ༈
དོན་གསུམ་པ་སེམས་བསྐྱེད་པའི་ཡན་ལག་ངེས་པར་བྱ་བ་ལ། རྒྱུ་རྟེན་གྱི་གང་ཟག །རྐྱེན་དགེ་བའི་བཤེས་གཉེན། དེ་ལ་བཀུར་བསྟི་བྱ་བའི་ཚུལ་གསུམ་ལས། དང་པོ་རྒྱུ་རྟེན་
གྱི་གང་ཟག་གི་དབང་དུ་བགྱིས་ན། ལུས་དང་བསམ་པ་གཉིས་ལས། ལུས་ཀྱི་རྟེན་ནི། གང་ཚེ་རྐང་གཉིས་གཙོ་བོ་ཡིས། །ཆོས་ཀྱི་དམ་པ་འདི་བཤད་ལ། །དེ་ཚེ་ལྷ་མི་སྟོང་
ཕྲག་བརྒྱ། །བྱང་ཆུབ་ཏུ་ནི་སེམས་བསྐྱེད་དོ། །ཞེས་གསུངས་པ་དང་རྗེས་སུ་མཐུན་པར། སློབ་དཔོན་འཕགས་པ་ཀླུ་སྒྲུབ་ཀྱིས། ལྷ་ཀླུ་ལ་སོགས་པ་བརྡ་ཤེས་ཤིང་གོ་བ་རྣམས་
ལ་སེམས་བསྐྱེད་པ་སྐྱེ་བར་བཞེད། འཕགས་པ་ཐོགས་མེད་ལྷ་ཀླུའི་བྱང་ཆུབ་སེམས་སངས་རྒྱས་ཞལ་བཞུགས་པའི་དུས་སུ་བྱིན་རླབས་ཀྱི་སྟོབས་ཀྱིས་བྱུང་བ་ཡིན་ཏེ། ད་ལྟ་གླིང་8

༄༅། །གསུམ་དུ་སྐྱེས་པའི་སྐྱེས་པ་བུད་མེད་ཁོ་ན་ལ་སྐྱེའོ། །ཞེས་གསུངས། དེ་ནི་བྱང་ཆུབ་སེམས་དཔའི་སེམས་བསྐྱེད་ཀྱི་རྟེན་དུ་ཉན་ཐོས་ཀྱི་སོ་སོར་ཐར་
པ་དགོས་པ་ལ་དགོངས་ཏེ། ཇོ་བོ་ཆེན་པོས། སོ་སོ་ཐར་པ་རིས་བདུན་གྱིས། །རྟག་ཏུ་སྡོམ་པར་ལྡན་པ་ལ། །བྱང་ཆུབ་སེམས་དཔའི་སྡོམ་པ་ཡི། །སྐལ་པ་ཡོད་ཀྱི་གཞན་ལ་
མིན། །ཞེས་པ་དང་མཚུངས་པ་ལགས། བསམ་པའི་རྟེན་ནི། མགོན་པོ་བྱམས་པའི་རྒྱད་བླ་མ་ལས། གཏེར་དང་འབྲས་བུའི་ཤིང་བཞིན་དུ། །རིགས་ནི་གཉིས་སུ་ཤེས་བྱ་
སྟེ། །ཐོག་མེད་རང་བཞིན་གནས་པ་དང་། །ཡང་དག་བླངས་པ་མཆོག་ཉིད་དེ། །རིགས་འདི་གཉིས་ལ་སངས་རྒྱས་ཀྱི། །སྐུ་གསུམ་ཐོབ་པར་འདོད་པ་སྟེ། །དང་པོས་སྐུ་ནི་
དང་པོ་ལ། །གཉིས་པ་ཡི་ནི་ཕྱི་མ་གཉིས། །ཞེས་རང་བཞིན་གྱི་རིགས་དེ་དོན་དམ་སེམས་བསྐྱེད་ཀྱིས་མངོན་དུ་བྱས་པས། ཆོས་གྱི་སྐུ་འགྲུབ་ལ། རྒྱས་འགྱུར་གྱི་རིགས་དེ་ཀུན་

རྫོབ་གཉིས་ཀྱིས་མངོན་དུ་བྱས་པས་གཟུགས་ཀྱི་སྐུ་གཉིས་མངོན་དུ་བྱེད་པར་གསུངས་ཤིང་། མདོ་སྡེ་རྒྱན་ལས། གྲོགས་སྟོབས་རྒྱུ་སྟོབས་རྩ་བའི་སྟོབས། །ཐོས་སྟོབས་དགེ་བ་
གོམས་པ་ལས། །མི་བརྟན་པ་དང་བརྟན་འབྱུང་བ། །གཞན་གྱིས་བསྟན་པའི་སེམས་བསྐྱེད་འདོད། །ཅེས་བྱང་ཆུབ་ཀྱི་སེམས་དེ་གྲོགས་སྟོབས་གྲོགས་བཟང་པོའི་དམིགས་རྐྱེན་
ནམ་ཚིག་ལ་སོགས་ཀྱིས་བསྐུལ་བ་ལ་སྐྱེ། རྒྱུ་སྟོབས་སྙིང་རྗེ་ཡིན་པས། དེ་སེམས་ཅན་དང་ཆོས་ལ་དམིགས་པ་གཉིས་གང་རུང་ལ་བརྟེན་ནས་ཀྱང་སྐྱེ། རྩ་བ་དད་པ་ཡིན་ཏེ་
དཀོན་མཆོག་ལ་དད་པ་དང་། བྱང་ཆུབ་འདོད་པ་དང་། ཆོས་ལ་ཡིད་ཆེས་པ་གསུམ་གང་རུང་ལ་བརྟེན་ནས་ཀྱང་སྐྱེ། ཐོས་སྟོབས་འཁོར་བའི་ཉེས་དམིགས་སམ། སངས་
རྒྱས་ཀྱི་སྐ་དང་ཡེ་ཤེས་སམ་མཛད་པ་དང་ཕྲིན་ལས། འཁོར་དང་ཞིང་ཁམས་བྱང་སེམས་ཀྱི་ཕན་ཡོན་ལ་སོགས་པ་དམིགས་པ་མེད་པ་དེ་ཐོས་པ་ལ་བརྟེན་ནས་སྐྱེ། དགེ་བ་༔

༄༅། ། གོམས་པ་ཚེ་རབས་དུ་མར་དགེ་བ་གོམས་པ་ལས་སྐྱེ་བར་འགྱུར། མི་བརྟན་པ་དེ་གྲོགས་ལ་བརྟེན་ནས་སྐྱེས་པ་དེ་མི་བརྟན་པས་ལྡོག་པའང་སྲིད་
པས། གཞན་བཞི་པོ་ལས་སྐྱེས་པ་དེ་ནི་མི་ལྡོག་པས་བརྟན་པར་འབྱུང་བའོ། །གཞན་གྱིས་བསྟན་པ་ནི་གཞན་རྐྱེན་ཡང་དག་པ་བརྡ་ལས་བྱུང་བ་ལས་སྐྱེ་ཞིང་། བདུད་སྡིག་ཅན་
སྒྱུལག་ན་རྡོ་རྗེས་བསྡིགས་པ་དང༌། འཇམ་དཔལ་གྱིས་གཡོ་དང་སྒྱུས་བསྐུལ་བ་ལས་ཀྱང་བྱང་ཆུབ་ཀྱི་སེམས་སྐྱེས་པར་གྱུར་པ་ལྟ་བུ་ལགས། དེ་རྣམས་ཀྱི་དོན་མདོར་བསྡུས་
ནས། འཕགས་པ་ཐོགས་མེད་ཀྱིས་རིགས་ཕུན་སུམ་ཚོགས་པ་དགེ་བའི་བཤེས་གཉེན་གྱིས་ཟིན་པ། སྙིང་རྗེ་ཆེ་བ། འཁོར་བའི་སྡུག་བསྔལ་སྲན་བཟོད་པ་སྟེ་རྒྱུ་བཞི། སངས་
རྒྱས་དང་བྱང་ཆུབ་སེམས་དཔའི་ཡོན་ཏན་ལ་མོས་པ། ཐེག་པ་ཆེན་པོའི་ཆོས་ཐོས་པ། བྱང་ཆུབ་སེམས་དཔའི་ཆོས་ནུབ་ཏུ་ཉེ་བར་མཐོང་བ། སེམས་ཅན་ཉོན་མོངས་པ་མཐོང་བ་

སྟེ་རྐྱེན་བཞི། བདག་དང་གཞན་གྱི་བསམ་པ་དང་སྦྱོར་བའི་སྟོབས་ཏེ། རྒྱུ་རྐྱེན་བཅུ་གཉིས་ལས་སྐྱེ་བར་བཞེད། སློབ་དཔོན་ཞི་བ་ལྷས་ཕན་ཡོན་མཐོང་བ་དང་། སྡིག་པ་དག་པ་
གཉིས་ལས་སྐྱེ་བར་བཞེད། ཇོ་བོ་ཆེན་པོས། སྨོན་པའི་རྒྱུར་བདག་གཞན་མཉམ་པའི་སྙིང་རྗེ། བསོད་ནམས་ཀྱི་ཚོགས་བསགས་པ་དཀོན་མཆོག་གསུམ་ལ་སྐྱབས་སུ་འགྲོ་བ་
དང་གསུམ། འཇུག་པའི་རྒྱུར་བདག་པས་གཞན་གཅེས་ཀྱི་སྙིང་རྗེ། སོ་སོར་ཐར་པ་རིགས་བདུན་གང་རུང་། སྨོན་པ་མ་ཉམས་པ་གསུམ་སྟེ། དྲུག་ལས་སྐྱེ་བར་བཞེད་པ་
ལགས་པར་གདའ། གཞན་ཡང་འཇིགས་སྐྱོབ་དང་ལེགས་སྨོན་ཙམ་ལའང་སྐྱེ་བར་གསུངས་ཤིང་། གདུལ་བྱའི་རྒྱུད་ལ་ས་བོན་འཇོག་པ་ཙམ་ལའང་དགོངས་ནས། བཅོམ་ལྡན་
འདས་ཀྱིས་མདོ་སྡེ་རྣམས་ལས། སེམས་ཅན་གང་ཡང་རུང་བས་བྱང་ཆུབ་ཀྱི་སེམས་བསྐྱེད་པའི་ཆོ་ག་ཡིད་ལ་སེམས་པ་མེད་ཀྱང་ཚིག་ཏུ་བརྗོད་པ་ཙམ་གྱིས་སྐད་ཅིག་དེ་ཉིད་ལ་༔

༄༅། །ཐེག་པ་ཆེན་པོའི་རིགས་ཀྱི་ས་བོན་རྒྱུད་ལ་ཐེབས་པར་འགྱུར་བས། དེ་མ་ཐག་ཏུ་བྱང་ཆུབ་སེམས་དཔའ་ཞེས་བྱ་བའི་གྲངས་སུ་འགྲོའོ། །ཞེས་པ་
ཐ|
དང་། ཡིད་ཉམས་པ་དང་། རྨོངས་པའི་ལས་ཅན་རྣམས་དང་། སྐྱེ་བ་དམན་པ་རྣམས་དང་། ཤན་པ་དང་། ཉ་པ་དང་། རྔོན་པ་ལ་སོགས་ཏེ་སྡིག་པའི་ལས་ཀྱིས་འཚོ་བ་
རྣམས་དང་། ཚུལ་དང་མི་མཐུན་པ་མི་འཚམས་པའི་ལས་བྱས་པའི་སྐྱེ་བོ་རྣམས་ཀྱང་། སེམས་བསྐྱེད་པ་འདི་དག་བླངས་བར་བྱའོ། །ཡང་དག་པར་བླངས་ནས་ལས་ངན་པ་
དང་། ཉོན་མོངས་པ་དྲག་པོའི་དབང་གིས་མི་དགེ་བ་ལས་ལྡོག་པར་མི་ནུས་ཤིང་བསླབ་པར་བྱ་བ་རྣམས་ལས་ཉམས་པར་གྱུར་ཀྱང་། དེས་བྱང་ཆུབ་ཀྱི་སེམས་ས་བོན་ཟད་ཅིང་
བརླག་པར་མི་འགྱུར་བས། ནམ་ཞིག་ནས་ཀྱང་མྱ་ངན་ལས་འདའ་བར་འགྱུར་རོ། །ཞེས་རྒྱ་ཆེར་གསུངས་པས། ཐེག་པ་ཆེན་པོར་བྱང་ཆུབ་གྱི་མཆོག་ཏུ་སེམས་རིན་པོ་ཆེ་བསྐྱེད་-

པ་འདི་ལྟ་བུ་ཚིག་ཏུ་བརྗོད་པའམ། རྣ་ལམ་དུ་གྲགས་པར་གྱུར་པའང་དོན་ཆེན་པོ་དང་ལྡན་པར་འགྱུར་བས། ཚོགས་ཀྱི་དཀྱིལ་འཁོར་འདིར་འོངས་པ་དང་། འོང་བར་བསམ་པ་
རྣམས་ཀྱང་། དེའི་ཤེས་རྒྱུད་སངས་རྒྱས་ཀྱི་ཡེ་ཤེས་དང་ཕྲིན་ལས་ཀྱིས་བསྐུལ་བ་ཡིན་པར་གསུངས་པ་ལགས། མདོར་ན་མདོ་དང་བསྟན་བཅོས་ཐམས་ཅད་དགོངས་པ་མཐུན་
པར། དད་པ་བརྟན་པོ། སྙིང་རྗེ་ཆེན་པོ། སངས་རྒྱས་ཐོབ་པར་འདོད་པ་གསུམ་ཡོད་ན་བྱང་ཆུབ་ཀྱི་སེམས་སྐྱེ་བའི་རྒྱུ་ཚང་བར་གསུངས་པས། ཁྱེད་འདིར་ཚོགས་ཤིང་འདིར་
འདུས་པ་ཐམས་ཅད་སྙིང་རྗེ་དང༌། དད་པ་དང་། འདུན་པ་དང་། བརྩོན་པ་དང་། ཤེས་རབ་ཕུན་སུམ་ཚོགས་པས་བྱང་ཆུབ་དོན་དུ་གཉེར་བ་འདི་རྣམས་ཐེག་པ་ཆེན་པོའི་རྒྱུའམ་
རྟེན་དུ་ཤིན་ཏུའང་རུང་བར་འོངས་པ་ལགས། ༈ གཉིས་པ་རྐྱེན་དགེ་བའི་བཤེས་གཉེན་གྱི་མཚན་ཉིད་ནི། བཅོམ་ལྡན་འདས་ཀྱིས། བསྐལ་པ་དུ་མར་བསོད་ནམས་ཚོགས་

།བསགས་ཤིང་། །པདྨའི་མཚོ་ལ་ངང་པ་ཇི་བཞིན་ནོ། །འགྲོ་བའི་སྡུག་བསྔལ་སྤྱི་བོའི་གཙུག་གིས་བླངས། །ཞེན་འཛིན་ཆགས་སྤངས་གཞན་གྱི་སྡུག་
བསྔལ་སེལ། །སྦྲལ་ཁ་སྲོག་ཆགས་ཆད་པ་ཇི་ལྟ་བར། །འགྲོ་བ་ཐམས་ཅད་ཐུགས་རྗེའི་ལྕགས་ཀྱུས་འཛིན། །ལམ་སྤངས་ལུ་མ་བཞིན་དུ་ངོ་བོ་ཉིད་ཀྱིས་ཕན། །སྐྱེས་ཆེན་
སེམས་བསྐྱེད་བྱེད་པའི་བླ་མའོ། །བྱམས་མགོན་གྱིས། བཤེས་གཉེན་དུལ་བ་ཞི་ཞིང་ཉེར་ཞི་བ། །ཡོན་ཏན་ལྷག་པར་བརྩོན་བྱས་ལུང་གིས་ཕྱུག །དེ་ཉིད་རབ་ཏུ་རྟོགས་པ་སྨྲ་
མཁས་ལྡན། །བརྩེ་བའི་བདག་ཉིད་སྐྱོ་བ་སྤངས་ལ་བསྟེན། །ཞེས་གསུངས། འཕགས་པ་ཐོགས་མེད་ཀྱིས། དགེ་བའི་བཤེས་གཉེན་ཐོས་མང་དང་། །བདེན་མཐོང་སྨྲ་མཁས་
བརྩེ་བ་ཅན། །སྐྱོ་མེད་སྐྱེས་བུ་དམ་པ་ནི། །ཆེན་པོ་ཡིན་པར་རབ་ཏུ་བསྔགས། །ཞེས་པ་དང་། ཆོས་དང་མཐུན་པ། སྡོམ་པ་ལ་མཁས་པ། ངག་གི་རིག་བྱེད་ཀྱི་དོན་འཛིན་

ཅིང་གོ་བར་བྱེད་ནུས་པ། མ་དད་པ་མེད་པ། སྙིང་རྗེ་དང་ལྡན་པ། ཞེས་མཚན་ཉིད་དྲུག་ལྡན་ཞིག་བཞེད། སློབ་དཔོན་ཙནྡྲ་གོ་མིས། བླ་མ་སྡོམ་ལ་གནས་ཤིང་མཁས། །ནུས་
དང་ལྡན་ལ་བླངས་བར་བྱ། །ཞེས་པ་དང་། ཇོ་བོ་ཆེན་པོས། ཆོས་བཞི་ལྡན་ཞིག་བཞེད་དེ། སྡོམ་པའི་ཆོ་ག་མཁས་པ་དང་། །བདག་ཉིད་གང་ཞིག་སྡོམ་ལ་གནས། །སྡོམ་པ་
འབོགས་བཟོད་སྙིང་རྗེར་ལྡན། །བླ་མ་བཟང་པོར་ཤེས་པར་བྱ། །ཞེས་གསུངས་སོ། །དེ་ལྟ་བུའི་བླ་མ་སྲོག་གམ། དགེ་སྦྱོར་སྡོམ་པའི་བར་ཆད་མི་འགྱུར་གྱི་བར་དུ་བཙལ་ལ།
དེ་ཡང་མ་རྙེད་ན། དཀོན་མཆོག་གི་རྟེན་གྱི་སྤྱན་སྔར་ཆོ་ག་ཇི་ལྟ་བར་རང་གིས་བླང་ངོ་། །ཞེས་གསུངས་སོ། །སློབ་དཔོན་འཕགས་པ་ཀླུ་སྒྲུབ་ཀྱིས། ཆོས་ཤེས་སྙིང་རྗེ་ཚུལ་
ཁྲིམས་ལྡན། །ཉོན་མོངས་སེལ་བའི་ཤེས་རབ་ཅན། །དེ་དག་གིས་ནི་ཁྱོད་བསྟེན་ནས། །ཁྱོད་ཀྱིས་མཁྱེན་ཅིང་གུས་པར་མཛོད། །ཅེས་པ་དང་། སློབ་དཔོན་ཞི་བ་ལྷས། ༔

།རྟག་པར་དགེ་བའི་བཤེས་གཉེན་ནི། །ཐེག་ཆེན་དོན་ལ་མཁས་པ་དང་། །བྱང་ཆུབ་སེམས་དཔའི་བརྟུལ་ཞུགས་མཆོག །སྲོག་གི་ཕྱིར་ཡང་མི་བཏང་༄༅།
ངོ་། །ཞེས་གསུངས། དེ་ལྟ་བུ་མ་རྙེད་ན། སྡོམ་པ་ལ་གནས་པ་ཉིད་དང༌། སྡོམ་པ་འབོགས་པའི་ཆོ་ག་ལ་མཁས་པ་གསར་བུ་དང་། ཁྱིམ་པའི་ཆ་ལུགས་འཛིན་པ་ལས་ཀྱང་
བཟུང་ངོ་། །དེ་ཡང་མེད་ན། སངས་རྒྱས་དང་བྱང་ཆུབ་སེམས་དཔའ་མདུན་ན་གནས་པར་ཡིད་ལ་བྱས་ལ་བླང་ངོ༌། །ཞེས་གསུངས་སོ། །བླ་མ་རིན་པོ་ཆེའི་ཞལ་ནས་
ཀྱང༌། མཚན་ཉིད་དེ་རྣམས་ཇི་ལྟར་རིགས་པ་དང་ལྡན་ཞིང་། དགེ་བའི་བཤེས་གཉེན་སྔོན་ཡང་ཚོགས་གཉིས་བསགས་པའི་སྟོབས་ཀྱིས་བསམ་པ་བཟང་པོ་ཅན། མཉམ་པ་ཉིད་
ཐུགས་སུ་ཆུད་ཅིང་ཞེན་རྟོག་དང་བྲལ་བ། སྙིང་རྗེ་ཆེན་པོས་སེམས་ཅན་ལ་བརྩེ་བ་དང་ལྡན་པ་ལས་ཞེས་གསུངས། མདོར་ན་དེ་ཐམས་ཅད་ཕན་ཚུན་ནང་འགལ་བ་མེད་ཅིང་
ཐྭ

དགོངས་པ་མཐུན་པར་རྟེན་གྱི་སྤྱན་སྔར་བླངས་པ་ནི་རྒྱུན་གྱི་ཆོ་གར་དགོངས་ལ། དང་པོའི་ཆོ་ག་ལེན་པ་ལ་དགེ་བའི་བཤེས་གཉེན་མཚན་ཉིད་དེ་དག་གཞི་གཅིག་ལ་ཡོངས་སུ་ཚང་
བར་མ་གྱུར་ཀྱང་གང་རུང་དང་ལྡན་པ་བརྒྱུད་པ་རྣམ་པར་དག་པ་ཐོབ་པ་ལས་བླང་བར་བྱའོ། །དེ་ཙམ་ལའང་སྐྱོན་དུ་བལྟས། མཚན་ཉིད་ལྡན་པ་ཡུལ་ཕྱོགས་ན་མེད་པ་ལྟ་བུར་གྱུར་
ནས་སེམས་ཅན་དེ་དག་གི་རྒྱས་འགྱུར་གྱི་རིགས་གཏན་ནས་ཆད་པར་འགྱུར་བས། དཔེར་ན་མི་རྒྱན་མཛེས་པ་འདོད་པ་ཞིག་ལ། ནོར་བུ་རིན་པོ་ཆེ་རྙེད་ན་རབ་ལ། དེ་མ་རྙེད་ན་
འཆིང་བུས་ཀྱང་བརྒྱན་པར་མ་བྱས་ན། རྒྱན་དང་གཏན་ནས་བྲལ་བའི་སྐྱོན་དུ་འགྱུར་བས། འོ་སྐོལ་བྱང་ཆུབ་སེམས་ལ་མོས་པ་རྒྱུན་དུ་བྱེད་ཅིང་། བརྒྱུད་པ་རྣམ་པར་དག་པ་ཅན་
གྱི་ཆོ་ག་ཡོངས་སུ་རྫོགས་པ་ཞིག་བགྱིད་པ་ལགས། ༈ གསུམ་པ་དགེ་བའི་བཤེས་གཉེན་ལ་བཀུར་བསྟི་བྱ་བར་བསྟན་པ་ནི། དེ་ལྟ་བུ་བདག་རྒྱུད་ལ་བྱང་ཆུབ་ཀྱི་སེམས་བསྐྱེད་༔

།པར་བྱེད་པ་ཡང་དག་པའི་དགེ་བའི་བཤེས་གཉེན་དེ་ནི། རང་ཅག་རྣམས་ལ་ལེགས་པའི་ལམ་བསྟན་ནས་ཉེས་པ་ཐམས་ཅད་ལས་ལྡོག་ཅིང་ཡང་དག་༄༅།
པའི་གནས་སུ་འཁྲིད་པར་མཛད་པས་ན་བཀའ་དྲིན་མཆོག་ཏུ་གྱུར་པའི་ཕྱིར། སངས་རྒྱས་དངོས་དང་ཁྱད་མེད་པའི་ལུང་མང་དུ་བཞུགས་པ་ཡིན། དེ་ལ་བཀུར་བསྟི་བྱ་དགོས་པའི་
རྒྱུ་མཚན། རྒྱལ་བ་ཀུན་དང་ཆོས་དང་དགེ་འདུན་དང༌། །དེ་བཞིན་བླ་མར་གྱུར་པ་ཐམས་ཅད་ལ། །དད་དང་གུས་པས་དགའ་བ་བསྐྱེད་བྱ་སྟེ། །སྲི་ཞུ་མཆོད་བྱས་བྱང་ཆུབ་
སེམས་ཀྱང་སྐྱེ། །ཞེས་གསུངས་པའི་དོན། དོན་ཆེན་པོ་སངས་རྒྱས་བསྒྲུབ་པ་ལ། ཁ་སྟོང་ལག་སྟོང་ཞེ་སྟོང་གིས་འགྲུབ་པ་མ་ཡིན་ཏེ། ད་ལྟར་གྱི་བསྐལ་པ་བཟང་པོ་འདི་ལ་
སངས་རྒྱས་སྟོང་དང་རྩ་གཉིས་འབྱོན་པ་ཐམས་ཅད་ཀྱིས་ཀྱང་། དང་པོར་བྱང་ཆུབ་ཏུ་ཐུགས་བསྐྱེད་པའི་ཚེ་ན། ཆེ་བ་འཁོར་ལོས་སྒྱུར་བའི་རྒྱལ་སྲིད་ནས། ཆུང་བ་རས་ཀྱི་ཁ་

ཚར་དང་། དད་ཅིང་གུས་པའི་སྒོ་ནས་ཕྱག་གཅིག་འཚལ་བ་ཡན་ཆད་འདི་ལྟར་མཛད་དེ། བདེ་གཤེགས་བསྐྱེད་དབང་འཁོར་ལོས་སྦྱར་རྒྱལ་ཚེ། །བདེ་བར་གཤེགས་པ་ཀུན་ཏུ་
འོད་ཟེར་ལ། །གླིང་བཞི་དག་ནི་འབུལ་བ་བྱས་ནས་ཀྱང་། །དང་པོར་བྱང་ཆུབ་མཆོག་ཏུ་ཐུགས་བསྐྱེད་དོ། །ཞེས་པ་དང་། བདེ་གཤེགས་གྲགས་འཛིན་འཛམ་གླིང་རྒྱལ་པོའི་
ཚེ། །བདེ་བཞིན་གཤེགས་པ་ཟླ་བའི་ཏོག་དེ་ལ། །གཙུག་ལག་ཁང་ནི་བྱེ་བ་བྱས་ནས་ཀྱང་། །དང་པོར་བྱང་ཆུབ་མཆོག་ཏུ་སེམས་བསྐྱེད་དོ། །ཞེས་པ་ལ་སོགས་པ་དང་། བདེ་
བར་གཤེགས་པ་སྣང་མཛད་སློང་བའི་ཚེ། །བདེ་བཞིན་གཤེགས་པ་བཀོད་པའི་རྒྱལ་པོ་ཡིས། །བདག་ཉིད་བཙོངས་ཏེ་བཤོས་དག་སྦྱར་ནས་ཀྱང་། །དང་པོར་བྱང་ཆུབ་མཆོག་ཏུ་
སེམས་བསྐྱེད་དོ། །ཞེས་པ་དང་། རང་ཉིད་བྲན་དུ་འབུལ་བའམ། དེ་ཡང་མ་ནུས་ཀྱང་། ད་རེས་ཀྱི་དུས་འདི་ནི་བསོད་ནམས་བསགས་པའི་དུས། བདོག་པ་བཏང་བའི་༔

།དུས། ལོངས་སྤྱོད་ལ་སྙིང་པོ་བླང་བའི་དུས་ཁྱད་པར་ཅན་ཡིན་ཏེ། སེམས་ཅན་གྱི་དོན་དུ་དམིགས་ཏེ་བཏང་བས། བསོད་ནམས་སེམས་ཅན་གྱི་ཚད་
དང་མཉམ་པ་འབྱུང་། མཐར་ཐུག་སངས་རྒྱས་ཐོབ་པར་གདོན་མི་ཟ་བས། ཅི་ནུས་ཅི་ཅོག་འབད་དེ་བཏང་བར་གསུངས། འབྱོར་བ་ཆུང་ཡང་བསམ་པ་དག་པ་ནས་བསྒྲུབ་པ་
ཎྜཱནི། བདེ་གཤེགས་འོད་འཕྲོ་གྲོང་ཁྱེར་བརྟེན་པའི་ཚེ། །དེ་བཞིན་གཤེགས་པ་འོད་མཐའ་ཡས་དེ་ལ། །རྩྭ་ཡི་སྒྲོན་མེ་དག་ནི་ཕུལ་ནས་ཀྱང་། །དང་པོར་བྱང་ཆུབ་མཆོག་ཏུ་སེམས་
བསྐྱེད་དོ། །ཞེས་པ་དང་། བདེ་གཤེགས་གྲགས་པ་ཐ་ག་པར་གྱུར་ཚེ། །དེ་བཞིན་གཤེགས་པ་གློག་གི་སྒྲོན་མེ་ལ། །རས་ཀྱི་ཁ་ཚར་དག་ནི་ཕུལ་ནས་ཀྱང༌། །དང་པོར་བྱང་
ཆུབ་མཆོག་ཏུ་སེམས་བསྐྱེད་དོ། །ཞེས་པ་ལ་སོགས་པ་ཐ་ན་ཨ་རུ་ར་གཅིག་གམ། སྤོས་ཀྱི་རེང་བུ་གཅིག་གམ། རྡེའུ་སྤར་གང་ངམ། ཆུ་གཙང་ཕོར་གང་ཙམ་ལའང་བརྟེན་༔
点

པར་གསུངས། ལོངས་སྤྱོད་དངོས་པོ་ཡེ་མ་འབྱོར་ཀྱང་། དད་པ་ཡོད་པ་ལ་སྐྱེ་སྟེ། བདེ་གཤེགས་རླུང་ཤུགས་རིན་ཏྲ་ཁྱེའུ འི་ཚེ། །དེ་བཞིན་གཤེགས་པ་ཡོན་ཏན་གྲགས་དེ་
ལ༑ །བསིལ་ཡབ་དག་གིས་གཡབ་པར་བྱས་ནས་ཀྱང་། །དང་པོར་བྱང་ཆུབ་མཆོག་ཏུ་སེམས་བསྐྱེད་དོ། །ཞེས་པ་དང་། བདེ་གཤེགས་དོན་གྱི་བློ་གྲོས་མངོན་ཤེས་ནི། །བྲམ་
ཟེའི་ཚེ་ན་བདེ་གཤེགས་ལྷ་མཆོག་གི། །ཞབས་ལ་མགོ་བོས་ཕྱག་ནི་བཙལ་ནས་ཀྱང༌། །དང་པོར་བྱང་ཆུབ་མཆོག་ཏུ་སེམས་བསྐྱེད་དོ། །ཅེས་པ་ལ་སོགས་པ་གསུངས་
པས། ཚེགས་ཆུང་དང་སླ་ཆོས་མ་ཡིན་པའི་སྒོ་ནས་ཡིན་ན་ནི། ལུས་གུས་པས་བཏུད་པའམ། ཡིད་ཀྱིས་སྤྲུལ་ནས་ཕུལ་བས་ཀྱང་བཏུབ་པར་གསུངས་ལགས། མདོར་ན་རང་
གི་ལུས་དང་ལོངས་སྤྱོད་གང་གིས་སྒོ་ནས་ཀྱང་དགེ་བའི་བཤེས་གཉེན་བསྟེན་པར་བྱ། བསྙེན་པར་བྱ། ཞེས་བྱ་བ་ལ་སོགས་པ་དང་། བྱང་ཆུབ་སེམས་དཔའི་ཡོན་ཏན་སེམས་10

།བསྐྱེད་པ་རྒྱུ་མེད་མ་ཡིན་རང་གཞན་གྱིས་ནི་འབྱུང་པ་མིན། ཞེས་གསུངས་པའི་དོན་ལགས། དེ་ཡན་ཆད་རྣམས་སྔོན་འགྲོའི་ཡན་ལག་གམ། དམ་༄༅།
ཆོས་སྤྱི་ལྟོའི་བབས་སམ། སྡེ་སྣོད་ཀྱི་ཆོས་འཆད་ཉན་བྱེད་པའི་ཆད་མཐུད་ཙམ་དུ་བགྱིད་པ་ཡིན་གསུངས་པ་ལགས་པར་གདའ་ལགས།། ༈ །།སྤྱི་དོན་བཞི་པ་སེམས་
བསྐྱེད་པའི་ཆོ་ག་ལ། སྦྱོར་བ། དངོས་གཞི། མཇུག་གི་ཆོ་ག་གསུམ་དུ་ཡོད་པའི་སྦྱོར་བ་ལའང་སྐབས་འདིར་མེ་ཏོག་བཀྲམ་པའམ་བཤམས། རྟེན་དང་མཆོད་པ་བཤམས་པ།
གསོལ་བ་གདབ་ཅིང་སྤྲོ་བ་དྲི་བ། རྒྱུ་ཚོགས་ཀྱི་ཡན་ལག་ཉེ་བར་བསྒྲུབ་པ་གསུམ་དུ་ཡོད་པའི་དང་པོ་རྟེན་དང་མཆོད་པ་བཤམས་བྱ་བ་དེ་ལེགས་པར་གྲུབ་གདའ་བ་འདི་
▪ ལགས། རྣམ་པ་ཐམས་ཅད་དུ་འདི་ཁོ་ན་ལྟར་དགོས་སམ་སྙམ་ན། འབྱོར་ན་རྒྱ་ཆེ་བ་ཡང་ཚད་མེད་ལ་འདི་ཙམ་ཡང་གྲུབ་པར་མ་གྱུར་ཀྱང་། བློས་སྤྲུལ་པ་ཙམ་ལའང་རྟེན་དུ་

རུང་སྟེ། བླ་མ་རིན་པོ་ཆེའི་ཞལ་ནས། ལམ་སྲང་ངམ། བཞི་མདོའམ། ཚོང་འདུས་སམ། རིགས་ངན་དང་ཤན་པའི་ཁྱིམ་དག་ཏུའང་། མཎྜལ་ལམ་ཙམ་མམ། ཆུ་གཙང་
ཕོར་གང་ཙམ་ལ་བརྟེན་ནས་ཀྱང་། སེམས་བསྐྱེད་པའི་ཆོ་ག་བྱ་སྟེ། ད་ལྟར་མ་བྱས་ན་ནུས་པ་དང་མི་ལྡན་ཞིང་། བརྩོན་པ་གཡེལ་བ་རྣམས་ལ་རིགས་ཀྱི་ས་བོན་ཐེབས་པར་མི་
འགྱུར་བའི་ཕྱིར་རོ། །ཞེས་གསུངས་པ་ལགས། གཉིས་པ་གསོལ་གདབ་སྤྲོ་བ་དྲི་བ་ལ། འཕགས་པ་བཟང་པོ་སྤྱོད་པའི་སྨོན་ལམ་ལས། རྡུལ་གཅིག་སྟེང་ན་རྡུལ་སྙེད་ཞིང་
རྣམས་ཏེ། །ཞིང་དེར་བསམ་གྱིས་མི་ཁྱབ་སངས་རྒྱས་རྣམས། །སངས་རྒྱས་སྲས་ཀྱི་དབུས་ན་བཞུགས་པ་དག །བྱང་ཆུབ་སྤྱད་པ་སྤྱོད་ཅིང་ལྟ་བར་བགྱི། །ཞེས་པ་དང་། དེ་
ལྟར་ཆོས་ཀྱི་དབྱིངས་རྣམས་མ་ལུས་པ། །ཐམས་ཅད་རྒྱལ་བ་དག་གིས་གང་བར་མོས། །ཞེས་གསུངས་པས་བསམ་རྒྱུད་ལ་འདི་བཞིན་བཞག་པར་ཞུ། རང་རེ་གནས་པའི་ས་༔

།ཕྱོགས་འདི་ཉིད་ཞིང་ཁམས་རྣམ་པར་དག་པ་རིན་པོ་ཆེ་སྣ་ཚོགས་བརྡལ་བའི་ས་གཞིར། གདན་སེངྒེས་བཏེགས་པ་རིན་པོ་ཆེའི་ཁྲི་ཡངས་ཤིང་རྒྱ་ཆེ་བ
སྣ་ཚོགས་པདྨ་འདབ་མ་སྟོང་དང་ལྡན་པ་ལྟེ་བ་དང་གེ་སར་དུ་བཅས་པའི་སྙིང་པོར། ཟླ་བ་དང་ཉི་མའི་གདན་གྱི་སྟེང་དུ་བདག་རྒྱུད་ལ་བྱང་ཆུབ་ཀྱི་སེམས་རིན་པོ་ཆེ་བསྐྱེད་པར་
མཛད་པའི་བླ་མ་ཡང་དག་པ་དགེ་བའི་བཤེས་གཉེན། ངོ་བོ་ནི་དུས་གསུམ་གྱི་སངས་རྒྱས་ཐམས་ཅད་དང་གཉིས་སུ་མེད་པ། རྣམ་པ་ནི་བསྟན་པའི་བདག་པོ་དཔལ་རྒྱལ་བ་ཤཱཀྱ
ཐུབ་པ། དེའང་སྐྲ་ལྟ་བས་ཆོག་མི་ཤེས་པ། མཚན་བཟང་པོ་སུམ་ཅུ་རྩ་གཉིས་ཀྱིས་རྣམ་པར་བརྒྱན་པ། དཔེ་བྱད་བཟང་པོ་བརྒྱད་ཅུས་ཉེ་བར་མཛེས་པ། འོད་དང་གཟི་བརྗིད་ཀྱི་
▪ དཔལ་འབར་བ། ལྷམ་མེ་ལྷང་ངེ་ལྷན་ནེར་བཞུགས་པར་བསྒོམ། དེའི་དབུ་ཐོག་ན་ཡར་ལ་རྩ་བའི་བླ་མ་རྣམས་རང་རང་གི་བླ་མ་བཀའ་བརྒྱུད་དང་བཅས་པ་རྣམས་མུ་ཏིག་གི་ཕྲེང་

ཅ་བསྟར་ལ་བརྒྱུས་པ་བཞིན་དུ་བཞུགས་པ། ཐོ་ཡུལ་བར་སྣང་གི་ཁམས་ཐམས་ཅད་རྡུལ་གྱི་གྲངས་དང་མཉམ་པའི་སངས་རྒྱས་ཀྱི་ཞིང་ཁམས་རྣམ་པར་དག་པ་རིན་པོ་ཆེ་སྣ་
ཚོགས་ལས་གྲུབ་པ། དེ་དག་རེ་རེ་ནའང་སངས་རྒྱས་དང་བྱང་ཆུབ་སེམས་དཔའི་རྡུལ་གྱི་གྲངས་སྙེད་དང་མཉམ་པས་གང་བ། ས་གཞི་ཐམས་ཅད་དམ་པ་ཆོས་སྐྱོང་བའི་སྲུང་
.2iej.z3luzlzམ༑ དཔའ་བོ་དང་། མཁའ་འགྲོ། ཁྲོ་བོ་དང་། ཁྲོ་མོའི་ཚོགས་དཔག་ཏུ་མེད་པས་བར་ཆད་བསྲུང་བ་དང་བཅས་པ། ནམ་མཁའི་ཁམས་ཐམས་ཅད་ལ་སྤྲིན་གཏིབས་
,.ཧྥུ,.
པའམ། ཏིལ་གྱི་གང་བུ་ཏིལ་གྱིས་གང་བ་ལྟར་བཞུགས་པར་བསྒོམ། རང་བཞིན་གྱིས་ཀྱང་བཞུགས་པ་ལགས། དེ་རྣམས་ཀྱི་སྤྱན་སྔ་ན་ཡར་ལ་ཁྱེད་རང་སོ་སོའི་སྐྱེ་བ་འདིའི་ཕ་2rE
དང་མས་གཙོ་བྱས་པའི་ནམ་མཁའི་མཐའ་དང་མཉམ་པའི་སེམས་ཅན་ཐམས་ཅད་དང་ཐབས་གཅིག་ཏུ། ལུས་གུས་པས་ནི་ཐལ་མོ་སྦྱར། ངག་གུས་པས་ནི་གསོལ་བ་

།འདེབས། ཡིད་གུས་པས་ནི་མོས་པ་བྱེད་ཅིང་འདུག་པར་བསམ་ལ། གསོལ་བ་འདེབས་པའི་ཚིག་འདི་ལ་རྗེས་བཟློས་མཛོད་ཅིག །རིགས་ཀྱི་བུ་
ཁྱོད་ལ། བདག་བྱང་ཆུབ་སེམས་དཔའི་ཚུལ་ཁྲིམས་ཀྱི་སྡོམ་པ་ཡང་དག་པར་ལེན་པར་འཚལ་བས། ཐུགས་བརྩེ་བས་གནང་བར་རིགས་ཀྱིས། བདག་ལ་བྱང་ཆུབ་སེམས་
དཔའི་ཚུལ་ཁྲིམས་གྱི་སྡོམ་པ་ཡང་དག་པར་བསྩལ་དུ་གསོལ། ལན་གསུམ་མོ། །ཕྱག་ནས་མེ་ཏོག་རྣམས་ཀྱང་འཐོར་བར་མཛོད། །མེ་ཏོག་དག་གིས་འཕགས་ལ་མངོན་གཏོར་བས། །རྐང་གཉིས་གཙོ་བོའི་དབུ་ལ་གདུགས་སུ་ཤོག །ཅེས་གསུངས་
པ་ཡིན། དེ་ལྟར་བགྱི་བ་དེ་རྣམས་གྱི་བདག་ལ་གསོལ་བ་གདབ་པ་ལགས། གཉིས་པ་སྤྲོ་བ་དྲི་བ་བྱ་བ་དེ་སྐབས་འདིར་བགྱིད་པས། འདི་ཉན་ནས་ལན་ཐོབ་མཛོད་ཅིག །འོ་ཁྱོད་
ཀྱིས་བྱང་ཆུབ་ཀྱི་མཆོག་ཏུ་སྨོན་ལམ་བཏབ་བམ། བཏབ་ལགས་བགྱིས་མཛོད། བདག་ལས་བྱང་ཆུབ་སེམས་དཔའི་ཚུལ་ཁྲིམས་ཀྱི་བསླབ་པ་ལེན་པར་འདོད་དམ། འཚལ་
4

ལགས་ཀྱིས། དེ་ལྟར་སྤྲོ་བ་ཤིན་ཏུ་ལེགས་ཀྱིས། བདག་གིས་ཁྱེད་རྣམས་ལ་སེམས་བསྐྱེད་པའི་ཆོ་ག་བགྱིད་པ་ལགས། ༈ གསུམ་པ་རྒྱུ་ཚོགས་ཀྱི་ཡན་ལག་ཉེ་བར་བསྒྲབ་པ་
གལ་ཆེ་སྟེ། དཔེར་ན་རས་དཀར་པོ་དྲི་མ་མེད་པ་ལ་ཚོས་ཇི་ལྟར་འདོད་པ་འགོ་བ་ལྟར། རྒྱུད་ཡོངས་སུ་དག་པ་ལས་བྱང་ཆུབ་ཀྱི་སེམས་ཇི་ལྟ་བར་སྐྱེ་བར་འགྱུར་བ་ཡིན། དེ་ལ་
ཚོགས་རྫོགས་ཤིང་སྡིག་པ་དག་དགོས་པས། བཅོམ་ལྡན་འདས་ཀྱིས་མདོ་ལས། བསོད་ནམས་བསགས་པའི་ཐབས་ཁྱད་པར་དུ་འཕགས་པ་རྣམས་ཕྱོགས་གཅིག་ཏུ་བསྡུས་
ཏེ། ཡན་ལག་བདུན་པར་མཛད་པས། སློབ་དཔོན་ཞི་བ་ལྷ་ཡང་དེའི་རྗེས་སུ་འབྲངས་ནས་མཛད་ལ། བླ་མ་རིན་པོ་ཆེའི་ཞལ་ནས་ཀྱང་། མཆོད་པ་སྣ་བདུན་སྡིག་པ་བཤགས།
ཡན་ལག་བདུན་པ་སྔོན་འགྲོ། །སྐྱབས་འགྲོ་ཆེན་པོ་རྟིང་ནས་ནོད། །ཅེས་གསུངས་པས། འཕགས་པ་བཟང་པོ་སྤྱོད་པའི་སྨོན་ལམ་ལས་བྱུང་བའི་དང་པོ་གཉིས་ལ། མཆོད་པ་g

།རྣམ་པ་བདུན་དུ་བྱེད་པས། དེའི་ཐོག་མར། ལུས་ཀྱི་སྒྲིབ་པ་སྦྱང་པའི་དོན་དུ་བསམ་རྒྱུད་ལ་འདི་ལྟར་མཛད་འཚལ། འདི་ལྟ་བུའི་ཆོས་སྤྱོད་རྣམ་པར་༄༅།
དག་པ་བྱེད་པའི་ཚེ་ན། སངས་རྒྱས་དང་བྱང་ཆུབ་སེམས་དཔའ་ཐམས་ཅད་སྔོན་གྱི་སྨོན་ལམ་དང་ཐུགས་རྗེའི་དབང་གིས། པདྨའི་མཚོ་ལ་ངང་པ་འདུ་བ་ལྟར་འབྱོན་པར་གསུངས་
ཉྙཱི ཤིང༌། སངས་རྒྱས་རྣམས་ནི་སེམས་ཅན་ཐམས་ཅད་ལ་གཟིགས་པའི་ས་ལ་བཞུགས་པའོ། །ཞེས་བགྱི་བ་ཡིན་པས། སྔར་བསྟན་པ་ལྟར་མདུན་གྱི་ནམ་མཁའ་ལ་བླ་མ་
དང་། སངས་རྒྱས་དང་། བྱང་ཆུབ་སེམས་དཔའ་ཐམས་ཅད་གསལ་ལམ་གྱིས་མངོན་སུམ་དུ་བཞུགས་པར་བསྒོམ། བདག་བླ་མ་དང་། སངས་རྒྱས་དང་བྱང་ཆུབ་སེམས་
དཔའ་འདི་ཉིད་དང་མཇལ་བ་རེ་དགའ། ཆོས་ཐོས་པ་དོན་རེ་ཆེ། ཐུགས་རྗེས་འཛིན་པ་སྐལ་པ་རེ་བཟང་སྙམ་དུ་སོམས་ལ། དད་པ་དང་གུས་པའི་ཡིད་ཀྱིས་དགའ་ཞིང་སྤྲོ་བའི་

སྤྱན་གྱིས་ཅེར་རེ་བ་རེ་གཟིགས་མཛོད་ཅིག །དེ་དང་པོ་སྐུ་ལྟ་བའི་མཆོད་པ་བྱ་བ་ལགས། ཁམས་གསུམ་གྱི་སེམས་ཅན་ཐམས་ཅད་མིག་ལྡོང་བར་གྱུར་པ་ལ་མིག་རེ་རེ་བྱིན་པ་
བས་ཀྱང་བསོད་ནམས་ཆེ་བར་གསུངས་པ་ཡིན། ཡང་ཁྱེད་རང་གི་ལུས་ཀྱང་དཔག་ཏུ་མེད་པ་རྡུལ་གྱི་གྲངས་དང་མཉམ་པར་སྤྲུལ་ནས། སེམས་ཅན་ཐམས་ཅད་ཐབས་གཅིག་ཏུ་
ལུས་ངག་ཡིད་གསུམ་གུས་པས་ཕྱག་བྱེད་པར་སོམས་ལ་རྗེས་བཟློས་མཛོད། ཇི་སྙེད་སུ་དག་ཕྱོགས་བཅུའི་འཇིག་རྟེན་ན། །དུས་གསུམ་གཤེགས་པ་མི་ཡིས་སེང་གེ་ཀུན།
བདག་གིས་མ་ལུས་དེ་དག་ཐམས་ཅད་ལ། །ལུས་དང་ངག་ཡིད་དང་བས་ཕྱག་བགྱིའོ། །བཟང་པོ་སྤྱོད་པའི་སྨོན་ལམ་སྟོབས་དག་གིས། །རྒྱལ་བ་ཐམས་ཅད་ཡིད་ཀྱི་མངོན་
གསུམ་དུ། །ཞིང་གི་རྡུལ་སྙེད་ལུས་རབ་བཏུད་པ་ཡིས། །རྒྱལ་བ་ཀུན་ལ་རབ་ཏུ་ཕྱག་འཚལ་ལོ། །གཅིག་གོ། །དེ་གཉིས་པ་ཕྱག་གི་མཆོད་པ་ལགས། ངག་གི་སྒྲིབ་པ་སྦྱང་

།བའི་སླད་དུ་བདག་དང་སེམས་ཅན་ཐམས་ཅད་ཀྱིས་སྙན་པའི་ངག་གིས་བསྟོད་དབྱངས་ཀྱི་བྱེ་བྲག་བསམ་གྱིས་མི་ཁྱབ་པས་བསྟོད་པར་སེམས་ལ་ལད་༄༅།
མོ་མཛོད། རྡུལ་གཅིག་སྟེང་ན་རྡུལ་སྙེད་སངས་རྒྱས་རྣམས། །སངས་རྒྱས་སྲས་ཀྱི་དབུས་ན་བཞུགས་པ་དག །དེ་ལྟར་ཆོས་ཀྱི་དབྱིངས་རྣམས་མ་ལུས་པ། །ཐམས་ཅད་རྒྱལ་
བ་དག་གིས་གང་བར་མོས། །དེ་དག་བསྔགས་པ་མི་ཟད་རྒྱ་མཚོའི་རྣམས། །དབྱངས་ཀྱི་ཡན་ལག་རྒྱ་ཚོའི་སྒྲ་ཀུན་གྱིས། །རྒྱལ་བ་ཀུན་གྱི་ཡོན་ཏན་རབ་བརྗོད་ཅིང་། །བདེ་བར་
གཤེགས་པ་ཐམས་ཅད་བདག་གིས་བསྟོད། །གཅིག་གོ། །དབྱངས་སྙན་པའི་མཆོད་པ་བྱ་བས་མཆོད་པ་བྱ་བ་ཡིན་པས། བསྟོད་དབྱངས་གཅིག་ཀྱང་མཛད་དོ། །ཞེས་མཆོད་
གཡོགས་པ་རྣམས་སྐབས་དང་སྦྱར་ཏེ་བྱེད་དུ་གཞུག །དེ་གསུམ་པ་བསྟོད་པའི་མཆོད་པ་ལགས། སེར་སྣ་ལ་སོགས་པ་ཡིད་ཀྱི་སྒྲིབ་པ་སྦྱང་བའི་སླད་དུ་འདི་ལྟར་མངོན་པར་

བཤམས་པའི་མཆོད་རྫས་ཀྱི་བྱེ་བྲག་འདི་རྣམས་དང་། མཎྜལ་མེ་ཏོག་ཕྱག་ལེན་ལ་བགྱིས་པ་ལ་སོགས་པ་འདི་དག་ཐམས་ཅད་དང་། ཡུལ་ཕྱོགས་གཞན་དང་མངོན་པར་བཤམས་
པའི་མཆོད་པ་ཅི་ཡོད་པ་ཐམས་ཅད། བླ་མ་དང་དཀོན་མཆོག་ལ་ཡིད་ཀྱིས་བླངས་ཏེ་ཕུལ་བར་སོམས་ལ་རྗེས་བཟློས་མཛོད། མེ་ཏོག་དམ་པ་ཕྲེང་བ་དམ་པ་དང་། །སིལ་སྙན་
རྣམས་དང་བྱུགས་པ་གདུགས་མཆོག་དང༌། །མར་མེ་མཆོག་དང་བདུག་སྤོས་དམ་པ་ཡིས། །རྒྱལ་བ་དེ་དག་ལ་ནི་མཆོད་པར་བགྱི། །དེ་བཞི་པ་དངོས་སུ་འབྱོར་པའི་མཆོད་པ་
ལགས། ཡང་བསམས་ཤིང་ཡིད་ཀྱིས་སྤྲུལ་པའི་མཆོད་པ་ནི། སེམས་དཔའ་ཆེན་པོ་ཐུགས་ཟབ་པ་དང་རྒྱ་ཆེ་བ་རྣམས་གྱི་རྫུ་འཕྲུལ་གྱི་ཏིང་ངེ་འཛིན་དང་། རྫུ་འཕྲུལ་གྱིས་རྣམ་
པར་སྤྲུལ་པའི་མཆོད་པའི་ཚོགས་ཇི་སྙེད་ཡོད་པ་དེ་དག་ཐམས་ཅད་བློ་ཡིས་བླངས་ནས་འབུལ་བར་བྱེད་དེ། དེ་ཙམ་བློ་ཡིས་མི་འཁྱུད་ཀྱང་། ནུས་ཚད་ཀྱིས་རྒྱ་བསྐྱེད་དེ། པདྨ་༔

།དང་། ཨུཏྤལ་དང་། ཀུ་མུ་ཏ་དང་། པུཎྜ་རི་ཀ་ལ་སོགས་པ་མེ་ཏོག་གི་རིགས་དང་། ཨ་ཀ་རུ་དང་། དུ་རུ་ཀ་དང་། ཙནྡན་དང་། གུར་གུམ་
༄༅།J|
ལ་སོགས་པ་བདུག་པ་དང་བྱུག་པའི་རིགས་རྣམས་དང་། ཁ་དོག་དང་། དྲི་དང་། རོ་དང་། བཅུད་ཕུན་སུམ་ཚོགས་པ་དང་ལྡན་པའི་ཞལ་ཟས་དང་། ལྷའི་རང་འོད་དང་། ཉི་
༧ མ་དང་། ཟླ་བ་དང་། ནོར་བུའི་འོད་དང་། འབྲུ་མར་དང་། ཞུན་མར་ལ་སོགས་པ་སྣང་གསལ་གྱི་བྱེ་བྲག་མང་པོ་དང་། རྔ་དང་། དུང་དང་། ཆ་ལང་དང་། པི་ཝང་དང་
གླིང་བུ་དང༌། རྔ་བོ་ཆེ་དང་། རྫ་རྔ་དང་། རྔ་ཟླུམ་དང་། པ་ཊ་ཧ་ལ་སོགས་པ་རོལ་མོ་དང་སིལ་སྙན་སྣ་ཚོགས་པ་དང་། གཞན་ཡང་བླ་རེ་དང་། གདུགས་དང༌། རྒྱལ་
༢ མཚན་དང་། བ་དན་དང་། འཕན་རིང་དང་། ཕྱེ་མ་ཕུར་མ་དང་། མེ་ཏོག་དང་། རིན་པོ་ཆེའི་ཆུན་འཕྱང་དང་། དྲྭ་བ་དང། དྲྭ་བ་ཕྱེད་པ་བར་སྣང་གང་བ། ལྷའི་གཞལ་

མེད་ཁང་པ་བརྩེགས་མ་རིན་པོ་ཆེ་སྣ་ཚོགས་ལས་གྲུབ་པ་ཡིད་དུ་འོང་བ་དུ་མ་དང་། ལྷ་རྫས་ཀྱི་གོས་དང་། རྒྱན་དང་། མལ་ཆ་དང་། ཡང་རི་རབ་གླིང་བཞི། རིན་པོ་ཆེ་སྣ་
བདུན། ཉེ་བའི་རིན་པོ་ཆེ་སྣ་བདུན། རིན་པོ་ཆེའི་རི་བོ། དཔག་བསམ་གྱི་ཤིང་། འདོད་འཐོའི་བ། མ་རྨོས་པའི་ལོ་ཐོག །ཁྲུས་ཀྱི་རྫིང་བུ། གཏེར་གྱི་བུམ་པ། འཆི་མེད་ཀྱི་
བདུད་རྩི། ཡིད་བཞིན་གྱི་ནོར་བུ། གཞན་ཡང་རིན་པོ་ཆེའི་རི་བོ། བཻ་ཌཱུརྻ་དང་། མན་ཤེལ་དང་། པདྨ་རཱ་ག་དང་། ཨིནྡྲ་ནཱི་ལ་དང་། སྤུག་རང་རྡོའི་སྙིང་པོ་ལ་སོགས་པ་
རིན་པོ་ཆེའི་ཚོགས་དང་། གསེར་དང་། དངུལ་དང་། རྟ་དང་། གླང་པོ་ལ་སོགས་པའི་ནོར་རྫས་ཐམས་ཅད། གཞན་ཡང་ས་ཕྱོགས་ཡངས་ཤིང་ཉམས་དགའ་བ། ལྗོན་ཤིང་
དང་། ནགས་ཚལ་མེ་ཏོག་འབྲས་བུར་བཅས་པ། མཚོ་དང་། འབབ་ཆུ་དང་། ལྟེང་ཀ་མེ་ཏོག་གིས་བརྒྱན་ཅིང་། བྱ་དང་། རི་དྭགས་སྒྲ་འབྱིན་པ་ལ་སོགས་པ་མདོར་ན་ལྩ

༄༅། །གཟུགས་དང་། སྒྲ་དང་། དྲི་དང་། རོ་དང་། རེག་བྱ་ལ་སོགས་པ་འདོད་པའི་ལོངས་སྤྱོད་རང་གི་བློ་ཡིས་འཁྱུད་ཚད་འབུལ་བས། དེ་ཡང་
འཕགས་པ་ཀུན་ཏུ་བཟང་པོའི་རྣམ་པར་ཐར་པ་ལས་བྱུང་བའི་མཆོད་པའི་སྤྲིན་གྱི་ཕུང་པོ་ལྟ་བུ་བསམ་གྱིས་མི་ཁྱབ་པ་འབུལ་བར་མོས་པ་གྱིས་ལ་རྗེས་བཟློས་མཛོད། ན་བཟའ་དམ་
ཊྚཱི་པ་རྣམས་དང་དྲི་མཆོག་དང་། །ཕྱེ་མ་ཕུར་མ་རི་རབ་མཉམ་པ་དང་། །བཀོད་པའི་ཁྱད་པར་འཕགས་པའི་མཆོག་ཀུན་གྱིས། །རྒྱལ་བ་དེ་དག་ལ་ནི་མཆོད་པར་བགྱི། །གཅིག་
གོ། །དེ་ལྔ་པ་ཡིད་ཀྱིས་སྤྲུལ་པའི་མཆོད་པ་ལགས། ཡང་འདས་པ་དང་། མ་འོངས་པ་དང་། ད་ལྟའི་རང་གི་ལུས་དབང་པོ་ཚང་ཞིང་སྐྱོན་མེད་པ། གཙང་ལ་མཛེས་
▪ པ༑ ཡིད་དུ་འོང་བ། དེའི་ཉེ་བར་མཁོ་བའི་ཡོ་བྱད། སྒེག་པ་དང༌། རྒོད་པ་དང་། བྲོ་གར་དང་། སྒྱུ་རྩལ་དང་། ངག་གིས་སྙན་དངགས་དང་། ཚིགས་བཅད་

དང་། མངོན་བརྗོད་དང་། གླུ་དབྱངས་ལ་སོགས་པ་ཐམས་ཅད་དང་། ཡིད་ཀྱི་ཤེས་རབ་དང་། སྤོབས་པ་དང་། ཏིང་ངེ་འཛིན་དང་། རྫུ་འཕྲུལ་དང་། ནུས་མཐུ་དང་། ཚེ་
དང་། བསོད་ནམས་དང་། མདོར་ན་ལུས་དང་ལོངས་སྤྱོད་དང་། ཟག་བཅས་ཟག་མེད་ཀྱི་དགེ་བའི་རྩ་བ་དང་། ཡོན་ཏན་དང་། བདེ་ལེགས་ཇི་སྙེད་ཡོད་པ་དེ་དག་ཐམས་ཅད་
བླ་མ་དང་དཀོན་མཆོག་ལ་མཆོད་པའི་སླད་དམ་བྲན་ནམ། འབངས་སུ་འབུལ་བར་སོམས་ལ་རྗེས་བཟློས་མཛོད། མཆོད་པ་གང་རྣམས་བླ་མེད་རྒྱ་ཆེ་བ། །དེ་དག་རྒྱལ་བ་ཐམས་
ཅད་ལ་ཡང་མོས། །བཟང་པོ་སྤྱོད་ལ་དད་པའི་སྟོབས་དག་གིས། །རྒྱལ་བ་ཀུན་ལ་ཕྱག་འཚལ་མཆོད་པར་བགྱི། །དེ་དྲུག་པ་ལུས་འབུལ་བའི་མཆོད་པ་ལགས། ཡང་སངས་
རྒྱས་དང་བྱང་ཆུབ་སེམས་དཔའ་ཐམས་ཅད་ཀྱིས་ཐུགས་རྗེ་རྣམ་པར་དག་པའི་བྱིན་རླབས་ཀྱི་ནུས་པ་དང་། གསང་སྔགས་ཕྱག་རྒྱའི་མཐུ་དང་། བདག་གི་མོས་པ་དང༌། ཏིང་ངེ་

།འཛིན་དང༌། སྨོན་ལམ་གྱི་དབང་གིས། ཕྱོགས་བཅུའི་འཇིག་རྟེན་གྱི་ཁམས་ན་བདག་པོས་ཡོངས་སུ་མ་བཟུང་བའི་མཆོད་པའི་ཡོ་བྱད། མཆོད་དུ་༄༅།
རུང་ཞིང་མཆོད་པར་འོས་པ་ཇི་སྙེད་ཡོད་པ་དེ་དག་ཐམས་ཅད་ཕུལ་བར་མོས་པ་མཛོད། དེ་བདུན་པ་བདག་པོས་ཡོངས་སུ་མ་བཟུང་བའི་མཆོད་པ་ལགས་པས། དེ་ལྟར་མཆོད་
པའི་ཡུལ། མཆོད་བྱེད་ཀྱི་བདག །མཆོད་པའི་རྫས་དང་བཅས་པ་ཐམས་ཅད་དོན་དམ་པར་ནི་རང་གི་ངོ་བོས་སྟོང་ཞིང་ཅིར་ཡང་མ་གྲུབ་པ། ཀུན་རྫོབ་ཏུ་རྨི་ལམ་སྒྱུ་མའི་ཚུལ་
དུ། འཁོར་གསུམ་པོ་རྒྱ་ཆེ་བ་ནམ་མཁའ་དང་མཉམ་པ། ཡུན་རིང་བ་འཁོར་བ་མ་སྟོངས་ཀྱི་བར་དུ་འབྱུང་བ། བྱེད་ལས་སེམས་ཅན་ཐམས་ཅད་ཀྱི་བྱང་ཆུབ་ཐོབ་པར་བྱ་བའི་
ཕྱིར། ཕྱོགས་བཅུ་དུས་གསུམ་གྱི་རྒྱལ་བ་སྲས་དང་བཅས་པ་མ་ལུས་ཤིང་ལུས་པ་མེད་པ་ཐམས་ཅད་ལ་འབུལ་ལོ་མཆོད་དོ་སྙམ་དུ་སོམས་མཛོད། མཆོད་གཡོགས་པས་མཆོད་༔

པའི་སྤྲིན་གྱི་གཟུངས་ལ་སོགས་པ་བརྗོད་ཅིང་། འཛོམ་ན་རོལ་མོའི་སྒྲ་ཡང་བྱ། དེ་རྣམས་ཀྱིས་ཡན་ལག་བདུན་གྱི་དང་པོ་ཕྱག་དང་མཆོད་པ་གཉིས་གྲུབ་པར་བགྱིས་པ་
ལགས། ཡན་ལག་གསུམ་པ་སྔར་བསགས་ཀྱི་སྒྲིབ་པ་སྦྱང་བ་ལ། སྤྱོད་འཇུག་ལས། མི་དགེ་བ་ལས་སྡུག་བསྔལ་འབྱུང༌། །འདི་ལས་ཇི་ལྟར་ངེས་ཐར་ཞེས། །ཉིན་མཚན་
ཀུན་ཏུ་བདག་གིས་ནི། །འདི་ཉིད་འབའ་ཞིག་བསམ་པར་རིགས། །ཞེས་པ་དང་། བདག་ནི་སྡིག་པ་མ་བྱང་བར། །སྔོན་དུ་འགུམ་པར་འགྱུར་དུ་མཆི། །འདི་ལས་ཇི་ལྟར་ངེས་
ཐར་བར། །མྱུར་བའི་ཚུལ་གྱིས་བསྐྱབ་ཏུ་གསོལ། །ཞེས་པ་ལ་སོགས་པ་བཀའ་ལུང་ཐམས་ཅད་ནས། སྡིག་པ་བཤགས་པ་ཤིན་ཏུ་གལ་ཆེ་བར་གསུངས་ཤིང་། སྡིག་ཅན་དང་
དམྱལ་བའི་བར་ན་དབུགས་ཕྲ་མོ་འདི་ལས་མེད་པས། སྡིག་པ་བཤགས་ནས་དག་པ་རེ་བགྱིད་འཚལ་བས། དེ་ཡང་སྟོབས་བཞི་ཚང་བའི་སྒོ་ནས་བཤགས་པར་གསུངས་

།པས། རྟེན་གྱི་སྟོབས་ཀྱིས་བླ་མ་དང་དཀོན་མཆོག་ལ་བརྟེན་ནས། རྣམ་པ་སུན་འབྱིན་པའི་སྟོབས་སྔར་བསགས་སྡིག་པ་ལ་འགྱོད་པ་བསྐྱེད་པ།
སོར་ཆུད་པའམ་སླན་ཆད་སྡོམ་པའི་སྟོབས། ཕྱིན་ཆད་སྡིག་པ་མི་དགེ་བ་གང་ཡང་མི་བྱེད་པར་དམ་འཆའ་བ་གཉེན་པོ་ཀུན་ཏུ་སྤྱོད་པའི་སྟོབས། དགེ་བ་ལ་འབད་པར་བྱ་བ་ཡིན་
པས། མདོར་ན་འདི་ལྟར་དུ་སོམས་མཛོད། བདག་གིས་ཚེ་འཁོར་བ་ཐོག་མ་མེད་པ་ནས་ལས་དང་ཉོན་མོངས་པའི་དབང་གིས། ལུས་ངག་ཡིད་གསུམ་གྱི་སྒོ་ནས། སྡིག་པ་མི་
དགེ་བའི་ལས་ཅི་བགྱིས་པ་དང་། བགྱིད་དུ་སྩལ་བ། བགྱིད་པ་ལ་རྗེས་སུ་ཡི་རང་བ་དེ་དག་ཐམས་ཅད་བླ་མ་དང་དཀོན་མཆོག་གི་སྤྱན་སྔར་རབ་ཏུ་འགྱོད་པས་སོ་སོར་བཤགས་
སོ། །སླན་ཆད་མི་བགྱིད་དོ་སྙམ་པའི་འདུན་པ་དྲག་པོ་མཛོད་ལ། ཚིག་བརྗོད་པའི་ཚེ་ན། སྡིག་སྒྲིབ་ཐམས་ཅད་བ་སྤུའི་བུ་གའམ། ལྕེའི་ཐོག་ནས་ཉིལ་ཉིལ་སོང་བར་བསྒོམ་ལ་
2

རྗེས་བཟློས་མཛོད། ཕྱོགས་བཅུ་ན་བཞུགས་པའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་བདག་ལ་དགོངས་སུ་གསོལ། སློབ་དཔོན་བདག་ལ་དགོངས་སུ་
གསོལ། བདག་མིང་འདི་ཞེས་བགྱི་བས། ལུས་དང་། ངག་དང་། ཡིད་ཀྱིས་ཕ་དང་མ་དང་སེམས་ཅན་གཞན་ལ་བརྟེན་ནས། སྐྱེ་བ་འདི་དང་སྐྱེ་བ་གཞན་རྣམས་སུ། སྡིག་
པའི་ལས་གང་དག་ཅུང་ཟད་བགྱིས་པ་དང་། བགྱིད་དུ་བསྩལ་བ་དང་། བགྱིད་པ་ལ་རྗེས་སུ་ཡི་རང་བ་དེ་དག་ཐམས་ཅད་སོ་སོར་གཤགས་སོ། །དྲན་ཤེས་བཞིན་དུ་མི་འཆབ་
། གསུམ་མོ། །འདོད་ཆགས་ཞེ་སྡང་གཏི་མུག་དབང་གིས་ནི། །ལུས་དང་ངག་དང་དེ་བཞིན་ཡིད་ཀྱིས་ཀྱང་། །སྡིག་པ་བདག་གིས་བགྱིས་པ་ཅི་མཆིས་པ། །དེ་དག་ཐམས་
ཅད་བདག་གིས་སོ་སོར་བཤགས། །དེ་ལྟར་སྡིག་པ་བཤགས་པས་ཁྱེད་རྣམས་ཀྱི་རྒྱུད་ལ་ཡོད་པའི་སྡིག་པ་མ་ལུས་པ་དག་པར་བྱས་པ་ཡིན་པས་དག་གོ་སྙམ་དུའང་མོས་པ་སྐྱ

།མཛོད། དེ་ཙམ་གྱིས་དག་པར་ཅང་འགྱུར་རམ་སྙམ་ན་དེ་ལྟར་ཡིན་ཏེ། མི་དགེ་བའི་ལས་ཀྱིས་སྡིག་པ་འབྱུང་བའང་སངས་རྒྱས་ཀྱིས་༄༅།
གསུངས། བཤགས་ན་འདག་པའང་སངས་རྒྱས་ཀྱིས་གསུངས་ཤིང་། འདུས་བྱས་ཐམས་ཅད་རྟག་བརྟན་ཐེར་ཟུག་མི་འགྱུར་བའི་དངོས་པོ་མ་ཡིན་ཏེ། རང་བཞིན་དུ་མ་གྲུབ་
པས་རྐྱེན་གྱིས་ཅིར་ཡང་བསྒྱར་དུ་བཏུབ་པའི་ཕྱིར། དགེ་སྡིག་ཀྱང་རང་བཞིན་གྱིས་མ་གྲུབ་པས། བསགས་ཤིང་བསྣན་ན་འཕེལ་ལ། བཤགས་ཤིང་སྦྱངས་ན་ནི་འཛད་པར་
འགྱུར་ཏེ། དཔེར་ན། སྤྲིན་གྱི་ཕུང་པོ་ཇི་ལྟར་མཐུག་པ་ཡང་སེར་བུ་ཕྲ་མོ་ཙམ་གྱིས་གཏོར་བར་ནུས་པའམ། བསྐལ་པ་ལོན་པའི་མུན་ནག་མཐུག་པོའང་སྒྲོན་མེ་ཆུང་ངུ་སྐྱེས་མ་
ཐག་པ་ཞིག་གིས་སེལ་བར་བྱེད་པ་ལྟ་བུ་ལགས། སྔར་བསགས་ཀྱི་དགེ་བ་སྤེལ་བའི་དོན་དུ་ཡན་ལག་བཞི་པ་བསོད་ནམས་ལ་རྗེས་སུ་ཡི་རང་འབུལ་བར་བགྱི་བས། དེའང་རང་༔
ཨཱ

གི་སྔར་བསགས་པའི་དགེ་བ་རྣམས་ལ་དགའ་བ་བསྒོམ་ཞིང་། འཁོར་བ་མྱ་ངན་ལས་འདས་པའི་དགེ་བ་ཇི་སྙེད་པ་ཐམས་ཅད་ལ་རུ་ང་དང་ཕྲག་དོག་མེད་པར་དགའ་ཞིང་རྗེས་སུ་ཡི་
རང་སྙམ་དུ་སོམས་ལ་རྗེས་ཟློས་མཛོད། ཕྱོགས་བཅུའི་རྒྱལ་བ་ཀུན་དང་སངས་རྒྱས་སྲས། །རང་རྒྱལ་རྣམས་དང་སློབ་དང་མི་སློབ་དང་། །འགྲོ་བ་ཀུན་གྱི་བསོད་ནམས་གང་ལ་
ཡང་། །དེ་དག་ཀུན་གྱི་རྗེས་སུ་བདག་ཡི་རང་། །གཅིག་གོ། །དེ་ལྟར་བགྱིས་པས་རང་གི་རྒྱུད་ལ་དགེ་བའི་རྩ་བ་དཔག་ཏུ་མེད་པ་འཕེལ་བར་འགྱུར་བ་ལགས། འཇིག་རྟེན་
ཁམས་ན་སངས་རྒྱས་རྣམས། ཆོས་མི་གསུང་བར་བཞུགས་པ་རྣམས་ལ། སེམས་ཅན་གྱི་དོན་མཛད་པར་གསོལ་བ་འདེབས་པ་ནི་ཡན་ལག་ལྔ་པ་ཆོས་ཀྱི་འཁོར་ལོ་བསྐོར་བར་
བསྐུལ་བ་བགྱི་བས། རང་ཉིད་ལུས་དཔག་ཏུ་མེད་པར་སྤྲལ། སེམས་ཅན་ཐམས་ཅད་ཐབས་ཅིག་ཏུ་སངས་རྒྱས་ཀྱི་སྤྱན་སྔར་ཕྱིན་ནས། གསེར་གྱི་འཁོར་ལོ་རྩིབས་སྟོང་དང་

།ལྡན་པ་ཡོན་དུ་ཕུལ་ནས། ཆོས་གསུངས་པར་ཞུ་བར་བསྒོམ་ལ་རྗེས་བཟློས་མཛོད། གང་རྣམས་ཕྱོགས་བཅུའི་འཇིག་རྟེན་སྒྲོན་མ་དག །བྱང་ཆུབ་
རིམ་པར་སངས་རྒྱས་མ་ཆགས་བརྙེས། །མགོན་པོ་དེ་དག་བདག་གིས་ཐམས་ཅད་ལ། །འཁོར་ལོ་བླ་ན་མེད་པ་བསྐོར་བར་བསྐུལ། །དེ་ལྟར་བསྐུལ་བས་སངས་རྒྱས་རྣམས་ཀྱི་
ཆོས་སྟོན་པར་འགྱུར་བའི་དགེ་བའི་རྩ་བ་རང་རེ་རྣམས་ཀྱིས་ཐོབ་པར་འགྱུར་པ་ལགས། ཡང་སངས་རྒྱས་རྣམས་ལ་ཆོས་ཀྱི་འཁོར་ལོ་རྒྱུན་མི་ཆད་པར་འགྱུར་བའི་དོན་དུ། ཡན་
ལག་དྲུག་པ་མྱ་ངན་ལས་མི་འདའ་བར་གསོལ་བ་གདབ་པར་བགྱི་བས། བདག་དང་སེམས་ཅན་ཐམས་ཅད་སངས་རྒྱས་ཀྱི་སྤྱན་སྔར་ཕྱིན། འཆི་མེད་ཀྱི་བདུད་རྩི་ཡོན་དུ་ཕུལ་
༣ ནས། འཁོར་བ་མ་སྟོངས་ཀྱི་བར་དུ་མྱ་ངན་ལས་མི་འདའ་བར་བཞུགས་སུ་གསོལ་སྙམ་པའི་བློས་རྗེས་བཟློས་མཛོད། མྱ་ངན་འདས་སྟོན་གང་བཞེད་དེ་དག་ལ། །འགྲོ་བ་ཀུན་

ལ་ཕན་ཞིང་བདེ་བའི་ཕྱིར། །བསྐལ་པ་ཞིང་གི་རྡུལ་སྙེད་བཞུགས་པར་ཡང་། །བདག་གིས་ཐལ་མོ་རབ་སྦྱར་གསོལ་བར་བགྱི། །གཅིག་གོ། །དེས་སངས་རྒྱས་རྣམས་མྱ་ངན་
ལས་མི་འདའ་བར་བཞུགས་ནས་སེམས་ཅན་གྱི་དོན་མཛད་པའི་དགེ་བ་རང་རེ་རྣམས་ཀྱིས་ཐོབ་པར་འགྱུར་པ་ལགས། དགེ་བའི་རྩ་བ་དེ་དག་ཆུད་མི་ཟ་ཞིང་ཆོ་གའི་རིམ་པ་གཅིག་
ཆར་བགྱི་བའི་སླད་དུ་ཡན་ལག་བདུན་པ་བསྔོ་བ་བགྱི་བས་བདག་གཞན་གྱི་དུས་གསུམ་དུ་བསགས་པའི་དགེ་བས་སེམས་ཅན་ཐམས་ཅད་བླ་ན་མེད་པའི་བྱང་ཆུབ་ཐོབ་པར་གྱུར་ཅིག་
སྙམ་པའི་བློས་རྗེས་ཟློས་མཛོད། ཕྱག་འཚལ་བ་དང་མཆོད་ཅིང་བཤགས་པ་དང་། །རྗེས་སུ་ཡི་རང་བསྐུལ་ཞིང་གསོལ་བ་ཡི། །དགེ་བ་ཅུང་ཟད་བདག་གིས་ཅི་བསགས་པ།
དེ་དག་ཐམས་ཅད་བྱང་ཆུབ་ཕྱིར་བསྔོའོ། །གཅིག་གོ། །དེ་ལྟར་བསྔོ་བ་དང་བཅས་པས་ཡན་ལག་བདུན་པ་ཚང་བར་བགྱིས་པ་དེ་རྣམས་ཀྱིས། མཐུན་རྐྱེན་ཚོགས་བསགས་པ་༩

། དང་། འགལ་རྐྱེན་སྡིག་པ་སྦྱང་བ་བགྱིས་པས། ཞིང་འདེབས་པ་ལ་ཐ་བ་ཁྲུམས་པའི་ཚོད་ཙམ་ལགས་པ་དེ་རྣམས། རྒྱུ་ཚོགས་ཀྱི་ཡན་ལག་ཉེ་བར་༄༅།
བསྒྲབ་པ་སྟེ། སྦྱོར་བའི་ཆོ་ག་རྣམས་ལེགས་པར་གྲུབ་པར་གྱུར་པ་ལགས།། ༈ །།གཉིས་པ་དངོས་གཞིའི་ཆོ་ག་ནི། སྐྱབས་སུ་འགྲོ་བ་དང་། སྨོན་པ་སེམས་བསྐྱེད་
དང་། འཇུག་པ་བྱང་ཆུབ་སེམས་དཔའི་སྡོམ་པ་བཟུང་བ་དང་གསུམ་དུ་ཡོད་པའི་དང་པོ་སྐྱབས་སུ་འགྲོ་བ་ལ། རྣམ་གཞག །ཆོ་ག །བསླབ་བྱ། ཕན་ཡོན་དང་བཅས་པ་
གསུམ་དུ་ཡོད་པ་ལས། རྣམ་བཞག་འདི་ཙམ་ཞིག་བློ་ཡུལ་དུ་བཞག་འཚལ། དེ་ཡང་ཐེག་པ་ཐུན་མོང་བ་དང༌། ཐུན་མོང་མ་ཡིན་པ་གཉིས་ལས། ཐུན་མོང་བ་ལ།
༜ ཡུལ། དུས། བསམ་པ་གསུམ་གྱིས་ཁྱད་པར་དུ་འཕགས། ཐུན་མོང་མ་ཡིན་པ་ཐེག་པ་ཆེན་པོའི་སྐྱབས་སུ་འགྲོ་བ་ཞིག་བགྱིས་པ་ཡིན། དེ་ལ་མགོན་པོ་བྱམས་པས། རྒྱན་ྋ

ལས། འཚེ་བ་དག་ནི་ཐམས་ཅད་དང་། །འཇིག་ཚོགས་ཐེག་པ་དམན་པ་དང་། །ཐབས་མ་ཡིན་དང་ངན་སོང་ལས། །སྐྱོབ་ཕྱིར་སྐྱབས་ཀྱི་དམ་པ་ཡིན། །ཞེས་གསུངས་པ་
འདིའི་དོན། གཏན་གྱི་སྐྱབས་ཡུལ་སངས་རྒྱས་སྐུ་གསུམ་ཡེ་ཤེས་ལྔའི་བདག་ཉིད་ཅན། ཆོས་དོན་དམ་པའི་ཆོས། དགེ་འདུན་དག་པའི་མཐའ་ལ་གནས་པའི་བྱང་ཆུབ་སེམས་
དཔའ་སྟེ། ཐམས་ཅད་ཆོས་སྐུའི་བདག་ཉིད་དཀོན་མཆོག་གསུམ། དུས་སྙིང་པོ་བྱང་ཆུབ་ཀྱི་བར། བསམ་པ་སེམས་ཅན་ཐམས་ཅད་ཀྱི་དོན། དགོས་པ་བྱང་ཆུབ་སེམས་དཔའི་
སྡོམ་པ་སྐྱེ་བའི་རྟེན་དུ་འགྱུར་བར་བྱེད་པ་ལགས་སོ། །དེའི་རྒྱུ་སེམས་ཅན་རྣམས་འཁོར་བའི་རྒྱ་མཚོ་ན་སྡུག་བསྔལ་གྱིས་གཟིར་བ། ཐབས་དང་སྐྱབས་ཀྱིས་དབེན་པར་གྱུར་པ་
རྣམས་ལ། སྙིང་རྗེ་མ་བཟོད་ནས། སྐྱབས་ཡུལ་ཁྱད་པར་དུ་གྱུར་པ་ལ། བསམ་པ་ཐག་པ་ནས་སྐྱབས་ཤིང༌། བསྟེན་པར་འདོད་པའི་རྒྱུ་ངེས་པར་སྐྱབས་སུ་སོང་བ་

། སྟེ། སྐྱབས་འགྲོའི་ངོ་བོ་ལགས་པས། དེ་ཙམ་ཞིག་བློ་ཡུལ་དུ་བཞག་འཚལ། ད་གཉིས་པ་ཆོ་ག་དངོས་བགྱིས་པས་བསམ་རྒྱུད་ལ་འདི་བཞིན་
བཞག་པར་ཞུ། ཁམས་གསུམ་གྱི་སེམས་ཅན་ཐམས་ཅད་ཀྱི་དོན་དུ་བདག་གིས་དུས་འདི་ནས་བཟུང་ནས། སྙིང་པོ་བྱང་ཆུབ་ལ་མཆིས་ཀྱི་བར་དུ། མཁྱེན་པ་དང་། ནུས་པར་
ལྡན་པ་བླ་ན་མེད་པའི་སངས་རྒྱས་ལ་སྟོན་པ་ཞུ། དོན་དམ་པའི་ཆོས་ལ་ལམ་ཞུ། བྱང་ཆུབ་སེམས་དཔའི་དགེ་འདུན་ལ་གྲོགས་ཞུ། བདག་ངེས་པར་དཀོན་མཆོག་རིན་པོ་ཆེ་
གསུམ་ལ་སྐྱབས་སུ་མཆི་ལ་སྐྱབས་འོག་ཏུ་ཚུད་པར་བྱའོ། །སྙམ་དུ་སོམས་ལ་རྗེས་བཟློས་མཛོད། ཕྱོགས་བཅུ་ལ་སོགས་པ་དགོངས་གསོལ་གྱི་མཐར། བདག་མིང་འདི་ཞེས་
བགྱི་བ། དུས་འདི་ནས་བཟུང་སྟེ། སྙིང་པོ་བྱང་ཆུབ་ལ་མཆིས་ཀྱི་བར་དུ། རྐང་གཉིས་རྣམས་ཀྱི་མཆོག །ཕྱོགས་བཅུའི་སངས་རྒྱས་བཅོམ་ལྡན་འདས་ཐམས་ཅད་མཁྱེན་པ། g

ཐམས་ཅད་གཟིགས་པ། ཐམས་ཅད་ལས་འདས་པ། སྐྱེས་བུ་ཆེན་པོ། དབྱེར་མི་ཕྱེད་པ། བླ་ན་མེད་པའི་སྐུ་ཅན་ལ་སྐྱབས་སུ་མཆིའོ། །ཞི་བ་འདོད་ཆགས་དང་བྲལ་བ་རྣམས་
ཀྱི་མཆོག །དམ་པའི་ཆོས་རྣམས་ལ་སྐྱབས་སུ་མཆིའོ། །ཚོགས་རྣམས་ཀྱི་མཆོག་འཕགས་པ་ཕྱིར་མི་ལྡོག་པའི་བྱང་ཆུབ་སེམས་དཔའི་དགེ་འདུན་རྣམས་ལ་སྐྱབས་སུ་མཆིའོ། །
གསུམ་མོ། །དེས་སྐྱབས་སུ་འགྲོ་བ་ཐོབ་པར་བགྱིས་པ་ལགས། དེ་ལ་བསླབ་པར་བྱ་བ་བཅུ་གཅིག་ཡོད་པ་ལས། ཐུན་མོང་བ་དུས་རྟག་ཏུ་དཀོན་མཆོག་མཆོད་པ་ལ་བརྩོན་པར་
བྱ་ཞིང༌། ཐ་ན་རང་གི་ཅི་ཟ་ཅི་འཐུང་གི་ཕུད་ཀྱང་མཆོད་པ་ལ་བསླབ། སྲོག་དང་། བྱ་དགའ་དང་། ཀུ་རེ་ཙམ་དུ་ཡང་དཀོན་མཆོག་གསུམ་མི་སྤངས་པ་ལ་བསླབ། ཕྱོགས་
གར་འགྲོ་ཡང་ཕྱོགས་དེའི་ལྷ་ལ་སྐྱབས་སུ་འགྲོ་བ་ལ་བསླབ། རྐྱེན་དང་སྡུག་བསྔལ་ཅི་བྱུང་ཡང་དཀོན་མཆོག་གསུམ་མ་གཏོགས་པ་སྐྱབས་གཞན་མི་བཙལ་བ་ལ་བསླབ། ཕན་༈

།ཡོན་རྗེས་སུ་དྲན་པའི་སྒོ་ནས་དུས་རྒྱུན་དུ་སྐྱབས་སུ་འགྲོ་བ་འབའ་ཞིག་བྱ་བ་ལ་བསླབ་པ་དང་ལྔ། ཁྱད་པར་གྱི་བསླབ་བྱ་དྲུག་ནི། སངས་རྒྱས་ལ་
སྐྱབས་སུ་སོང་ནས་འཇིག་རྟེན་པའི་ལྷ་ལ་ཕྱག་མི་འཚལ། སངས་རྒྱས་ཀྱི་སྐུ་གཟུགས་ཚ་ཚ་ཆག་དུམ་ཡན་ཆད་ལའང་མི་གུས་པ་སྤོང་ཞིང་གུས་པ་བསྒྲུབ། ཆོས་ལ་སྐྱབས་སུ་
སོང་ནས་སེམས་ཅན་ལ་གནོད་པ་སྤང་། ཆོས་ཀྱི་རྟེན་པོ་ཏི་དང་གླེགས་བམ་ལྟ་ཅི་སྨོས་ཡིག་འབྲུ་ཙམ་ལའང་མི་གུས་པ་སྤང་ཞིང་གུས་པ་བསྒྲུབ། དགེ་འདུན་ལ་སྐྱབས་སུ་སོང་
ནས་མི་མུ་སྟེགས་ཅན་དང་མི་འགྲོགས། ཐེག་པ་ཆེ་ཆུང་གི་ཁྲིམས་ལྟ་ཅི་སྨོས། གོས་སེར་ཙམ་མམ། ལྷན་པ་སེར་པོ་ཙམ་ལའང་མི་གུས་པ་སྤང་ཞིང་གུས་པ་བསྒྲུབ་པ་
སྟེ། བསླབ་པར་བྱ་བ་བཅུ་གཅིག་པོ་དེ་ལ་འབད་དེ་བསླབ་པར་བགྱིད་འཚལ། དེ་ལྟར་བྱས་པའི་ཕན་ཡོན་ལ། བདེ་བར་གཤེགས་པའི་གསུང་རབ་ལས་བྱུང་བ་རྣམས། མདོ་སྡེ་

དྲིན་ལན་བསབ་པ་ལས་བརྒྱད་དུ་བསྡུས་ཏེ། སྐྱབས་འགྲོ་ཡོད་ན་ནང་པ་སངས་རྒྱས་པར་གཏོགས་པ་དང་། སྡོམ་པ་ཐམས་ཅད་ཀྱི་རྟེན་དུ་འགྱུར་བ་དང་། སྒྲིབ་པ་དང་ཉོན་མོངས་
པ་ཐམས་ཅད་ཟད་ཅིང་བསྲབས་པར་འགྱུར་བ་དང་། བསམ་པ་ཐམས་ཅད་ཡིད་བཞིན་དུ་འགྲུབ་པ་དང་། བསོད་ནམས་རྒྱ་ཆེན་པོ་ཐོབ་པ་དང་། མི་དང་མི་མ་ཡིན་པའི་གནོད་
པས་མི་ཚུགས་པ་དང་། མྱུར་དུ་མངོན་པར་རྫོགས་པར་འཚང་རྒྱ་བར་འགྱུར་བ་དང་། དེ་མ་ཐོབ་ཀྱི་བར་དུ་ངན་སོང་གསུམ་དུ་མི་སྐྱེ་སྟེ། བརྒྱད་དུ་འདུས་པར་གསུངས་པ་
ཡིན། རྒྱུ་མཐུན་དུའང་སངས་རྒྱས་ལ་སྐྱབས་སུ་སོང་བས་མཐར་ཐུག་མངོན་པར་རྫོགས་པར་སངས་རྒྱས། ཆོས་ལ་སྐྱབས་སུ་སོང་ནས་ཆོས་ཀྱི་འཁོར་ལོ་རྒྱུན་མི་འཆད་པར་
བསྐོར། དགེ་འདུན་ལ་སྐྱབས་སུ་སོང་བས་འཁོར་དགེ་འདུན་སྡེ་གཉིས་དང་ལྡན་པར་འགྱུར་བ་སྟེ། རྒྱས་པར་མདོ་དང་བསྟན་བཅོས། བླ་མའི་གསུང་སྒྲོས་རྣམས་ལས་ཤེས་པར་g

༄༅། །འགྱུར་བ་ལགས། དེ་རྣམས་ཀྱིས་སྐྱབས་སུ་འགྲོ་བ་ཁྱད་པར་ཅན་བྱ་བ་དེ་ལེགས་པར་ཐོབ་པས། སངས་རྒྱས་ཀྱི་བསྟན་པ་ལ་རབ་ཏུ་ཞུགས་
ཤིང་། སྡོམ་པ་ཐམས་ཅད་ཀྱི་རྟེན་དང་ལྡན་པར་བྱས་པ་ལགས། ད་སེམས་བསྐྱེད་པར་བྱེད་པ་ལ། མགོན་པོ་བྱམས་པས། སྐྱེ་བོ་རྨོངས་པ་རང་གི་བདེ་དོན་གཉེར། །དེ་མ་ཐོབ་
༜ པར་རྟག་ཏུ་སྡུག་བསྔལ་འགྱུར། །སྟོན་པ་རྟག་ཏུ་གཞན་གྱི་དོན་བརྩོན་པ། །གཉིས་ཀའི་དོན་བྱས་མྱ་ངན་འདའ་བར་འགྱུར།།ཞེས་གསུངས་པའི་དོན་ཐེག་པ་ཆེན་པོ་སྙིང་རྗེ་དང་
གཞན་དོན་གྱིས་ཁྱད་པར་དུ་བྱས་པ་ཡིན་པས། དེ་ལ་དམ་བཅའི་ཁྱད་པར། བསོད་ནམས་འདི་ཡིས་ཐམས་ཅད་གཟིགས་པ་ཉིད། །ཐོབ་ན་ཉེས་པའི་དགྲ་རྣམས་ཕམ་བྱས་ཏེ།
སྐྱེ་རྒ་ན་འཆིའི་རྦ་ཀློང་འཁྲུགས་པ་ཡི། །སྲིད་པའི་མཚོ་ལས་འགྲོ་བ་སྒྲོལ་བར་བགྱིད། །ཅེས་རང་ཉིད་སྔོན་དུ་སངས་རྒྱས་པར་བྱས་ནས། གཟོད་སེམས་ཅན་གྱི་དོན་བྱེད་པ།ཤཱ

དཔོན་ལྟ་བུ། བདག་ནི་བྱང་ཆུབ་རིང་ཚུལ་དུ། །སངས་རྒྱས་མོས་ཤིང་སྤྲོ་བ་མེད། །ཕྱི་མ་མཐར་ཐུག་བར་དུ་ནི། །སེམས་ཅན་གཅིག་ཕྱིར་སྤྱད་པར་བགྱིད། །ཞེས་སེམས་ཅན་
ཐམས་ཅད་སངས་རྒྱས་ཀྱི་ས་ལ་མ་འཁོད་ཀྱི་བར་དུ་རང་ཉིད་སངས་མི་རྒྱ་བར། དེ་རྣམས་ཀྱི་དོན་བྱེད་པ་ལུག་རྫི་ལྟ་བུ། འགྲོ་ཀུན་དགེ་བ་ཇི་སྙེད་ཡོད་པ་དང་། །བྱས་དང་བྱེད་
འགྱུར་དེ་བཞིན་བྱེད་པ་དང་། །བཟང་པོ་ཇི་བཞིན་དེ་འདྲའི་ས་དག་ལ། །ཀུན་ཀྱང་ཀུན་ཏུ་བཟང་པོ་དེར་གྱུར་ཅིག །ཅེས། རང་གཞན་དུས་གཅིག་ཏུ་སངས་རྒྱ་བར་འདོད་པ་
མཉན་པ་ལྟ་བུའི་བྱང་ཆུབ་སེམས་དཔའ་གསུམ་ལས། བླ་མ་རིན་པོ་ཆེའི་ཞལ་ནས། ཚ་ཚའི་བརྐོས་ཕོར་ལ་རི་མོ་མེད་ན། འབི་འབི་ལ་རི་མོ་ག་ལ་འབྱུང་། རང་ཉིད་རྐང་ལག་
སྒྲོག་ཏུ་བཅུག་པ་གཅིག་གི་གཞན་པོ་ཇི་ལྟར་སྒྲོལ། རང་ཉིད་འདམ་དུ་བྱིང་བས་གཞན་འདོན་པར་མི་ནུས་པས། དེ་བས། ཐོག་མར་རང་ཉིད་ཡོན་ཏན་དང་ལྡན་པར་བྱས་ལ། g

། གཟོད་སེམས་ཅན་གྱི་དོན་བྱེད་དགོས། ཞེས་གསུངས། བཀའ་གདམས་པ་ཆེན་པོ་རྣམས་ཀྱི་ཞལ་ནས། ད་ལྟ་ཤ་གཟུགས་རང་ཟ་བའི་དུས་ཡིན་གསུངས་ནས། འདི་ལ་དགོངས་པ་ལགས། དེ་ཡང་༄ ༅།
འདི་ལ། བྱམས་པ་དང་ནི་སྙིང་རྗེ་དང་། །ཤེས་རབ་ཆེན་པོས་བརྒྱན་པ་ཡི། །སངས་རྒྱས་དང་ནི་བྱང་ཆུབ་སེམས། །དེ་ཕྱིར་མཁས་པས་དེ་མི་བཏང་། །ཞེས་པ་དང་། བླ་མ་
རིན་པོ་ཆེ་པས། བྱམས་པ་དང་ནི་སྙིང་རྗེའི་བློས་ཁྲིད་ནས། །སྙིང་ནས་བྱང་ཆུབ་སེམས་མཆོག་བསྐྱེད། །ཅེས་གསུངས་པའི་དོན། འོ་སྐོལ་ཁམས་གསུམ་དུ་འཁོར་བའི་རྩ་བ་
ཉོན་མོངས་པ་དུག་གསུམ་ཡིན། དེའི་གཉེན་པོར་བྱམས་པ་ཞེ་སྡང་མེད་པའི་སེམས། སྙིང་རྗེ་འདོད་ཆགས་མེད་པའི་སེམས། བྱང་ཆུབ་ཀྱི་སེམས་གཏི་མུག་མེད་པའི་སེམས་
ཡིན་པས། སེམས་གསུམ་པོ་བསྐྱེད་པ་འདི་ཐེག་པ་ཆེན་པོའི་ལམ་གྱི་དངོས་གཞི་ཡིན། དེ་ལ་བློ་སྦྱངས་པ་འདི་གལ་ཆེ་བས། ཇོ་བོ་ཆེན་པོའི་བཀའ་སྲོལ་ལ། བློ་སྦྱོང་ལ་བརྟན་4

པ་ཐོབ་ཐོབ་ལ་ལོ་ཟླ་ཙམ་དུ་ནན་ཏན་དུ་མཛད་པ་ལགས་པར་གདའ། དཔལ་ལྡན་ས་སྐྱ་པའང་། དམ་བཅའི་སྔོན་དུ་བསམ་པ་སྦྱང་འཚལ་གསུངས་པས། རང་རེའང་སེམས་རྒྱུད་
ལ་རྣམ་པ་ཤར་ཙམ་ཞིག་ཅི་ནས་ཀྱང་བགྱིད་འཚལ་བ་ལགས་པས། འདི་ལྟར་དངོས་པོ་དང་མཚན་མར་བཟུང་ན་ནི་སོ་སོ་སྐྱེ་བོ་ལས་མ་འདས། སྙིང་རྗེ་མེད་ན་སྟོང་ཉིད་རྟོགས་
ཀྱང་ཉན་རང་ལས་མི་འདའ་བས། དེ་ལ་འདི་གོ་དགོས་པར་གདའ། དེ་ཡང་བྱང་ཆུབ་སེམས་དཔའི་སྡེ་སྣོད་ལས། ཐེག་པ་ཆེན་པོ་ཡང་དག་པར་བསྒྲུབ་པའི་སྔོན་དུ་འགྲོ་བ་
ནི། སྙིང་རྗེ་ཆེན་པོའོ་ཞེས་གསུངས་ཤིང་། བླ་མ་རིན་པོ་ཆེའི་ཞལ་ནས། རྩ་བ་ཞེན་མེད་སྙིང་རྗེ་ཆེན་པོ་ལས། །བྱང་ཆུབ་སེམས་སྐྱེ་དེ་ལ་སངས་རྒྱས་ཀྱི། །ཆོས་ཀྱི་སྐུ་དང་
གཟུགས་སྐུ་རྣམ་གཉིས་འབྱུང་། །ཞེས་པ་དང་། དེ་ཡང་བྱང་ཆུབ་ཀྱི་སེམས་ཀྱི། སེམས་ཇི་ལྟ་བ་སྐྱེ་བའི་ཚུལ། བྱས་པ་ཤེས་ཤིང་བྱས་པ་དྲིན་བཟོ་བས། །བྱམས་པའི་སེམས་g

༄༅། ། སྐྱེ་དེ་ལ་སྙིང་རྗེ་སྐྱེ། །དེ་ལས་བྱང་ཆུབ་སེམས་མཆོག་རིམ་གྱིས་སྐྱེ། །ཞེས་གསུངས་པས། སེམས་ཅན་གྱིས་བྱས་པ་གང་ཡིན་ན། འདི་ལྟར་
་n
ཁམས་གསུམ་གྱི་སེམས་ཅན་ཐམས་ཅད་རང་རེའི་མ་ཡིན་ཏེ། མདོ་ལས། མ་ཡིས་ཐོག་མཐའ་རྒྱ་ཤུག་ཚིག་གུ་ཙམ། །རིལ་བུར་བགྲངས་ཀྱང་ས་ཡིས་ལངས་མི་འགྱུར། །ཞེས་སེམས་ཅན་གཅིག་གིས་མ་བྱས་པའི་གྲངས་ཀྱང་དེ་འདྲ་ན། འདི་དག་
ཐམས་ཅད་དྲིན་ཆེ་ཞིང་། བདག་གི་ཕ་དང་མ་དུས་ཐོག་མ་མེད་པ་ནས། ཡང་དང་ཡང་དུ་དེ་སྲིད་ཅིག་བྱས། མ་ལན་རེ་བྱེད་པའི་ཚེ་ནའང་། མ་རེ་སྡུག་གི་ལུས་དང་ལོངས་སྤྱོད་ལ་
ཕངས་པ་མེད་པའི་སྒོ་ནས། བདེ་སྡུག་གཏམ་ངན་གང་ལའང་མ་ལྟས་པར། བརྩེ་བའམ་བརྩོན་པ་ཆེན་པོས་བསྐྱངས་ཤིང་དྲིན་ཅན་ཤ་སྟག་ཡིན། དྲིན་རེ་ཆེ་སྙམ་དུ་ཞེ་ཐག་པ་ནས་
སོམས་མཛོད། ཉེ་འབྲེལ་དང་གྲོགས་པོའི་བརྩེ་གདུང་ལྟར་སེམས་ཅན་འཇག་མིག་གི་སྲིན་བུ་ཡན་ཆད་ལ། གདུང་པ་མཆི་མ་འཁྲུགས་པ་ཙམ་སྐྱེ་ན། དེ་བྱམས་པ་ཚད་མེད་པ་སྐྱེས་བྱ་བ་ལགས་པར་གདའ། འདི་རྣམས་སྔར་ཡང་འཁོར་བའི་སྡུག་4

བསྔལ་གྱིས་དེ་ཙམ་ཞིག་མནར། ད་ལྟའང་མཐོ་རིས་ན་གནས་པ་རྣམས་ཀྱང་སྡུག་བསྔལ་གྱི་རྒྱུ་ལ་གནས་ཤིང་། ལམ་ལ་ཞུགས་ནས་འདུག །ངན་སོང་ན་ནི་མ་
འགྲོ། ལ་ལ་ཡི་དྭགས། ལ་ལ་དམྱལ་བ་ན་སྡུག་བསྔལ་གྱི་འབྲས་བུ་ལ་སྤྱོད་པས། ཤིན་ཏུ་ཉམ་ཐག་པར་གྱུར་པ་འདི་རྣམས། དེ་ལྟའི་སྡུག་བསྔལ་རང་ཡལ་དུ་ནི་མི་འགྲོ།
དག་སྤོང་བའི་ཐབས་ནི་གང་ཡང་མི་ཤེས། ཐབས་མཁས་པའི་དགེ་བའི་བཤེས་གཉེན་ནི་མི་རྙེད། ཕན་འདོགས་པའི་གྲོགས་བྱེད་པ་ནི་སུ་ཡང་མེད། ཤེས་རབ་ཀྱི་མིག་ནི་
ལོང་། ཐབས་ཀྱི་རྐང་པ་ནི་ཆག །འཕགས་པ་རྣམས་ཀྱི་གདུལ་བྱར་མ་གྱུར་པས། དེ་ལས་སྙིང་རྗེ་བ་ག་ན་འོང་། ཨ་ཙ་མ་སྙིང་རེ་རྗེ་ན། སྙིང་རེ་རྗེ་ན། ཤིན་ཏུའང་སྙིང་རེ་རྗེ་
ན་སྙམ་དུ་ཞེ་ཐག་པ་ནས་བསྒོམ་མཛོད། སེམས་ཅན་ཐམས་ཅད་གཅེས་པར་འཛིན་པས་སྙིང་རྗེ་ནས་མི་བཟོད་དྲག་པོ་མཆི་མ་འཁྲུགས་པ་ཙམ་སྐྱེ་ན་སྙིང་རྗེ་ཚད་མེད་པ་སྐྱེས་པ་བྱ་བ་ལགས། དེ་ལྟར་དྲིན་ཅན་གྱི་མ་རྒན་སེམས་ཅན་འདི་རྣམས་སྙིང་རེ་རྗེ་གཞན་ཡལ་བར་

།འདོར་བ་རང་ཉིད་ཁྲེལ་མེད་པར་འགྱུར་བས། དྲིན་ལན་གྱིས་གླན་ཞིང་ཕན་འདོགས་དགོས་ཏེ། དེ་ལ་འཁོར་བ་འདི་ལ་ནི་གནས་སྐབས་བདེ་བ་ལྟར་སྣང་ཡང་མི་༄༅།
བདེན། མི་རྟག །འཇིག །འབྲལ། ལྟུང་། བསླུ་བའི་ཆོས་ཅན་དུ་འདུག་པས། སྐྱིད་གྲོག་གང་ཡང་མི་འདུག །འདི་ལས་སྒྲོལ་བར་བྱེད་པ་ལ། ད་ལྟ་རང་ལ་ནི་མཐུ་
མེད། རང་ལས་མཐུ་ཆེ་བ་ཚངས་པ་དང་། བརྒྱ་བྱིན་དང་། འཁོར་ལོས་སྒྱུར་བ་དང་། ཉན་ཐོས་དང་། རང་སངས་རྒྱས་དང་། དེ་དག་རྣམས་ལའང་དེའི་ནུས་མཐུ་
མེད། དེ་སངས་རྒྱས་ཁོ་ནའི་སྤྱོད་ཡུལ་ཡིན་པས་དེ་བསྒྲུབ་དགོས། དེ་བསྒྲུབ་པར་བྱེད་པའི་རྒྱུ་བྱང་ཆུབ་ཏུ་སེམས་བསྐྱེད་པར་བྱེད་པ་འདི་ཡིན། དེ་དགེ་བའི་བཤེས་གཉེན་ལ་
▪ རགས་ལུས་པས། དགེ་བའི་བཤེས་གཉེན་དེ་ལ་འདི་སངས་རྒྱས་རང་ཡིན་སྙམ་པའི་མོས་གུས་ཤིག་དགོས་པར་གསུངས། ཆོས་རྣམས་བསམ་པའི་རང་གཟུགས་ཅན་ཡིན་པའི་༔

གནད་ཀས། བླ་མ་སངས་རྒྱས་ཀྱི་འདུ་ཤེས་བསྐྱེད་ན། རང་སངས་རྒྱས་སུ་འགྲུབ་པས། དེ་ལ་བྱང་ཆུབ་ཀྱི་སེམས་ཇི་ལྟ་བ་བཞིན་དུ་སྐྱེ་བར་འགྱུར་བས། དེའང་འདི་ལྟར་
ལགས། མདོ་རྒྱུད་ཐམས་ཅད་ནས་ཀྱང་བླ་མ་སངས་རྒྱས་དངོས་ཡིན་པ་དང་། སངས་རྒྱས་དང་ཁྱད་པར་མེད་པ་དང་། སངས་རྒྱས་ཀྱི་སྤྲུལ་པ་ཡིན་པ་ལ་སོགས་པ་མང་དུ་
གསུངས་ཤིང་། ཁྱད་པར་སྐབས་འདི་ཉིད་དུའང་མདོ་ཡི་ཚིགས་སུ་བཅད་པ་ལས། རྒྱལ་བ་ཉན་ཐོས་པ་དག་ཇི་སྙེད་ཆོས་སྟོན་དང་། །འཆད་དང་རིག་དང་མན་ངག་ལྡན་པར་བརྗོད་པ་དང་། །མཆོག་འཕགས་དགེ་བ་བྱེད་དང་དེ་ཡི་འབྲས་ཐོབ་པ། །དེ་དག་ཀུན་ཀྱང་དེ་བཞིན་
གཤེགས་པའི་སྐྱེས་བུའི་མཐུ། །ཅི་ཕྱིར་ཞེ་ན་རྒྱལ་བས་ཆོས་ཚུལ་གང་བསྟན་པ། །དེ་ལ་མི་མཆོག་སློབ་མར་གྱུར་པས་གང་བསླབས་ཤིང༌། །མངོན་སུམ་བྱས་ནས་བསླབས་པ་ཇི་བཞིན་སྟོན་བྱེད་དེ། །སངས་རྒྱས་མཐུས་བྱེད་རང་གི་སྟོབས་ཀྱིས་མཐུས་མ་ཡིན། །ཞེས་དང་། སངས་རྒྱས་
ཆོས་རྣམས་དགེ་བའི་བཤེས་གཉེན་ལ་བརྟེན་ཏོ་ཞེས། །ཞེས་བྱ་བ་ལ་སོགས་པ་གསུངས་པ་ལགས་པས། སངས་རྒྱས་ཆོས་ཀྱི་སྐུ་ལས་མ་གཡོས་བཞིན་དུ། ལོངས་སྐུ་ལས་སྤྲུལ་སྐུར་བྱོན་པ་ཤཱཀྱ་ཐུབ་པ་ལ་སོགས་པ། སངས་རྒྱས། བྱང་སེམས། ཉན་ཐོས། རང་རྒྱལ། འཁོར་ལོས་

།སྒྱུར་རྒྱལ། བླ་མ་རིན་པོ་ཆེ། དགེ་བའི་བཤེས་གཉེན་ལ་སོགས་དུ་མར་སྣང་ཞིང་གདུལ་བྱའི་དོན་མཛད་དོ། །ད་ལྟ་རང་རེས་བལྟས་ཀྱང་དོན་དམ་པར་ནི། བླ་མའི་ཐུགས་ཆོས་ཀྱི་དབྱིངས་དེ་
དང༌། སངས་རྒྱས་ཀྱི་ཐུགས་ཆོས་ཀྱི་དབྱིངས་དེ་གཉིས་ལ་ཁྱད་པར་ཅུང་ཟད་མེད། ཀུན་རྫོབ་སྣང་ངོ་འདིར་ཡང་འོ་སྐོལ་རྣམས་ལ་སངས་རྒྱས་དང་དངོས་སུ་མཇལ་བ་
དང་། དངོས་སུ་ཆོས་ཐོས་པའི་སྐལ་པ་མེད་པ་ལ། བླ་མས་སངས་རྒྱས་ཐམས་ཅད་ཀྱི་དགོངས་པ་དང་ཕྲིན་ལས་བསྒྲབས་ནས་ཆོས་སྟོན་པ་ལ་སོགས། སངས་རྒྱས་ཀྱི་མཛད་པ་
དང་། ཕྲིན་ལས་རྣམས་ཇི་ལྟ་བར་མཛད་ནས། འོ་སྐོལ་རྣམས་བླ་ན་མེད་པའི་བྱང་ཆུབ་རིན་པོ་ཆེ་ལ་འགོད་པར་མཛད་པ་འདི། རང་རེ་རྣམས་ལ་སངས་རྒྱས་དངོས་བས་སྐུ་དྲིན་
▪ ཁྱད་པར་འཕགས་པ་ལྟ་བུ་ལགས། དཔལ་ལྡན་ཕག་མོ་གྲུ་པའི་ཞལ་ནས། གང་ཟག་གཅིག་གཉིས་ཡན་ཆད་ཀྱི་ལམ་སྣ་འདྲེན་པའམ། བློ་འགྱུར་བའི་བླ་མ་དེ་སངས་རྒྱས་གཅིག་

གིས་བྱིན་གྱིས་བརླབས་པ་མ་ཡིན། གཉིས་དང་གསུམ་གྱིས་མ་ཡིན། བཅུ་ནས་བརྒྱའི་མ་ཡིན་ཏེ། དུས་གསུམ་གྱི་སངས་རྒྱས་ཐམས་ཅད་ཀྱིས་བྱིན་གྱིས་བརླབས་པ་ཡིན་ནོ།
ཞེས་གསུངས་པ་ཡིན། འོ་སྐོལ་ཉོན་མོངས་པའི་དྲི་མ་མཐའ་དག་གིས་བཅིངས་པའི་གང་ཟག་གི་ངག་ལས་བདེ་བར་གཤེགས་པའི་བཀའ་དྲི་མ་མེད་པ་འབྱུང་བའང་། སངས་རྒྱས་
ཀྱི་ཐུགས་རྗེའ མ། ཕྲིན་ལས་ཡིན་མོད། བློ་ཅུང་ཟད་རེ་བཅོས་ལ། བདག་ལ་ཐར་པའི་ལམ་སྟོན་པའི་བླ་མ་འདི་སངས་རྒྱས་དང་གཉིས་སུ་མེད་སྙམ་པའི་མོས་པ་མཛོད། ད་རུང་དུ་
ཡིད་ཆེས་པར་དཀའ་བས། འདི་ལྟར་ས་རྡོའམ། བེམ་པོ་ལའང་ཚ་ཚ་ལ་སོགས་པ་བྱས་ནས། ཡེ་ཤེས་པ་བཅུག་པས་སངས་རྒྱས་ཀྱི་ཕྲིན་ལས་མཛད་ཅིང་གདའ་བ། བླ་མ་ལའང་སངས་རྒྱས་དང་བྱང་ཆུབ་སེམས་དཔའ་ཐམས་ཅད་བསྟིམ་
ཞིང་ཡང་དད་པ་དང་གུས་པ་དུངས་དུངས་པ་མཛོད། ད་འདི་ལྟར། འོ་སྐོལ་སེམས་ཅན་གྱི་དོན་དུ་མི་གནས་པའི་མྱ་ངན་ལས་འདས་པ་བསྒྲབ་པ་ལ། འཁོར་བ་དང་མྱང་འདས་ཀྱི་༔

། འགག་གཟུང་འཛིན་ལ་ཐུག་ཡོད་པས། སློབ་དཔོན་ཞི་བ་ལྷའི་ཞལ་ནས། ཐམས་ཅད་བཏང་བས་མྱ་ངན་འདའ། །བདག་བློ་མྱ་ངན་འདས་པ་བསྒྲུབ། །ཐམས་ཅད་བཏང་བར་ཆབས་ཅིག་ལ། །སེམས་ཅན་རྣམས་ལ་
བཏང་བ་མཆོག །ཅེས་དང༌། དེ་ཡང་ཇི་ལྟར་གཏོང་སྙམ་ན། བདག་གི་ལུས་དང་ལོངས་སྤྱོད་དང་། །དུས་གསུམ་དགེ་བ་ཐམས་ཅད་ཀུན། །སེམས་ཅན་རྣམས་ཀྱི་དོན་བསྒྲུབ་ཕྱིར། །ཕངས་པ་མེད་པར་བཏང་བར་བྱ། །ཞེས་གསུངས་པས། སེམས་ཅན་ཐམས་ཅད་ཀྱི་
དོན་དུ་བདག་གི་ལུས་དང་ལོངས་སྤྱོད་དགེ་བའི་རྩ་བ་དང་བཅས་པ་ཐམས་ཅད། བླ་མ་དང་དཀོན་མཆོག་ལ་བློས་ལིང་གིས་ཕུལ་བར་སོམས་ཤིག །དྲིན་ཅན་གྱི་མ་རྒན་ཁམས་
གསུམ་གྱི་སེམས་ཅན་ཐམས་ཅད་ལའང་། རང་གི་ལུས་དང་ལོངས་སྤྱོད་ལྟོས་པ་མེད་པར་ལིང་གིས་བྱིན་ཏེ་བཏང་བས། དེ་དག་སོ་སོ་རེ་རེས་ཀྱང་། ཐོགས་པ་མེད་པར་ལུས་
ལོངས་སྤྱོད་ཡོངས་སུ་རྫོགས་པ་རེ་རེ་ཐོབ་ནས། དེ་རྣམས་ཐམས་ཅད་ངོམས་ཤིང་ཚིམ་པར་བསྒོམ་མཛོད། ད་ནི་གཟུང་བ་ཐམས་ཅད་ཡང་དག་པར་བཏང་བས། ད་ཕྱིན་ཆད་༔

ལུས་ལོངས་སྤྱོད་གང་ལའང་འཛིན་པ་མ་བྱེད་པར། སེམས་སྤྲོས་པ་མེད་པའི་ངང་དུ་ཅུང་ཟད་ཅིག་ཞོག་མཛོད། ༈ ད་གཉིས་པ་སྨོན་པ་བྱང་ཆུབ་ཏུ་སེམས་བསྐྱེད་པའི་ཆོ་ག་
བགྱིད་པ་ལགས་པས། དེ་ལ་སྔོན་གྱི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱིས། དང་པོ་བྱང་ཆུབ་ཏུ་ཐུགས་བསྐྱེད་པའི་ཚེ་ནས། སྟོང་པ་ཉིད་དང་སྙིང་རྗེ་ཟུང་དུ་
འཇུག་པའི་བདག་ཉིད་ཅན་དུ་བསྐྱེད་སྐད་དེ། དེ་ཡང་ཆོས་ཐམས་ཅད་ཀྱི་ཆོས་ཉིད་དམ། གཤིས་ཅིར་ཡང་མ་གྲུབ་པས་སྟོང་པ། དེའི་གདངས་ཅིར་ཡངམ་འགགས་པ། བྱམས་སྙིང་རྗེ་བྱང་ཆུབ་ཀྱི་སེམས། དེ་འཁོར་གསུམ་ཡུལ་མེད་དུ་རང་གསལ་བས་ཟུང་
འཇུག་གི་བདག་ཉིད་ཅན་ཞིག་ལགས་པར་གདའ། ད་ཁྱེད་རང་རྣམས་ཀྱང་འདི་ལྟར་དུ་སོམས་མཛོད། བསྐྱེད་བྱའི་སེམས། སྐྱེད་བྱེད་ཀྱི་བདག །བསྐྱེད་ཡུལ་སེམས་ཅན་དང་བཅས་པ་ཐམས་
ཅད། དོན་དམ་པར་གང་དུའང་གྲུབ་པ་མེད་ཀྱང་ཀུན་རྫོབ་ཏུ་འདི་དག་ཐམས་ཅད་རྨི་ལམ་སྒྱུ་མའི་ཚོད་ཙམ་དུ་ཉམས་སུ་མྱོང་བ་ཡིན་ཨང་སྙམ་པའི་ངང་ནས། ནམ་མཁའི་མཐའ་✖

།དང་མཉམ་པའི་སེམས་ཅན་ཐམས་ཅད་བདག་གི་མ་ཡིན་པས་ཉེ་རིང་དང་ཕྱོགས་ཆ་མེད་པར། དེ་དག་ཐམས་ཅད་བདེ་བ་དང་བདེ་བའི་རྒྱུ་དང་ལྡན་༄༅།
པར་བྱའོ། །སྡུག་བསྔལ་དང་སྡུག་བསྔལ་གྱི་རྒྱུ་དང་བྲལ་བར་བྱའོ། སྡུག་བསྔལ་མེད་པའི་བདེ་བ་བླ་ན་མེད་པའི་བྱང་ཆུབ་རིན་པོ་ཆེ་ལ་འགོད་པར་བྱའོ། །དེའི་ཆེད་དུ་འདས་པ་
དང་། མ་བྱོན་པ་དང་། ད་ལྟར་བཞུགས་པའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱིས་དང་པོ་བྱང་ཆུབ་ཀྱི་མཆོག་ཏུ་ཐུགས་ཇི་ལྟར་བསྐྱེད་པར་མཛད་པ་དེ་བཞིན་དུ་
བདག་གིས་ཀྱང་། དུས་འདི་ནས་བཟུང་སྟེ་བླ་ན་མེད་པའི་བྱང་ཆུབ་ཏུ་སེམས་བསྐྱེད་པར་བགྱིའོ་སྙམ་དུ་སོམས་ལ་རྗེས་བཟློས་མཛོད། ཕྱོགས་བཅུ་ན་བཞུགས་པའི་སངས་རྒྱས་
དང་བྱང་ཆུབ་སེམས་དཔའ་ཐམས་ཅད་བདག་ལ་དགོངས་སུ་གསོལ། སློབ་དཔོན་བདག་ལ་དགོངས་སུ་གསོལ། བདག་མིང་འདི་ཞེས་བགྱི་བས། སེམས་ཅན་གྱི་ཁམས་མཐའ་ ྨ
4

ཡས་པ་འཁོར་བའི་སྡུག་བསྔལ་ལས་ཡོངས་སུ་བསྐྱབས་པ་དང་། མ་བསྒྲལ་བ་རྣམས་བསྒྲལ་བ་དང་། ཐམས་ཅད་མཁྱེན་པའི་ཡེ་ཤེས་བླ་ན་མེད་པ་ལ་རབ་ཏུ་བཞག་གོ། །ཇི་
ལྟར་འདས་པ་དང་། མ་བྱོན་པ་དང་། ད་ལྟར་བཞུགས་པའི་བྱང་ཆུབ་སེམས་དཔའ་བྱང་ཆུབ་ཏུ་ཐུགས་བསྐྱེད། སངས་རྒྱས་ཉིད་དུ་གཤེགས་པ་དང་། འབྱོན་པར་འགྱུར་བ་
དང་། བྱོན་པ་ཇི་ལྟ་བར་སངས་རྒྱས་ཀྱི་སྒྲིབ་པ་མེད་པའི་ཡེ་ཤེས་དང་། སྤྱན་གྱིས་གཟིགས་པ་དང་། ཇི་ལྟར་ཆོས་རྣམས་ཀྱི་ཆོས་ཉིད་ཐུགས་སུ་ཆུད་པ་དེ་ལྟར་བདག་གིས་
ཀྱང་། སློབ་དཔོན་ལས་སངས་རྒྱས་དང་བྱང་ཆུབ་སེམས་དཔའི་སྤྱན་སྔར། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པར་བགྱིའོ། །ལན་གསུམ་མོ།
དེ་ལྟར་སྐྱེས་པའི་སེམས་དེ་བརྟན་པར་བྱ་བའི་ཕྱིར། དེ་ལྟར་བདག་གིས་སྡིག་པ་བཤགས་ཤིང་ཚོགས་བསགས་པ་དང་། དཀོན་མཆོག་གསུམ་ལ་སྐྱབས་སུ་སོང་བ་དང་། བྱང་༔

།ཆུབ་ཀྱི་མཆོག་ཏུ་སེམས་བསྐྱེད་པའི་དགེ་བའི་རྩ་བ་འདི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཡོངས་སུ་བསྔོ་བར་བགྱིའོ། །ཇི་ལྟར་༄༅།
འཇིག་རྟེན་ན་མགོན་མེད་པ། སྐྱབས་མེད་པ། གནས་མེད་པ། གླིང་མེད་པ། དཔུང་གཉེན་མེད་པ་རྣམས་ཀྱི། མགོན་དང༌། སྐྱབས་དང༌། གནས་དང༌། གླིང་
ཙྪཱདང་། དཔུང་གཉེན་རྣམས་སུ་འགྱུར་བ་དང་། སེམས་ཅན་རྣམས་སྲིད་པའི་རྦ་ཀློང་ཆེན་པོ་ལས་བསྒྲལ་ནས། ཡོངས་སུ་མྱ་ངན་ལས་མ་འདས་པ་རྣམས། སྒྲིབ་པ་མེད་པའི་
དབྱིངས་སུ་ཡོངས་སུ་མྱ་ངན་ལས་འདའ་བ་དང་། དབུགས་མ་ཕྱུང་བ་རྣམས་དབུགས་དབྱུང་བར་བགྱིའོ། །དེས་ཁྱེད་རྣམས་ཀྱི་རྒྱུད་ལ་བྱང་ཆུབ་ཀྱི་སེམས་གཤའ་མ་རེ་སྐྱེ་བ་
ལགས་སོ། །དེ་ལྟ་བུའི་ཟག་པ་མེད་པའི་སེམས་གསུམ། ཉན་རང་ཐམས་ཅད་ཐུན་མོང་མ་ཡིན་པའི་སེམས། འཇིག་རྟེན་ཐམས་ཅད་ལས་མངོན་པར་འཕགས་པའི་སེམས།
ཐྭ

ནི་སངས་རྒྱས་ཐམས་ཅད་ཀྱི་ཐུགས་ཡིན། དེ་ཁྱེད་རྣམས་ལ་སྐྱེས་པ་ཡིན་པས། ད་ཁྱེད་རྣམས་ཀྱི་ཀུན་གཞི་ལ་སངས་རྒྱས་ཀྱི་བག་ཆགས་བཞག །ཟག་མེད་ཀྱི་ས་བོན་གསོས་
ཐེབས། གཟུགས་སྐུའི་རྟེན་འབྲེལ་འགྲིགས་ལགས། བློ་གྲོས་མི་ཟད་པས་ཞུས་པའི་མདོ་ལས། བཙུན་པ་ཤཱ་རིའི་བུ། བྱང་ཆུབ་སེམས་དཔའ་རྣམས་ཀྱི་སེམས་བསྐྱེད་པ་དང་པོ་ནི་བཟོད་པའོ། །དེ་ཅིའི་ཕྱིར་ཞེ་ན་མ་འདྲེས་པའི་ཕྱིར་ཏེ། སེམས་དེ་ནི་ཉོན་
མོངས་པ་དང་མ་འདྲེས་པར་སྐྱེས་སོ། །ཐེག་པ་གཞན་ལ་འདོད་པ་མེད་པས་མ་འབྲེལ་བར་སྐྱེས་སོ། །སེམས་ཅན་ཐམས་ཅད་ཀྱི་གོ་འབྱེད་པས་རྒྱ་ཆེ་བར་སྐྱེས་སོ། བདུད་ཐམས་ཅད་ཀྱིས་མི་ཕྱེད་པས་སྲ་བར་སྐྱེས་སོ། །ཞེས་བྱ་བ་ལ་སོགས་པ་གསུངས་པས། ད་ནས་བཟུང་སྟེ་
རང་རང་གི་རྒྱུད་ལ་བསོད་ནམས་ཕུང་པོ་རྒྱུན་མི་འཆད་པར་སྐྱེ་བས། བྱང་ཆུབ་སེམས་ཀྱི་འབྲས་བུ་རྒྱས་ཤིང་འཕེལ་བར་འགྱུར་བ་ལགས། དེ་ལྟར་བླ་ན་མེད་པའི་བྱང་ཆུབ་ལ་
སྨོན་པར་གྱུར་ནས། དེ་མངོན་དུ་བྱེད་པར་མ་བྱས་པས། ད་དེའི་ལམ་ལ་ཞུགས་ནས་རྒྱུ་བསྒྲུབ་པར་བྱེད་པ་ལ། གསུམ་པ་འཇུག་པ་བྱང་ཆུབ་ཏུ་སེམས་བསྐྱེད་པའམ། བྱང་ཆུབ་

༄ ༅། །སེམས་དཔའི་ཚུལ་ཁྲིམས་ཀྱི་སྡོམ་པ་འཛིན་པར་འགྱུར་བ་ཡིན། དེ་ལ་འདི་ལྟར་ཁྱེད་རྣམས་ཀྱི་ཐོབ་པར་བྱ་རྒྱུའི་ངོ་བོ་རང་གང་ཡིན་ན། མདོ་དང་
ཀྭ
བསྟན་བཅོས་རྣམས་ལས་རྒྱས་པར་གསུངས་པ་ཐམས་ཅད། ཚུལ་ཁྲིམས་རྣམ་པ་གསུམ་དུ་འདུས་པ་ཡིན། དེ་རྣམས་ནི་འདི་དག་ཡིན་པས། སེམས་ཅན་གྱི་དོན་དུ་མི་དགེ་བ་
༈ བཅུ་དང་བཅས་པ་སྤོངས་པ་སྡོམ་པའི་ཚུལ་ཁྲིམས། སེམས་ཅན་གྱི་དོན་དུ་རང་གི་རྒྱུད་ལ་ཕ་རོལ་ཏུ་ཕྱིན་པ་དྲུག་སྒྲུབ་པ་དགེ་བ་ཆོས་སྡུད་ཀྱི་ཚུལ་ཁྲིམས། སེམས་ཅན་གྱི་དོན་དུ་
ལུས་ལོངས་སྤྱོད་ལྟོས་པ་མེད་པར་གཏོང་ཞིང་གཞན་དོན་ཁ་ན་མ་ཐོ་བ་མེད་པ་ལ་འཇུག་པ་སེམས་ཅན་དོན་བྱེད་ཀྱི་ཚུལ་ཁྲིམས་གསུམ་པོ་དེ་ལ་ནན་ཏན་དུ་བྱེད་པ་ནི། བླ་མ་རིན་པོ་
ཆེའི་ཞལ་ནས། སྡོམ་དང་དགེ་སྡུད་དོན་བྱེད་ཀྱི། །ཚུལ་ཁྲིམས་བསླབ་པ་རྣམ་གསུམ་བླངས། །ཞེས་གསུངས་པའི་དོན་ཡིན་ལ། དེ་རྣམས་ལ་སློབ་པར་བྱེད་པ་ཡིན་

པས། ཡང་བླ་མ་ལ་སངས་རྒྱས་ཀྱི་འདུ་ཤེས་བསྐྱེད་ནས། དད་གུས་སིང་པ་རེ་མཛོད། མ་རྒན་སེམས་ཅན་ཐམས་ཅད་ལ་སྙིང་རྗེ་དུངས་པ་རེ་བསྒོམ། འཁོར་གསུམ་པོ་རྨི་
ལམ་སྒྱུ་མའི་ཚོད་དུ་ཤེས་པར་བྱས་ནས། ད་ཕྱིན་ཆད་སེམས་ཅན་གྱི་དོན་དུ་གོ་ཆ་དང་སྙིང་རྗེ་ཆེན་པོས། བྱང་ཆུབ་སེམས་དཔའི་བསླབ་པ་ཇི་སྙེད་པ་ལ་བསླབ་པ། སྤྱོད་པ་ཇི་ལྟ་
བ་སྤྱོད་སྙམ་དུ་རྗེས་བཟློས་མཛོད། ཕྱོགས་བཅུ་ན་བཞུགས་པའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་བདག་ལ་དགོངས་སུ་གསོལ། སློབ་དཔོན་བདག་ལ་དགོངས་
སུ་གསོལ། བདག་མིང་འདི་ཞེས་བགྱི་བས། སེམས་ཅན་གྱི་ཁམས་མཐའ་ཡས་པ་ཐམས་ཅད། ཕ་དང་། མ་དང་། སྤུན་དང་། སྲིང་མོ་དང་། བུ་དང་། བུ་མོ་
དང་། སྣག་གི་གཉེན་མཚམས་ཀྱི་གནས་སུ་བཟུང་ངོ༌། །བཟུང་ནས་ནུས་པ་ཇི་ལྟ་བ་དང་། སྟོབས་ཇི་ལྟ་བ་དང་། སྣོད་ཇི་ལྟ་བར་དགེ་བའི་རྩ་བ་ཇི་ལྟ་བར་བསྐྱེད་པར་བགྱིའོ། །

༄༅། །དེང་ནས་བརྩམས་ཏེ་སྦྱིན་པ་བཏང་ངོ༌། །ཚུལ་ཁྲིམས་བསྲུང་ངོ་། །བཟོད་པ་བསྒོམ་མོ། །བརྩོན་འགྲུས་བརྩམ་མོ། །བསམ་གཏན་ལ་མཉམ་པར་
གཞག་གོ། །ཤེས་རབ་ཀྱིས་རྣམ་པར་དཔྱད་ཅིང་ཐབས་མཁས་པའི་དབྱེ་བས་བསླབ་སྟེ། དེ་དག་ཐམས་ཅད་ཀྱང་སེམས་ཅན་ལ་ཕན་པ་དང་། བདེ་བ་བླ་ན་མེད་པའི་སླད་
༈ དུ། རྫོགས་པའི་བྱང་ཆུབ་ལ་བརྩམས་ཏེ། ས་ཆེན་པོ་ལ་རབ་ཏུ་བཞུགས་པའི་འཕགས་པ་ཐུགས་རྗེ་ཆེན་པོ་དང་ལྡན་པ་རྣམས་ཀྱི་ཐེག་པ་ཆེན་པོ་དང་ལྡན་པར་བགྱིའོ། །དེ་ལྟར་
བྱང་ཆུབ་སེམས་དཔར་བདག་སློབ་པས། བྱང་ཆུབ་སེམས་དཔའ་ཞེས་པར་དེང་ནས་སློབ་དཔོན་གྱིས་བཟུང་དུ་གསོལ། །ལན་གསུམ་མོ། །དེ་ལྟར་བགྱིས་པ་དེས་ཁྱེད་རྣམས་ཀྱི་
ཚོགས་རྫོགས། རྒྱུད་དག །བསམ་པ་རྒྱས་ནས། ཚིག་བརྗོད་པ་གསུམ་གྱི་ཐ་མ་དེ་ལ་འཇུག་པ་བྱང་ཆུབ་ཏུ་སེམས་བསྐྱེད་པ། བྱང་ཆུབ་སེམས་དཔའི་ཚུལ་ཁྲིམས་ཀྱི་སྡོམ་པ་

རྣམ་པར་དག་པ་རེ་སྐྱེས་པ་ལགས་སོ། །ད་རྗེས་ཀྱི་ཆོ་ག་ལ་གསུམ་དུ་ཡོད་པའི་དང་པོ་འཕགས་པ་ལ་མཁྱེན་པར་གསོལ་ཞིང་། རང་གཞན་དགའ་བ་བསྒོམ་པ་ཞེས་བྱ་བ་བགྱིད་པ་
ལགས་པས་འདི་ལ་རྗེས་བཟློས་མི་འཚལ། སློབ་དཔོན་གྱིས་ཕྱོགས་བཅུར་ཕྱག་འཚལ་ནས་མེ་ཏོག་འཐོར་ལ་ལངས་ཏེ། བླ་གོས་ཕྲག་པ་གཡོན་ཕབ་ནས་སྙིམ་པ་མེ་ཏོག་དང་བཅས་པའི་ཐལ་མོ་སྦྱར་བས། ཡང་ན་དེ་ལྟར་མོས་ནས་མེ་ཏོག་དང་བཅས་པའི་ཐལ་མོ་
སྦྱར་ནས་གུས་པ་དང་བཅས་པའི་སྐད་ཀྱི་གསང་མཐོན་པོས་འདི་སྐད་དུ། འོ་ཕྱོགས་བཅུ་ན་བཞུགས་པའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་བདག་ལ་དགོངས་སུ་གསོལ། བདག་བྱང་ཆུབ་
སེམས་དཔའ་མིང་འདི་ཞེས་བགྱི་བ་ལ། སྐྱེ་བོ་འདི་སྙེད་ཅིག་གིས་བྱང་ཆུབ་སེམས་དཔའི་ཚུལ་ཁྲིམས་ཀྱི་སྡོམ་པ་ཡང་དག་པར་བླངས་ལགས་སོ། །མཁྱེན་པར་མཛོད་ཅིག
ཐུགས་བརྩེ་བ་ཅན་ཐུགས་བརྩེ་བ་ཆེན་པོས་རྗེས་སུ་བཟུང་ནས་ཉེ་བར་དགོངས་སུ་གསོལ་ལོ། །ཞེས་བརྗོད་ནས་མེ་ཏོག་ཕྱོགས་བཅུར་འཐོར། དུས་འདིར་ས་གཡོ་བ་དང་། སྒྲ་བྱུང་བ་དང་། འཇའི་ཚོགས་འཁྲུགས་པ་དང་། སྤོས་

ཀྱི་ངད་ལྡང་བ་དང་། མེ་ཏོག་གི་ཆར་བབས་པ་ལ་སོགས་ལྟས་ངོ་མཚར་ཅན་འབྱུང་བར་ལགས་པར་གདའ། འདི་ནི་ཆོས་ཉིད་ཡིན་ཏེ ལྟ་བུ་དེ་ཕྱོགས་བཅུའི་སངས་རྒྱས་ཀྱི་ཞིང་ཐམས་ཅད་དུ་སྣང་བས་ཞིང་དེའི་བྱང་ཆུབ་སེམས་དཔའ་དེས་
བཅོམ་ལྡན་འདས་ལ་འདི་ལྟ་བུའི་ལྟས་འབྱུང་བ་ཅིའི་རྒྱུ། ཅིའི་རྐྱེན་ཞེས་ཞུས་པས། མི་མཇེད་འཇིག་རྟེན་གྱི་ཁམས་ན་སངས་རྒྱས་ཤཱཀྱ་ཐུབ་པའི་བསྟན་པ་ལ། བྱང་ཆུབ་སེམས་དཔའ་འདི་ཞེས་བྱ་བ་ལ་འདི་སྙེད་ཀྱིས་བྱང་ཆུབ་སེམས་དཔའི་ཚུལ་ཁྲིམས་ཀྱི་སྡོམ་པ་བླངས་ཏེ། དེའི་
* མཐུའོ། བྱང་ཆུབ་སེམས་དཔའ་དེ་དག་ནི་བསྐལ་པ་འདི་སྙེད་དུ་ཚོགས་བསགས་པས་དེ་བཞིན་གཤེགས་པ་འདི་དང་འདི་ཞེས་བྱ་བར་འཚང་རྒྱ་བར་འགྱུར་རོ། །ཞེས་ལུང་བསྟན་པར་མཛད་དེ། ལྐོག་ཏུ་ལུང་སྟོན་པའི་དུས་ཞེས་པའམ། སངས་རྒྱས་ཐམས་ཅད་ཀྱི་ཡེ་ཤེས་གཟིགས་པ་ལ་འཇུག་
པར་འགྱུར་བ་ཞེས་བྱ་བ་ལགས། དེ་ཚེ་དེ་ལ་དགེ་བའི་ཕྱིར། །རྒྱལ་བ་སྲས་དང་བཅས་རྣམས་ཀྱི། །དགྱེས་པའི་ཐུགས་ཀྱིས་རྟག་པར་ཡང་། །བུ་སྡུག་འདྲ་བར་དགོངས་པར་འགྱུར། །ཞེས་
▪ དང་། དེ་རིང་སྐྱེ་བོ་འདི་སྙེད་ཅིག །བྱང་ཆུབ་སེམས་དཔར་གྱུར་པ་དེ། བུ་ཚ་ཕ་མ་ལ་ཡུས་གསོལ་བ་ལྟར། བདག་གིས་གསོལ་བ་འདེབས་པའི་ཚོགས་སྐད་དེ་སྦྲན་

པས། ཕྱོགས་བཅུའི་རྒྱལ་བ་སྲས་དང་བཅས་པ་རྣམས། སེམས་ཅན་གྱི་དོན་ལ་སོ་བྱ་ཉ་དགུག་པ་ལྟར་ཡེངས་པ་མེད་པར་རྩེ་གཅིག་ཏུ་བཞུགས་པ་རྣམས། རྔ་མོང་བུ་མཐོང་བ་
ལྟར་ཐུགས་དགྱེས་པ་ཆེན་པོ་སྐྱེས་པར་གྱུར་ནས། ཁྱེད་རྣམས་ལ་སངས་རྒྱས་ཀྱིས་ནི་སྲས་སུ་འཛིན། བྱང་ཆུབ་སེམས་དཔའ་རྣམས་ཀྱིས་སྤུན་དང་འདྲ་བར་དགོངས་ནས་དུས་
.lere
རྟག་ཏུ་བརྩེ་བ་ཆེན་པོས་སྐྱོང་བར་འགྱུར་བ་ལགས་སོ། །དེ་ལ་རང་དགའ་བ་བསྒོམ་པ་བགྱི་བ་ཡིན་པས། རྗེས་བཟློས་ཤིག་ཀྱང་མཛོད། དེང་དུས་བདག་ཚེ་འབྲས་བུ་ཡོད། །མི་
vlizta.le.2a
ཡི་སྲིད་པ་ལེགས་པར་ཐོབ། །དེ་རིང་སངས་རྒྱས་རིགས་སུ་སྐྱེས། །སངས་རྒྱས་སྲས་སུ་ད་གྱུར་ཏོ། །གཅིག་གོ། །ཞེས་ཉི་མ་དེ་རིང་ནས་སེམས་རྒྱུད་ལ་སངས་རྒྱས་ཀྱི་ས་,
བོན་ཐེབས། བྱང་ཆུབ་སེམས་དཔར་གྱུར། ད་རེས་མི་ལུས་ཐོབ་པ་འདི་དོན་རེ་ཆེ། རེ་དགའ། རེ་ལེགས་སྙམ་པའི་སེམས་སྤྲོ་སིང་ལ། ཉམས་དགའ་ཡལ་གྱིས་མཛད་༔

༄༅། །འཚལ། དེ་ལྟར་བདག་དགའ་བ་བཞིན་དུ་ལྷ་ལ་སོགས་པ་གཞན་རྣམས་ལའང་བསྐུལ་བར་གསུངས་ཏེ། རྗེས་བཟློས་མཛོད་ཅིག །བདག་གིས་དེ་
རིང་སྐྱོབས་པ་ཐམས་ཅད་ཀྱི། །སྤྱན་སྔར་འགྲོ་བ་བདེ་གཤེགས་ཉིད་དང་ནི། །བར་དུ་བདེ་ལ་མགྲོན་དུ་བོས་ཟིན་གྱིས། །ལྷ་དང་ལྷ་མིན་ལ་སོགས་དགའ་བར་གྱིས། །ཞེས་པ་
དག་གིས་སངས་རྒྱས་དང་བྱང་ཆུབ་སེམས་དཔའ་ཐམས་ཅད་དཔང་དུ་བཙུགས་ནས་སེམས་བསྐྱེད་དེ། སེམས་ཅན་ཐམས་ཅད་གནས་སྐབས་བདེ་ཞིང་། མཐར་ཐུག་ལེགས་པ་ལ་
བཀོད་པ་ཡིན་པས། དེ་ལ་ཁྱེད་རྣམས་དགའ་བ་དང་མགུ་བ་སྐྱེད་ཅིག །ཅེས་བསྐུལ་བས་དེ་རྣམས་ཀྱང་དགའ་ཞིང་མགུ་ལ་ཡི་རངས་པ་མཆོག་དང་ལྡན་པ་སྐྱེ་ཞིང༌། ཆོས་དང་
མཐུན་པའི་སྟོངས་གྲོགས་ཀྱང་བགྱིད་པར་འགྱུར་བ་ལགས་སོ། །གཉིས་པ་བསླབ་པ་ཁོང་དུ་ཆུད་པས་ཆེད་དུ་བརྗོད་པར་བྱ་བ་ནི། འདི་ཙམ་ཞིག་བློ་ཡུལ་དུ་མཛོད་ཅིག །སྔར་

བསྟན་པ་ཚུལ་ཁྲིམས་གསུམ་པོ་བསྲུངས་པ་ལ་བསླབ་པར་བྱ་བ་མཐའ་དག་འདུས་པ་ཡིན་ལ། ཚུལ་ཁྲིམས་གསུམ་པོ་དེ་ཡང་ངོ་བོ་གཅིག་ལྡོག་པ་ཐ་དད་དེ། སྐྱོན་མེད་ཡོན་
ཏན་ལྡན། གཞན་དོན་བསྒྲུབ་པར་བྱ་བ་ལ་གསུམ་སྟེ། རང་གཞན་གྱི་ཉེས་པ་སྤོང་། སངས་རྒྱས་ཀྱི་ཡོན་ཏན་བསྒྲུབ། སེམས་ཅན་སྨིན་གྲོལ་དུ་བྱེད་པ་ཡིན་པས། དེ་ལྟར་ཤེས་
པར་བྱས་ནས་བསླབ་པ་བསྲུང་བ་ལ་འབད། སློབ་དཔོན་ཞི་བ་ལྷས། བསླབ་པ་བསྲུང་བར་འདོད་པ་ཡིས། །རབ་ཏུ་བསྒྲིམས་ནས་སེམས་བསྲུངས་ཏེ། །སེམས་འདི་བསྲུང་བར་
མ་བྱས་ན། །བསླབ་པ་བསྲུང་བར་ཡོང་མི་ནུས། །ཞེས་པ་དང་། སེམས་བསྲུང་འདོད་པ་རྣམས་ལ་ནི། །དྲན་པ་དང་ནི་ཤེས་བཞིན་དག །སྲོག་ལ་བབ་ཀྱང་སྲུངས་ཤིག་
ཅེས། །བདག་ནི་དེ་ལྟར་འདོམ་པར་བྱེད། །ཅེས་བསླབ་པ་བསྲུང་བའི་དོན་དུ་སེམས་བསྲུངས། སེམས་བསྲུངས་པ་ལ་དྲན་པ་ཤེས་བཞིན་དང་ལྡན་པ་སྤྱོད་པས་སྤྱད་པར་བྱ་ལྕ

།སྟེ། ཡ་རབས་ལ་ཡ་རབས་ཀྱི་སྤྱོད་པ་གལ་ཆེ་བ་བཞིན་དུ། བདག་བྱང་ཆུབ་སེམས་དཔར་གྱུར་པ་ཡིན་པས། དེའི་རིགས་དང་མཐུན་པའི་སྤྱོད་པ་༄༅།!
སྤྱད་པ་བྱ་དགོས་སྙམ་པའི་བློས་རྗེས་བཟློས་ཤིག་ཀྱང་མཛོད། ད་ནི་བདག་གིས་ཅི་ནས་ཀྱང་། །རིགས་དང་མཐུན་པའི་ལས་བརྩམས་ཏེ། །སྐྱོན་མེད་བཙུན་པའི་རིགས་འདི་
ཱ་ལ༑ །རྙོགས་པར་མི་འགྱུར་དེ་ལྟར་བྱ། །གཅིག་གོ། །དེས་བསླབ་པར་བྱ་བ་ཁོང་དུ་ཆུད་པས་ཆེད་དུ་བརྗོད་པར་བགྱིས་པ་ཡིན། ༈ གསུམ་པ་འབྲས་བུ་བསམ་ཞིང་གཏང་རག་
བྱ་བ་ལ། སྐྱེས་ཐོབ་ཀྱི་འབྲས་བུ་ངོ་མཚར་བ་ནི། མཐོང་བའི་ཆོས་ཚེ་འདི་ཉིད་ལ་མིང་དོན་འཕོ་བ་སྟེ། སློབ་དཔོན་ཤནྟ་དེ་བའི་ཞལ་ནས། བྱང་ཆུབ་སེམས་བསྐྱེད་གྱུར་ནས་སྐད་ཅིག་གིས། །འཁོར་བའི་བརྩོན་རར་བསྡམས་
པའི་ཉམ་ཐག་རྣམས། །བདེ་གཤེགས་རྣམས་ཀྱི་སྲས་ཞེས་བརྗོད་བྱ་ཞིང་། །འཇིག་རྟེན་ལྷ་མིར་བཅས་པས་ཕྱག་བྱར་འགྱུར། །ཞེས་གསུངས་སོ། །སྔར་ཕན་ཆད་ཁྱེད་རྣམས་ཚེ་དང་ལྡན་པ་ཞེས་བྱ་བ་དང་། ཁྱིམ་བདག་ཅེས་བྱ་བ་ཡིན་

མོད། དེ་རིང་བྱང་ཆུབ་ཏུ་སེམས་བསྐྱེད་ཕྱིན་ཆད་མིང་འཕོས་པ་ཡིན་པས། རྒྱལ་བའི་སྲས་པོ་ཞེས་པའམ། བྱང་ཆུབ་སེམས་དཔའ་ཞེས་བྱ་བར་གྱུར་པ་ལགས་སོ། །དེ་ཡང་
སྐྱབས་དང་དོན་འཕོ་སྟེ། སྔར་འཇིག་རྟེན་གྱི་ལྷ་འདྲེ། ཕོ་ལྷ། དགྲ་ལྷ། ཀླུ་བཙན་གྱི་རིགས་སུ་གྱུར་པ་ལ་སྐྱབས་ཞུ་དགོས་པ་ལ། དེ་རིང་ནས་རང་རེ་དེ་རྣམས་ཀྱི་སྐྱབས་དང་
ཕྱག་གི་གནས་སུ་གྱུར་པ་ཡིན། དེར་ཡང་མ་ཟད། ལས་རྣམ་པར་ངེས་པ་ཆོས་འཕྲུལ་ཆེན་པོའི་མདོ་ལས། ཤཱ་རིའི་བུས་གསོལ་པ། བྱང་ཆུབ་ཀྱི་སེམས་བཟུང་བ་དེ་ནི་ཤིན་ཏུ་ཆེན་པོ་ཡིན་པས་ན་བདག་ཕྱག་འཚལ་ལོ། །དུད་འགྲོར་གྱུར་པའི་བྱང་ཆུབ་སེམས་
སུ་གྱུར་པ་ལ་ཕྱག་འཚལ་ལོ། །གསིལ་བར་གྱུར་པ་ལ་ཕྱག་འཚལ་ལོ། །ཞེས་པ་དང་། ཤར་གྱི་རི་བོའི་སྡེ་ལས། ཤཱ་རིའི་བུས་གསོལ་པ། བྱང་ཆུབ་སེམས་དཔའ་སེམས་དང་པོ་བསྐྱེད་པ་ལའང་ཕྱག་འཚལ་ལོ། །དུད་འགྲོར་གྱུར་པའི་བྱང་ཆུབ་སེམས་དཔའ་རྣམས་ལའང་ཕྱག་འཚལ་ལོ།
ཞེས་གསུངས་སོ།། ཉན་ཐོས་དང་། རང་སངས་རྒྱས་དང་། མདོར་ན་ལྷ་དང་བཅས་པའི་འཇིག་རྟེན་གྱི་ཕྱག་དང་མཆོད་པའི་གནས་སུ་གྱུར་པ་ཡིན། ཚེ་ཕ་རོལ་ཏུ་ངན་འགྲོ་འགོག་ཅིང་

།བདེ་འགྲོ་ཐོབ་པའོ། །གནས་སྐབས་ཀྱི་འབྲས་བུ་དོན་ཆེ་བ་ནི། སེམས་ཅན་ལ་ཕན་པའི་སྦྱོར་བ་ལ་ཞུགས་པས་འགྲོ་བ་ཐམས་ཅད་ཀྱི་བཤེས་སུ་༄ ༅།
འགྱུར། སངས་རྒྱས་དང་བྱང་ཆུབ་སེམས་དཔའ་ཐམས་ཅད་མཉེས། དགེ་བའི་རྩ་བ་རྒྱ་ཆེན་པོ་ཐོབ་བོ། །མཐར་ཐུག་གི་འབྲས་བུ་ཕུན་སུམ་ཚོགས་པ་སངས་རྒྱས་གཟུགས་ཀྱི་
སྐུའི་ཉེར་ལེན་གྱི་རྒྱུ་བྱས་ནས་དེ་དག་ཐོབ་པར་འགྱུར་བས་འབྲས་བུ་ཕུན་སུམ་ཚོགས་པ་དང་ལྡན་པར་གྱུར་བ་ལགས། གཏང་རག་བྱ་བ་ནི། འཇིག་རྟེན་པ་ཀུན་དམག་གི་གཡུལ་ལེགས་པའམ། ཚོང་
ལེགས་པ་ལ་སོགས་ལ་ལྷ་གསོལ་བྱ་བ་བྱེད་ལགས་མོད། འོ་སྐོལ་ད་རེས་འདིར་རང་དོན་ཚགས་སུ་ཚུད། འཁོར་བའི་གཡུལ་ངོ་བཟློག །སངས་རྒྱས་ཀྱི་རྒྱལ་ས་སྙོགས་པའི་དུས་འདིར། གཏང་
▪ རག་བྱ་བར་རིགས་པ་ཡིན་པས། བླ་མ་ལ་བཀུར་བསྟི། དཀོན་མཆོག་ལ་མཆོད་པ། དགེ་འདུན་ལ་བསྙེན་བཀུར། ཆོས་སྐྱོང་ལ་གཏོར་མ། སྐྱེ་བོ་ལ་དགའ་སྟོན་རྒྱ་ཆེར་བྱ་

བར་གསུངས་པ་ལགས། དེ་ལྟར་སྦྱོར་དངོས་རྗེས་གསུམ་གྱི་སྒོ་ནས་སེམས་བསྐྱེད་པ་ཇི་ལྟ་བར་བྱ་བའི་ཆོ་ག་རྣམས་ལེགས་པར་གྲུབ་པ་ལགས།། ༈ །།སྤྱི་དོན་ལྔ་པ་བྱང་
ཆུབ་སེམས་དཔའི་བསླབ་པར་བྱ་བ་རྒྱས་པར་བསྟན་པ་ལ། ཉེས་ལྟུང་གི་རྣམ་བཞག །ཉེས་པ་མི་འབྱུང་བའི་ཐབས་ལ་བསླབ་པ། བྱུང་ན་ཕྱིར་བཅོས་པ་དང་གསུམ་ལས། དང་
.heity.kluzs.lzཔོ་ཉེས་ལྟུང་གི་རྣམ་བཞག་ལ། ནམ་མཁའི་སྙིང་པོའི་མདོའི་རྗེས་སུ་འབྲང་ནས་ལྟུང་བ་ཆེས་ལྕི་བར་གྱུར་པ། དཀོན་མཆོག་གསུམ་གྱི་དཀོར་འཕྲོག་པ་ལ་སོགས་པ། རྒྱལ་པོ་ལ་
aby
འབྱུང་བ་ལྔ། གྲོང་ཁྱེར་འཇིག་པ་ལ་སོགས་པ་བློན་པོ་ལ་འབྱུང་བ་ལྔ། སྟོང་པ་ཉིད་སྟོན་པ་ལ་སོགས་པ་ཕལ་པ་ལ་འབྱུང་བ་བརྒྱད། ཐམས་ཅད་ལ་ཐུན་མོང་དུ་སྨོན་པ་བྱང་
སེམས་གཏོང་བ་སྟེ། རྩ་ལྟུང་བཅུ་དགུར་གྲགས་པ་ལགས། སློབ་དཔོན་ཙནྡྲ་གོ་མིས། རྙེད་དང་བཀུར་སྟིར་ཆགས་པ་ཡིས། །བདབག་བསྟོད་གཞན་ལ་སྨོད་པ་དང་། །སེམས་ཅན་མགོན་མེད་གྱུར་པ་ལ། །སེར་སྣས་ཆོས་ནོར་མི་སྟེར་

།དང༌། །གཞན་གྱིས་བཤགས་ཀྱང་མི་ཉན་པར། །བྲོས་ནས་དེ་ལ་འཚོགས་པ་དང༌། །ཐེག་པ་ཆེན་པོ་སྤོང་བྱེད་ཅིང༌། །དམ་ཆོས་འདྲར་སྣང་སྟོན་པ་དང་། །ཞེས་བྱ་བ་ལ་སོགས་པ། སྡོམ་པ་འཇིག་པར་འགྱུར་བ་ཕམ་༄ ༅།
པ་དང་འདྲ་བའི་ཆོས་བཞི་དང་། ཉེས་བྱས་བཞི་བཅུ་རྩ་དྲུག་སྟེ། ལྟུང་བ་ལྔ་བཅུར་མཛད། ཇོ་བོ་ཆེན་པོས། ཕམ་འདྲ་བཞི་པོ་དེ་རེ་རེ་ལ་གཉིས་སུ་ཕྱེ་བས་བརྒྱད། ཉན་ཐོས་ཀྱི་
ཕམ་པ་བཞི་བསྣན་པས་རྩ་ལྟུང་བཅུ་གཉིས་སུ་བཞེད། ཇི་ལྟར་གཏོང་བར་འགྱུར་ན། སེམས་ཅན་བློས་སྤོང་བ་ལྟ་བུ་ཞིག་ལ་སྦྱར་ན། ཡུལ་སེམས་ཅན་ཡིན་ངེས། སྤོང་བློ་སྐྱེས་ནས་སྤངས་པ། གཉེན་པོས་མ་སླེབས་པར་ཐུན་ཚོད་ལས་
འདས་ན་སྡོམ་པ་གཏོང་ལ། ཡན་ལག་མ་ཚང་བ་ནི་ཉེས་བྱས་སུ་གསུངས། གཞན་ཡང་བསླབ་པར་བྱ་བའི་རྩ་བ་གང་ཡང་རུང་བ་ཉམས་སམ། ལོག་ལྟ་སྐྱེ་སམ། དཀོན་མཆོག་སྤངས་སམ། བྱང་སེམས་
▪ གཏན་ནས་ཉམས་ན་གཏོང་བར་འགྱུར་བ་ལགས། ༈ གཉིས་པ་ཉེས་པ་མི་འབྱུང་ཞིང་བྱང་སེམས་ཡོངས་སུ་རྫོགས་པའི་ཐབས་ལ་བསླབ་པ་ལ། སྤྱི་དང་བྱེ་བྲག་གཉིས་
ཐྭ 10Z

ལས། སྤྱིར་ཐེག་པ་ཆེན་པོར་ཞུགས་ཚད་ཀྱིས་ཤེས་པར་བྱ་བའི་ཆོས་བཞི་དང་། བསྒྲུབ་པར་བྱ་བའི་ཆོས་གསུམ་སྟེ་ཆོས་བདུན་པོ་འདི་ཤེས་པར་བྱེད་དགོས། ཤེས་པར་བྱ་བའི་
ཆོས་བཞི་པོ་ནི། ལྟུང་བ་དང་ལྟུང་བའི་གཟུགས་བརྙན། ལྟུང་བ་མེད་པ་དང་ལྟུང་བ་མེད་པ་གཟུགས་བརྙན་རྣམས་ཕྱེད་པར་བྱེད། བསྒྲུབ་པར་བྱ་བའི་ཆོས་གསུམ་ནི། ཐེག་པ་
ཆེན་པོའི་དགེ་བའི་བཤེས་གཉེན་ལ་གུས་པ། དཀོན་མཆོག་གསུམ་གྱི་གདུང་མ་བཅད་པ། སེམས་ཅན་བློས་མི་འདོར་བ་སྟེ་བདུན་པོ་དེ་ཤེས་པར་བྱས་ནས་བསྒྲུབ་འཚལ་བ་
ལགས། བྱེ་བྲག་ཏུ་སྨོན་པའི་བསླབ་བྱ་ནི། བསོད་ནམས་ཀྱི་ཚོགས་བསགས་པ། ཕན་ཡོན་མཐོང་ནས་གོམས་པར་བྱ་བ། བྱང་སེམས་སྤེལ་ཞིང་སྦྱངས་པ། སེམས་ཅན་བློས་
མི་སྤོང་བ། ནག་པོའི་ཆོས་བཞི་སྤོང་ཞིང་དཀར་པོའི་ཆོས་བཞི་སྒྲུབ་པ་དང་ལྔ་ཡིན། དེའི་དང་པོ་བསོད་ནམས་བསགས་པ་ནི། སྨོན་པ་སེམས་བསྐྱེད་སྐྱེ་བའི་རྒྱུ། མི་ཉམས་༔

།པའི་རྐྱེན། བསླབ་བྱ་ལ་བསླབ་པའི་ངོ་བོ་ལགས་སོ། །དེ་ལ་དགེ་བའི་རྩ་བ་རྒྱ་ཆེན་པོ་དགོས། རྒྱ་ཆེན་པོ་ཐབས་མཁས་པས་འགྲུབ་སྟེ། དེ་ཡང་
འདི་ལྟར་ཐོག་མར་སེམས་བསྐྱེད་པའི་ཚེ་ན། སེམས་ཅན་ཐམས་ཅད་ཀྱི་དོན་དུ་མ་བསྐྱེད་དམ། སེམས་ཅན་གྱི་ཁམས་ལ་ནི་གྲངས་ཀྱི་མཐའ་མེད་པས། བཟང་པོ་སྤྱོད་པའི་སྨོན་ལམ་ལས། ནམ་
མཁའི་མཐས་གཏུགས་གྱུར་པ་ཇི་ཙམ་པར། །སེམས་ཅན་མ་ལུས་མཐའ་ཡང་དེ་བཞིན་ཏེ། །ཇི་ཙམ་ལས་དང་ཉོན་མོངས་མཐར་གྱུར་པ།།བདག་གིས་སྨོན་ལམ་མཐའ་ཡང་དེ་ཙམ་མོ། །ཞེས་གསུངས་སོ།། བྱང་ཆུབ་སེམས་ཀྱི་རྗེས་སུ་འབྲངས་ན་དངོས་པོ་
ཆུང་ངུ་ཆེན་པོར་འགྱུར་བ་ནི། ཁྱི་ལ་ཟན་གཅིག་ཙམ་སྟེར་བ་ཡན་ཆད་དགེ་བ་ཅི་བྱེད་ཀྱང་། སེམས་ཅན་གྱི་དོན་དུ་སངས་རྒྱས་འདོད་པའི་བློས་བྱས་པས། བསོད་ནམས་ཀྱི་
༣ གྲངས་མང་བ། སེམས་ཅན་དེ་སྙེད་དང་མཉམ་རྒྱ་ཆེ་བ་སངས་རྒྱས་ཀྱི་རྒྱུར་འགྱུར་བས་ཐབས་ལ་མཁས་པ་བྱ་བ་དེ་ལ་ཟེར་བ་ལགས། རང་རེས་དང་པོ་སེམས་ཅན་དེ་སྙེད་ཅིག་

གི་དོན་བྱ་བར་ཁས་བླངས་ནས། ད་ལེ་ལོ་བྱ་བ་འཐད་པ་མ་ཡིན། ཚེགས་ཆུང་ངུས་ཀྱང་ཆོག་པ་མ་ཡིན་ཏེ། མགོན་པོ་བྱམས་པས། མགོ་ལ་སེམས་ཅན་ཁུར་ཆེན་ཁྱེར་བ་ཡིས། །སེམས་དཔའ་ཆེན་པོ་དལ་གྱིས་འགྲོ་མི་
མཛེས། །ཞེས་གསུངས་པ་ཡིན། འཕགས་པ་ཀླུ་སྒྲུབ་ཀྱིས་ཀྱང་། འཁོར་བའི་རྒྱ་མཚོ་མ་སྟོངས་བར་དུ་ཡང་། །བསྒྲལ་བར་དམ་བཅས་བྱང་ཆུབ་སེམས་དཔའ་ནི། །ཤ་དང་རུས་པ་ཟད་ཀྱང་འགྲོ་བ་ཡི། །སྡུག་བསྔལ་རྒྱ་མཚོ་མ་ལུས་སྐེམས་པར་བྱེད། །ཅེས་གསུངས་སོ།། སེམས་
ཅན་ཀྱི་དོན་བསྒྲུབ་པར་དམ་བཅས་པའི་བྱང་ཆུབ་སེམས་དཔའ། བསམ་པ་དང་སྦྱོར་བ་མི་དགེ་བ་ལྟ་ཅི་སྨོས། ལུང་མ་བསྟན་དུའང་སྡོད་པར་མི་རིགས་པས། སྙིང་སྟོབས་དང་
བརྩོན་པ་ཆེན་པོས། རང་གི་ཤ་རུས་ཟད་པ་ལ་ཐུག་ཀྱང་སེམས་ཅན་གྱི་དོན་འབའ་ཞིག་བསྒྲུབ་པ་ལ་འབད་པར་གསུངས་པ་ལགས། གཉིས་པ་བྱང་ཆུབ་སེམས་ཀྱི་ཕན་ཡོན་
མཐོང་བ་ནི་གལ་ཆེ་སྟེ། དཔེར་ན་ནོར་བུ་རིན་པོ་ཆེའི་ཡོན་ཏན་ཚོར་བ་ན། དེ་ལ་བྱི་དོར་དང་མཆོད་པ་བྱས་པས་དགོས་འདོད་འབྱུང་བ་ལྟར། བྱང་ཆུབ་ཀྱི་སེམས་རིན་པོ་ཆེ་འདི་

།ཉིད་ལ་ཡང་། ཕན་ཡོན་མཐོང་བ་ན། དེ་ལ་སྤྲོ་བ་དང་། གུས་པ་འབྱུང་། དེ་ལ་ཞུགས་པས་དགོས་པ་ཐམས་ཅད་འགྲུབ་པར་འགྱུར་བས། ཕན་༄ ༅།ཀྭ
ཡོན་གོང་དུའང་རིམ་པར་བསྟན་ཞིང་། འདིར་ཡང་ཅུང་ཟད་བརྗོད་པར་བྱ་སྟེ། ཕན་ཡོན་གྲངས་སུ་ཆད་པ་དང་། མ་ཆད་པ་གཉིས་ལས། གྲངས་སུ་ཆད་པ་ནི། དྲིན་ལན་བསབ་པའི་
མདོ་ལས། སེམས་བསྐྱེད་པར་ཡོད་ན་ཐེག་པ་ཆེན་པོར་གཏོགས་པ་དང་། སྡིག་པ་དང་ཉོན་མོངས་པ་ཐམས་ཅད་དྲུངས་འབྱིན་པ་དང་། བསོད་ནམས་མི་ཟད་པ་ཐོབ་པ་དང་། དགེ་བའི་རྩ་བ་ཐམས་ཅད་རྫོགས་པའི་གཞིར་འགྱུར་བ་དང༌། སངས་རྒྱས་དང་བྱང་ཆུབ་སེམས་དཔའ་ཐམས་ཅད་
ཀྱིས་སྐྱོབ་པར་འགྱུར་བ་དང་། འཆི་བའི་ཚེ་ན་འགྱོད་པ་མེད་པར་ཚེའི་དུས་བྱེད་པ་དང་། མྱུར་དུ་མངོན་པར་རྫོགས་པར་འཚང་རྒྱ་བ་དང་། དེའི་བར་དུ་ཐེག་པ་ཆེན་པོའི་ཆོས་ལ་ལོངས་སྤྱོད་པར་འགྱུར་བ་སྟེ། ཕན་ཡོན་གྱི་རྣམ་པ་བརྒྱད་པོ་འདིར་འདུས་སུ་རུང་
▪ ལ༑ སློབ་དཔོན་ཞི་བ་ལྷས་སྤྱོད་འཇུག་ལས། འདི་ནི་དེ་བཞིན་གཤེགས་པ་བདེ་བྱེད་ཡིན། །སེམས་ཅན་སྨིན་པར་བྱེད་པའང་འདི་ཉིད་དེ། །རང་དོན་ཡང་དག་འགྲུབ་པའང་འདི་

ཉིད་ཡིན། །ཞེས་གསུངས་སོ། །སངས་རྒྱས་མཉེས། སེམས་ཅན་མགུ། རང་དོན་འགྲུབ་པར་གསུངས་ཏེ། གསུམ་པོ་དེར་ཡང་འདུས་པར་གསུངས་པ་ལགས། དཔེའི་སྒོ་
ནས་མཚོན་ན་སྨན་པའི་ལུས་མཆོག་ཏུ་འགྱུར་བ་གསེར་གྱི་རྩི་དང་། དཀའ་ཞིང་ཕན་ཡོན་ཆེ་བ་རིན་པོ་ཆེ་དང་། འབྲས་བུ་མི་ཟད་པ་དཔག་བསམ་གྱི་ཤིང་གི་དཔེ་ལ་སོགས་པ་དུ་མ་
དང་། གཞོན་ནུ་ནོར་བཟང་གི་གཏམ་རྒྱུད་ལས་གསུངས་པ་བཞིན་དང་། མདོར་ན་བྱང་ཆུབ་སེམས་ཀྱིས་ཐོག་མཐའ་བར་གསུམ་དུ་དགེ་བ་འདི་ལྟར་དུ་གདའ། ཐོག་མར་དགེ་བ་
འཁོར་བའི་བདེ་སྐྱི་དང་དཔལ་སྦྱོར་ཕུན་སུམ་ཚོགས་པ་ཐམས་ཅད་ཡང་བྱང་ཆུབ་སེམས་ལས་འབྱུང་སྟེ། སྡུད་པ་ལས། བྱང་ཆུབ་སེམས་མེད་རྒྱལ་འབྱུང་འཇིག་རྟེན་ཡོད་མེད་
༑ །འབྲས་བུ་བརྒྱ་བྱིན་ཚངས་པ་ཉན་ཐོས་ག་ལ་འབྱུང་། །ཞེས་སོ། །བར་དུ་དགེ་བ་ལམ་གྱི་ཆོས་ཐམས་ཅད་ཀྱི་ཞིང་གོང་དུ་འཕེལ། ས་ལམ་གྱི་ཡོན་ཏན་གཞན་དོན་རླབས་པོ་

༄༅། །ཆེ་ཐམས་ཅད་ཀྱང་དེ་ལས་འབྱུང༌། ད་ལྟ་དགེ་བའི་བཤེས་གཉེན་ཆེན་པོ་བྱང་ཆུབ་ཀྱི་སེམས་མངའ་བ་རྣམས་ཀྱི་རང་གཞན་ཐམས་ཅད་དགེ་བ་ལ་
སྦྱོར། མི་དགེ་བ་ལས་བཟློག །སེམས་ཅན་བདེ་སྐྱིད་ལ་སྦྱོར་བ་དང་། འགྲོ་དོན་དངོས་སུ་འགྲུབ་པར་གདའ་ལགས་པ། དེར་མ་ཟད་མི་དཔོན་ནམ། ཡུལ་གྱི་གཙོ་བོ་ཀུན་ཀྱང་
སྤྱིའི་ཆེད་ཆེ་བ་གཅིག་བྱུང་ན་ཀུན་གྱིས་འཁུར་ཞིང་། རང་གཞན་བདེ་བར་འགྱུར་བ། བྱང་ཆུབ་ཀྱི་སེམས་ཀྱི་ཆ་མཐུན་ཕྲའུ་དེ་ཙམ་རེའ ང་ཕན་ཡོན་དེ་ལྟར་དུ་གདའ་བ་ལགས། ཐ་
མར་དགེ་བ་བྱང་ཆུབ་ཀྱི་སེམས་མཐར་ཕྱིན་པའི་འབྲས་བུའམ་རང་གཟུགས། སངས་རྒྱས་བཅོམ་ལྡན་འདས་འཁོར་བ་མ་སྟོངས་ཀྱི་བར་དུ་ཆོས་ཀྱི་འཁོར་ལོ་རྒྱུན་མི་འཆད་པ་ལ་
点 སོགས། སྐུ་དང་ཡེ་ཤེས་འཁོར་དང་ཞིང་ཁམས། མཛད་པ་དང་ཕྲིན་ལས་བསམ་གྱིས་མི་ཁྱབ་པ་རྣམས་བྱང་ཆུབ་སེམས་ཀྱི་ཕན་ཡོན་ལགས། གྲངས་སུ་མི་ཆད་པ་ནི།

བཞིན་གཤེགས་པ་གསང་བའི་མདོ་ལས། བྱང་ཆུབ་སེམས་ཀྱི་བསོད་ནམས་གང་། །གལ་ཏེ་དེ་ལ་གཟུགས་མཆིས་ན། །ནམ་མཁའི་ཁམས་ནི་ཀུན་བཀང་ཏེ། །དེ་ནི་དེ་ལས་
ལྷག་པར་འགྱུར། །ཞེས་གསུངས་པས། ཕན་ཡོན་རྣམས་བློ་ཡུལ་དུ་ཤིན་ཏུ་འདྲིས་པར་བགྱིད་འཚལ་བ་ལགས། གསུམ་པ་བྱང་ཆུབ་ཀྱི་སེམས་སྤེལ་ཞིང་སྦྱང་བ་ནི། འོ་སྐོལ་
རྣམས་འཁོར་བ་འདིར་ཐོག་མ་མེད་པ་ནས་ཡུན་རིང་དུ་བསྡད་ཀྱང་། བྱང་ཆུབ་ཏུ་སེམས་སྐྱེད་པ་དང་། གཤའ་མར་སྐྱེས་པ་ད་རེས་ཙམ་ལགས་མཆི། སློབ་དཔོན་ཤནྟ་དེ་
བས། རང་གི་དོན་དུ་འདི་འདྲའི་སེམས། །རྨི་ལམ་དུ་ཡང་མ་རྨིས་ན། །གཞན་གྱི་དོན་དུ་ག་ལ་སྐྱེ། །སྔ་ན་མེད་པའི་རྨད་ཅིག་འཁྲུངས། །ཞེས་འཁོར་བ་མཐའ་དག་དྲུངས་
འབྱིན་པར་བྱེད་པའི་བྱང་ཆུབ་ཀྱི་སེམས་རྨི་ལམ་དུའང་རྙེད་པར་དཀའ་བ་ཞིག་ད་རེས་སྐྱེས་པ་འདི། དབུལ་པོས་གཏེར་རྙེད་པ་དང་། ལོང་བས་ཕྱག་དར་གྱི་ཕུང་པོ་ལས་རིན་པོ་ཆེ་

།རྙེད་པ་ལྟར། རྙེད་པ་ཆེན་པོ་རྙེད་པ་འདི་ནི་གཅེས་སྤྲས་སུ་བྱས་ནས་སྤེལ་འཚལ་བ་ཡིན་ལ། བྱང་ཆུབ་སེམས་དཔའི་སྤྱོད་པ་དགེ་བའི་བཤེས་གཉེན་
ལ་རག་ལས་པས། དཔལ་འབྱུང་བ་དང་དཔལ་གྱི་བློ་གྲོས་སོགས་ཀྱི་རྣམ་ཐར་ལ་བསླབ་དགོས་ཏེ། མདོ་ཚིགས་སུ་བཅད་པ་ལས། བྱང་ཆུབ་སེམས་དཔའ་དང་པོའི་ལས་ཀྱི་སར་
གནས་གང༌། །ལྷག་པའི་བསམ་པས་བྱང་ཆུབ་མཆོག་ཞུགས་པ། །སློབ་མ་བཟང་པོ་བླ་མར་གུས་ལྡན་དེ་དག་གིས། །བླ་མ་མཁས་པ་དག་ལ་རྟག་ཏུ་བསྟེན་པར་བྱ། །ཞེས་
གསུངས་པས། ཡང་དག་པའི་དགེ་བའི་བཤེས་གཉེན་ལ་བསྟེན་ནས། དེ་དག་གི་གདམས་པ་དང་། རྗེས་སུ་བསྟན་པ་ལྟར་བསྒྲུབ་པར་བྱའོ། །དེ་ཡང་འདི་ལྟར་ཉམས་སུ་བླངས་
བར་བྱ་སྟེ། དུས་ཐམས་ཅད་དུ་དྲན་ཤེས་བཞིན་གྱིས་ཟིན་པར་བྱས་ནས། དགེ་བའི་རྩ་བ་ཆེ་ཆུང་ཅི་བྱེད་ཀྱང་། སྦྱོར་བ་བྱང་ཆུབ་སེམས་ཀྱིས་ཟིན་པ་དངོས་གཞི་ཕར་ཕྱིན་དྲུག་ལྡན་
ཐྭ

དུ་སྤྱད་ནས། རྗེས་བསྔོ་བས་རྒྱས་འདེབས། ཆོ་ག་ཕུན་སུམ་ཚོགས་པ་ནི། བཟོད་པ། ཞི་བ། དེས་པ། ཐག་ཡོད་པ། འཚོ་བ་དག་པ། སྤྱོད་ལམ་གཞན་དོན་འགྱུར་བར་
བྱེད། སྤྱོད་པ་ཕུན་སུམ་ཚོགས་པ་ནི། འཕྲལ་གྱི་སྤྱོད་ལམ་ཐམས་ཅད་སྤྱོད་ཡུལ་ཡོངས་སུ་དག་པའི་མདོ་ལས་འབྱུང་བ་བཞིན་སྤྱད་པར་བྱ་ཞིང་། ཉིན་ལན་གསུམ། མཚན་ལན་
གསུམ་ལ་སོགས་པར། སངས་རྒྱས་ཆོས་དང་ཚོགས་ཀྱི་མཆོག་རྣམས་ལ། །བྱང་ཆུབ་བར་དུ་བདག་ཉིད་སྐྱབས་སུ་མཆི། །བདག་གིས་སྦྱིན་སོགས་བགྱིས་པའི་བསོད་ནམས་
ཀྱིས། །འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག །ཅེས་རྒྱུན་གྱི་སྐྱབས་འགྲོ་སེམས་བསྐྱེད་སྤེལ་བ་དང་སྦྱང་བ་ལ་འབད་པ་བགྱིད་དགོས་པ་ཡིན། ཁྱེད་ཡོན་བདག་པ་རྣམས་
དེ་ཙམ་ཡིད་ལའང་ག་ལ་ཟིན་ནུས་ཀྱང་། མི་ནུས་སྙམ་པ་བགྱིད་མི་འཚལ། རྒྱལ་པོ་ལ་གདམས་པའི་མདོ་ལས། ཀྱི་རྒྱལ་པོ་ཆེན་པོ། ཁྱོད་ནི་བྱ་བ་མང་། བྱེད་པ་མང་བ་སྟེ། དུས་ཐམས་ཅད་དུ་སྦྱིན་པ་ནས་ཤེས་རབ་ཀྱི་བར་ལ་བསླབ་པར་

།མི་ནུས་པས། ཁྱོད་ཀྱིས་སྤྱོད་ལམ་ཐམས་ཅད་དུ་རྫོགས་པའི་བྱང་ཆུབ་ལ་དད་པ་དང་། དོན་དུ་གཉེར་བ་དང་། སྨོན་པ་རྒྱུན་དུ་དྲན་པར་གྱིས་ལ་བསྒོམ་ཤིག །གཞན་གྱི་དགེ་བར་ཡི་རངས་པར་གྱིས་ཤིག །ཡི་རངས་ནས་འཕགས་པ་རྣམས་ལ་
ཕུལ་ཅིག དེ་སེམས་ཅན་གྱི་དོན་དུ་བླ་ན་མེད་པའི་བྱང་ཆུབ་ཏུ་བསྔོས་ཤིག །རྒྱལ་པོ་ཆེན་པོ་དེ་ལྟར་བྱས་ན་རྒྱལ་སྲིད་ཉམས་པར་མི་འགྱུར་ལ། བྱང་ཆུབ་ཀྱི་ཚོགས་ཀྱང་འཕེལ་བར་འགྱུར་རོ། །ཞེས་གསུངས་པ་ཡིན་པས། ཁྱེད་རང་རྣམས་ལུས་ངག་གིས་དཀོན་
མཆོག་ལ་དམིགས་ཏེ་ལྷ་ཕྱག་གམ། མ་ཎི་དང༌། སྐྱབས་འགྲོ། མདོ་བཟློས་པ་ལ་སོགས་བྱེད་དམ། དཀོན་མཆོག་ལ་ཆུ་ཕོར་གང་ཙམ་མམ། ཡུལ་པ་དང་ཉེ་བའི་ནང་
དུའང་། ཟས་ཁ་ལན་གཡར་པོ་ལག་ཡོད་ཚུན་ཆོད་དང་། གཞན་ལ་སྦྱིན་པའི་རིགས་ཁྱི་ལ་ཟན་ཁམས་དང་། བྱ་བྱི་ལ་ཟན་བྲུལ་གཏོར་བ་ཡན་ཆད་ཀྱང་། སེམས་ཅན་ཐམས་
ཅད་ཀྱི་དོན་དུ་དྲན་པས་ཟིན་པར་བྱས་ལ། ཚོགས་རྫོགས་པར་གྱུར་ཅིག །བྱང་ཆུབ་ཐོབ་པར་གྱུར་ཅིག །ཅེས་བསྔོས་ན། དེ་ལན་གཅིག་གྲུབ་ཀྱང་། གཅིག་པུ་ནི་དགེ་བ་གཏེར་

དུ་སྦས། གཉིས་སམ་གསུམ་མམ། མང་པོ་གྲུབ་ནའང་། ཐབས་ཀྱིས་ཟིན་པའི་དགེ་བ་ཆུང་ངུའང་ཆེན་པོར་འགྱུར་བ། ད་ལྟ་རང་རེ་ལ་བྱར་ཡོད་པ་ལགས། དེ་ལྟར་ཅི་ནུས་ཅི་
ལྕོགས་ཀྱིས་དགེ་བ་སྤེལ་བ་ལ་བསླབ་དགོས་པ་ཡིན། དེ་ལྟར་བྱས་པས་མཐར་ཐུག་དོན་ཆེན་པོ་འགྲུབ་པ་ལས་མི་འདའ་བར་གསུངས་པ་ལགས། བཞི་པ་སེམས་ཅན་བློས་མི་སྤོང་
བ་ལ་བསླབ་པ་ནི། བྱང་ཆུབ་སེམས་དཔའི་བསླབ་པའི་རྩ་བ་ཡང་ཡིན་ཞིང་། དུས་ད་ལྟ་སྙིགས་མའི་སྐྱེ་བོ་རྣམས་བྱེད་པ་ངན། བྱས་པ་དྲིན་དུ་མི་གཟོ། ཕན་བཏགས་པའི་ལན་
གནོད་པས་འཇལ་བའི་ལོག་སྒྲུབ་ཀྱི་སྐྱེ་བོ་ཤིན་ཏུ་མང་བ་དང་། རང་རེའང་བློ་སྦྱོང་ལ་བརྟན་པ་ཐོབ་པ་ཉུང་བས། ཉེས་ལྟུང་འབྱུང་ཡང་ཉེ་བར་གདའ་སྟེ། རང་རེ་དང་པོ་བྱང་ཆུབ་
ཏུ་སེམས་བསྐྱེད་པའི་དུས་སུ། སེམས་ཅན་ཐམས་ཅད་བདག་གིར་བཟུང་ནས། དེ་རྣམས་ལ་ཅི་ཕན་བྱེད་པར་དམ་བཅས་པ་ལགས་པས། རེ་དོགས་དང་དགག་སྒྲུབ་ཅུང་ཟད་ཙམ་
ལ

༄༅། །གྱི་ཕྱིར། སེམས་ཅན་རེ་སྡུག་ཁོང་རང་རྣམས་ཇི་ལྟར་བྱེད་ཀྱང་། རང་གིས་ཕན་ཐབས་མ་རྙེད་ཀྱང་། རང་དགར་བཞག་པ་ལས་མེད་དེ། བློས་རྩ་
བ་ནས་སྤངས་སམ། ཡང་སེམས་ཅན་གཞན་རྣམས་ཉམ་ཐག་པ་སྲོག་དང་འབྲལ་བར་ཉེ་བའམ། སྡུག་བསྔལ་ནས་ཉེན་པ། རང་རེས་ཕན་ཐོག་པར་འདུག་ངེས་བཞིན་དུ་ཡལ་
བར་འདོར་ན་ལྟུང་བར་འགྱུར་བས། དེ་རྣམས་ཡེངས་མ་ལམ་ལ་མ་བཞག་པར་ལེགས་པར་བརྟགས་ཏེ། མ་སྤངས་པར་ཕན་པ་ཆེར་བསྒྲུབ་འཚལ། མགོན་པོ་བྱམས་
པས། བཀྲེན་ལ་བརྩེ་དང་མ་རུངས་རྣམས་མ་བརྩེ། །ཀུན་འཁྲུག་ལ་བརྩེ་བག་མེད་རྣམས་ལ་བརྩེ། །ལོག་པར་མངོན་ཞེན་ཅན་ལ་སྙིང་བརྩེ་བའོ། །ཞེས་གསུངས་པའི་
དོན། སེམས་ཅན་ཚོར་བས་ཉམ་ཐག་པ་དང་། དམུ་རྒོད་མ་རུངས་པ་མི་དགེ་བ་ལ་ལོངས་སྤྱོད་པ་དང་། ཉོན་མོངས་པས་རྒྱུད་འཁྲུགས་པ་དང་། བག་མེད་པ་དང་། གཞན་

གྱིས་དབང་བྱས་ནས་བང་དུ་མ་གྱུར་པ་དང་། ལྟ་སྤྱོད་ཕྱིན་ཅི་ལོག་ལ་ཞེན་པས་ངན་སོང་གི་རྒྱུ་བསྒྲུབ་པ་དེ་ལྟ་བུ་རྣམས། བློས་མི་སྤང་བར་ཐབས་ལ་མཁས་པའི་དབྱེ་བས་
ལེགས་པར་ཁ་དྲངས་ཏེ། གནས་སྐབས་དང་མཐར་ཐུག་བདེ་བ་དང་ལེགས་པ་ལ་སྦྱར་འཚལ་བ་ལགས། ལྔ་པ་ནག་པོའི་ཆོས་བཞི་སྤོང་བ་ནི། བླ་མ་དང་མཆོད་པར་འོས་པ་བསླུ་
བ་དང་། གཞན་འགྱོད་པའི་གནས་མ་ཡིན་པ་ལ་འགྱོད་པ་བསྐྱེད་པ། སེམས་བསྐྱེད་པའི་བྱང་ཆུབ་སེམས་དཔའ་ལ་ཞེས་སྡང་གིས་ཀུན་ནས་བླངས་ནས། ཚིགས་སུ་བཅད་པ་མ་
ཡིན་པ་བརྗོད་པ་དང་། གཞན་ལ་གཡོ་སྒྱུས་ལྷག་པའི་བསམ་པ་མ་ཡིན་པས་ཉེ་བར་བརྩོད་པ་སྟེ། བཞི་པོ་དེ་དག་རྣམ་པ་ཐམས་ཅད་དུ་སྤང་བར་བྱའོ། །དེ་རྣམས་ཀྱི་གཉེན་པོ་
དཀར་པོའི་ཆོས་བཞི་བསྒྲབ་པ་ནི། སྲོག་གི་ཕྱིར་ཡང་བསམ་བཞིན་དུ་བརྫུན་མི་སྨྲ། སེམས་ཅན་ཐམས་ཅད་ཐེག་པ་ཆེན་པོའི་དགེ་བ་ལ་འགོད། སེམས་བསྐྱེད་པའི་བྱང་ཆུབ་༔

།སེམས་དཔའ་ལ་སྟོན་པ་སངས་རྒྱས་ཀྱི་འདུ་ཤེས་བསྐྱེད་ཅིང་། ཡོན་ཏན་ཕྱོགས་བཅུར་བསྒྲགས། སེམས་ཅན་ཐམས་ཅད་ལྷག་པའི་བསམ་པ་རྣམ་
པར་དག་པས་ཉེ་བར་སྤྱོད་པར་བྱེད་པ་སྟེ། བཞི་པོ་དེ་དག་བསྒྲབ་པར་བྱེད་པ་ཡིན་ནོ། །དེ་ལྟར་བསོད་ནམས་བསགས་པ་ལ་སོགས་ལྔ་པོ་དེ་སྨོན་པ་སེམས་བསྐྱེད་ཀྱི་བསླབ་པར་བྱ་
བ་ལགས། འཇུག་པ་སེམས་བསྐྱེད་པའི་བསླབ་པར་བྱ་བ་ནི། ཐུན་མོང་བ་དང་། ཐུན་མོང་མ་ཡིན་པ་གཉིས་ལས། དེའི་དང་པོ་སྤང་བྱ་མི་དགེ་བཅུ། བསྒྲུབ་བྱ་དགེ་བ་
བཅུ། བྱ་བ་ལ་འཇུག་པ་ཕ་རོལ་ཏུ་ཕྱིན་པ་དྲུག །བྱ་བ་གཙོར་བསྒྲུབ་པ་བསྡུ་བའི་དངོས་པོ་བཞི་རྣམས་ལས། མི་དགེ་བ་བཅུ་ལ་ལུས་ཀྱི་གསུམ་ནི། སྲོག་གཅོད་པ། མ་བྱིན་
པར་ལེན་པ། འདོད་པས་ལོག་པར་སྤྱོད་པ། ངག་གི་བཞི་ནི། བརྫུན། ཕྲ་མ། ཚིག་རྩུབ། ངག་འཁྱལ། ཡིད་ཀྱི་གསུམ་ནི། བརྣབ་་སེམས། གནོད་སེམས། ལོག་
4

པར་ལྟ་བ་སྟེ་མི་དགེ་བ་བཅུ་པོ་དེ་དག་རྣམ་པ་ཐམས་ཅད་དུ་སྤང་བར་བྱ། དེ་དག་གི་གཉེན་པོར་ལུས་ཀྱིས་སེམས་ཅན་ལ་སྲོག་སྐྱོབས་དང་ཕན་པ་བསྒྲུབ་པ། སྦྱིན་པ་བཏང་
བ༑ ཚངས་པར་སྤྱོད་པ་སྤྱད། ངག་གིས་བདེན་པར་སྨྲ།དྲང་པོས་གཞན་བསྡུ་ཞིང་མི་མཐུན་པ་འདུམས། ཞི་བ་དེས་པས་གསོང་པོར་སྨྲ། ཚིག་དོན་དང་ལྡན་པར་སྨྲ། ཡིད་
ཀྱིས་རང་དོན་དུ་ཡང་ཆོག་ཤེས་པར་སྨྲ། གཞན་ལ་ཕན་པའི་སེམས་སུ་བསྒྲུབ། ཆོས་ལ་ཡིད་ཆེས་བསྐྱེད་ནས་བདག་གཞན་ཡང་དག་པའི་ལྟ་བ་ལ་འཇུག་པ་སྟེ། དགེ་བ་བཅུ་པོ་
དེ་དག་འབད་དེ་སྤྱད་པར་བྱ། བྱ་བ་ལ་འཇུག་པ་ཕ་རོལ་ཏུ་ཕྱིན་པ་དྲུག་ནི། རྒྱལ་བའི་ཡུམ་ལས། ཤཱ་རིའི་བུ་བྱང་ཆུབ་སེམས་དཔའ་ཆེན་པོས། ཤེས་རབ་ཀྱི་ཕ་རོལ་ཏུ་ཕྱིན་པ་ལ་
སྤྱོད་པའི་ཚེ། སེམས་ཅན་རྣམས་སྦྱིན་པ། ཚུལ་ཁྲིམས། བཟོད་པ། བརྩོན་འགྲུས། བསམ་གཏན། ཤེས་རབ་ཀྱི་བར་ལ་འགོད་དོ། །ཞེས་གསུངས་པས། སེམས་ཅན་གྱི་

༄༅། །དོན་བསྒྲུབ་པའི་ཕྱིར། ཟང་ཟིང་དང་། མི་འཇིགས་པ་དང་། ཆོས་དང་། བྱམས་པ་སྟེ་བཞིའོ། །སྦྱིན་པ་ལམ་གྱི་མི་མཐུན་ཕྱོགས་སྤོང་བ་གསུམ་
ནི། སྡིག་པ་མི་དགེ་བ་ལས་ཟློག་པ། སྡོམ་པའི་ཚུལ་ཁྲིམས་དང་། དགེ་བ་ལ་ནན་ཏན་དུ་བྱེད་པ་ཆོས་སྡུད་དང་། དངོས་བརྒྱུད་ཀྱིས་སེམས་ཅན་གྱི་དོན་སྒྲུབ་པ་བྱེད་དེ། ལམ་
གྱི་མི་མཐུན་ཕྱོགས་ཀྱིས་ཡིད་ཟློག་པའོ། །སྡུག་བསྔལ་དང་དུ་ལེན་པ་དང་། གནོད་པ་ལ་ཇི་མི་སྙམ་པ་དང་། ཆོས་ལ་ངེས་པར་སེམས་པ་གསུམ་ནི། བཟོད་པ་ལ་ནན་ཏན་ཏུ་
བྱེད་པའོ། །དགེ་བ་ལ་འདུན་པའི་གོ་ཆ་དང་། འདུན་པའི་གཞི་སྒྲུབ་པའི་སྦྱོར་བ་སྟེ། གཉིས་ནི། བརྩོན་འགྲུས། སེམས་རྩེ་གཅིག་ཏུ་མཉམ་པར་འཇོག་པ། སྤང་བྱ་ཞི་བར་
བྱེད་པ། སྤང་བའི་ཏིང་ངེ་འཛིན་ཐོབ་བྱ་མངོན་དུ་བྱེད་པ་སྒྲུབ་པའི་ཏིང་ངེ་འཛིན་ཏེ་གཉིས་ནི། བསམ་གཏན། ཡུལ་ཇི་ལྟ་བ་ཤེས་པ་ནི། ཆོས་ཅན་སོ་སོའི་རྒྱུ་འབྲས་ཤེས་པ་ཀུན་༔ཐྭ

རྫོབ་ཤེས་པ། དེའི་ཆོས་ཉིད་སྤྲོས་བྲལ་དུ་ཤེས་པ་དོན་དམ་ཤེས་པ་སྟེ་གཉིས་ནི། ཤེས་རབ། དེ་ལྟར་ཕ་རོལ་ཏུ་ཕྱིན་པ་དྲུག་པོ་དེ་རེ་རེ་ལ་ཡང་དྲུག་ལྡན་དུ་ཤེས་པར་བྱས་ནས་རང་
གཞན་གྱི་རྒྱུད་ལ་སྦྱོར་བར་བྱེད་པ་ལགས། འཛིན་པ་མེད་ཅིང་མ་ཆགས་པ་སྦྱིན་པ། ཉེས་སྤྱོད་སྡོམ་པ་ཚུལ་ཁྲིམས། གནོད་པ་སྲན་པ་བཟོད་པ། དགེ་བ་ལ་སྤྲོ་བ་བརྩོན་འགྲུས། སེམས་རྩེ་གཅིག་པ་བསམ་གཏན། དེའི་དོན་ཇི་ལྟ་བ་ཤེས་པ་ཤེས་རབ་སྟེ། བྱ་
བ་གཙོ་བོར་བསྒྲུབ་པ་བསྡུ་བའི་དངོས་པོ་བཞི་ནི། བསླབ་བཏུས་ལས། སྦྱིན་མཚུངས་དེ་དོན་ལེགས་འཇུག་དང་། །བདག་གི་རྗེས་སུ་སྦྱོར་རྣམས་ཀྱི། །སྙན་པར་སྨྲ་དང་དོན་སྤྱོད་དང་། དོན་མཐུན་དག་ཏུ་འདོད་པ་ཡིན། །ཞེས་འབྱུང་བས། སྦྱིན་པ་
རྣམས་སྦྱིན་པས་བསྡུས་ནས་ཆོས་ལ་བཙུད་དེ། སྙན་པར་སྨྲས་པས་ཆོས་བསྟན་ཏེ། དོན་སྤྱོད་པས་བསྒྲུབས་ཤིང་ཉམས་སུ་ལེན་པར་བྱས། དོན་མཐུན་པས་དེ་ལས་མི་ལྡོག་པར་
བྱེད་པ་སྟེ། བསྡུ་བའི་དངོས་པོ་བཞིས་སེམས་ཅན་གྱི་དོན་བྱེད་པར་གསུངས་པ་ཡིན། ཐུན་མོང་མ་ཡིན་པ་ནི། ལས་དང་པོ་པ་མར་བཅད་ཀྱིས་གཙོ་བོར་སྡོམ་པའི་ཚུལ་ཁྲིམས་ལ་

༄༅། །སློབ། གཞན་ཞོར་ལ་སློབ། སྦྱོར་ལམ་པས་གཙོ་བོར་དགེ་བ་ཆོས་སྡུད་དམ། ཏིང་ངེ་འཛིན་སྦྱང་བའི་ཡན་ལག་ལ་སློབ། གཞན་ཞོར་ལ་
སློབ། ས་ལ་གནས་པས། གཙོ་བོར་སེམས་ཅན་དོན་བྱེད་དམ་སྦྱིན་པ་ལ་སློབ། གཞན་ཞོར་ལ་སློབ་པར་གསུངས་པས། དེ་ལྟར་དུ་ཅི་ནུས་ཅི་ལྕོགས་སུ་བགྱིད་པར་འཚལ་བ་
ལགས། མདོར་བསྡུས་ན་སྨོན་པ་མི་འདོར། སྡིག་པ་མི་བྱ། ཤུགས་ཀྱིས་བྱུང་ན་བཤགས། ལོག་ལྟ་མི་བསྐྱེད། བསོད་ནམས་བསགས་པའི་ཐབས་གང་ཡིན་པ་ལ་བསླབ་པར་
བྱ་སྟེ། དེ་ཙམ་ལའང་སྨོན་འཇུག་གི་བསླབ་པར་བྱ་བ་མཐའ་དག་མ་འདུས་པ་མེད་པ་ལགས། སྤྱིར་བྱང་ཆུབ་སེམས་འདི་ལ། བསྐྱེད་པ། བསྒོམ་པ། སྤྱོད་པ་གསུམ་དུ་བྱས་
▪ ནས། བསྐྱེད་པ་དེ་ལྟར་ཆོ་ག་རྣམ་པར་དག་པས་ཐོབ་པར་བྱས་པ་དེ་ཡིན། བསྒོམ་པ་ལ་སེམས་གསུམ་རྒྱུན་གྱི་ཉམས་ལེན་བྱ་བ་འདི་ལྟར་བགྱིད་པར་གདའ། དུས་ཐམས་ཅད་དུ་༔

བྱང་ཆུབ་ཀྱི་སེམས་དང་མ་བྲལ་བར་བྱ་ཞིང་། ཁྱད་པར་དུ། བླ་མ་རིན་པོ་ཆེའི་ཞལ་ནས། བྱམས་པ་སྙིང་རྗེ་བསྐྱེད་པའི་ས་བོན་ཡིན། །བྱང་ཆུབ་སེམས་དེ་སྙིང་རྗེའི་ལག་ལེན་ཡིན། །དེ་ཕྱིར་ཉམས་ལེན་གང་དང་གང་བྱེད་ཀྱང༌། །སེམས་གསུམ་
ཚངས་པས་ཀུན་ནས་བླངས་ན་ལེགས། །ཞེས་གསུངས་པས། རང་རེ་དགེ་སྦྱོར་གང་དང་གང་བྱེད་ཀྱི་ཐོག་མར། སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིག་སྙམ་པ་དེ་
བྱམས་པ། སྡུག་བསྔལ་དང་སྡུག་བསྔལ་གྱི་རྒྱུ་དང་བྲལ་བར་གྱུར་ཅིག་སྙམ་པ་དེ་སྙིང་རྗེ། བླ་ན་མེད་པའི་བྱང་ཆུབ་ཐོབ་པར་བྱའོ་སྙམ་པ་དེ་སྨོན་པ་བྱང་ཆུབ་ཀྱི་སེམས། དེའི་
ཆེད་དུ་དགེ་སྦྱོར་འདི་བྱ་སྙམ་པ་དེ་འཇུག་པ་བྱང་ཆུབ་ཀྱི་སེམས། དེ་ནས་རང་གི་དགེ་སྦྱོར་གང་བྱེད་པའི་ངོ་བོ་རང་བཞིན་དུ་མ་གྲུབ་པ་ཞིག་འདུག་པ་དེ་སྟོང་པ་མ་གྲུབ་བཞིན་དུ་དགེ་
སྦྱོར་གང་ཡིན་དུ་གསལ་བ་དེ་གདངས་འགག་མེད། གསལ་སྟོང་དབྱེར་མི་ཕྱེད་པ་དོན་དམ་པ་བྱང་ཆུབ་ཀྱི་སེམས་ཞེས་པའམ། འོད་གསལ་བྱ་བ་ཡིན་པས། དེ་ལྟར་ངོ་ཤེས་པར་

།བྱས་ནས་ཐུན་དུ་བཅད་ཅིང་ཡང་ཡང་བསྒོམ། དེ་ཙམ་མ་གྲུབ་ཀྱང་སེམས་ཅན་ཐམས་བདེ་བ་དང་ལྡན། སྡུག་བསྔལ་དང་བྲལ། བླ་ན་མེད་པའི་བྱང་༄༅།
ཆུབ་ཐོབ་པར་གྱུར་ཅིག །སྙམ་པ་དེ་ནངས་པར་ལངས་པའམ། ནུབ་མོ་ཉལ་བའི་ཚེ་དྲན་ཙམ་རེ་མཛོད། བྱང་ཆུབ་ཀྱི་སེམས་སྤྱོད་པ་བྱ་བ་དེ། གཞན་ཕན་ལས་ལ་མཐུ་མེད་
ཀྱང་། །དེ་ཡི་བསམ་པ་རྟག་ཏུ་བྱ། །གང་ལ་དེ་ཡི་སེམས་ཡོད་པ། །དེ་ཉིད་དོན་ལ་རིམ་གྱིས་ཞུགས། །བྱ་བ་ཡིན་པས། སྤྱོད་ལམ་ཐམས་ཅད་རང་འདོད་དམ་སྡིག་པ་དང་མ་
འདྲེས་པར་ཅི་བྱེད་ཐམས་ཅད་གཞན་དོན་དུ་དྲན་པས་ཟིན་པས་ཉམས་སུ་ལེན་པར་ཞུ། དེ་ལྟར་བསླབ་པར་བྱ་བ་རྣམས་ལས་འགལ་ཞིང་། ཉེས་པ་དེ་དག་གིས་ཕོག་པར་གྱུར་
▪ ནས། མ་བཅོས་པར་རང་དགར་བཞག་ན། འཕགས་པ་རྣམས་ཀྱི་ཐུགས་ཀྱིས་ཁྲེལ་བ་དང༌། སེམས་ཅན་བསླུ་བར་འགྱུར་བས། ༈ གསུམ་པ་ཉམས་ན་ཕྱིར་བཅོས་པ་

ནི། མདོ་སྡེ་རྣམས་ནས། ནམ་མཁའི་སྙིང་པོ་ལ་གསོལ་བ་གདབ་པ་དང༌། བྱང་ཆུབ་ལྟུང་བཤགས་དང་། དེ་བཞིན་གཤེགས་པའི་ཡི་གེ་བརྒྱ་པ་འདོན་པ་ལ་སོགས་
གསུངས། སློབ་དཔོན་ཙཎྜ་གོ་མིས། ཉོན་མོངས་པ་ཆེན་པོས་ཀུན་ནས་བླངས་པའི་རྩ་བའི་ལྟུང་བ་བྱུང་ན་ཆོ་ག་ཡོངས་སུ་རྫོགས་པ་དགེ་བའི་བཤེས་གཉེན་ལ་ལེན། དེ་མ་འཛོམ་
ན་དཀོན་མཆོག་གི་རྟེན་གྱི་སྤྱན་སྔར་རང་གིས་ཆོ་ག་ཇི་ལྟ་བར་གཞི་ནས་ལེན། ཉོན་མོངས་པ་འབྲིང་གིས་ཀུན་ནས་བླངས་པའི་ལྟུང་བ། གང་ཟག་གང་ཡང་རུང་བ་གསུམ་ལ་
བཤགས། ཉོན་མོངས་པ་ཆུང་ངུས་ཀུན་ནས་བླངས་པ་གཅིག་ལ་བཤགས་པས་འདག་པར་གསུངས། སླར་ལེན་པ་དང་། བྱང་ཆུབ་སེམས་དཔའི་ས་ལས་ཕམ་པའི་གནས་ལྟ་བུ་
བྱུང་བར་གྱུར་ན། ལན་གཉིས་སུ་ནོད་པར་བྱའོ། །ཞེས་གསུངས། འགའ་ཞིག་གིས་ལན་བདུན་གྱི་བར་དུ་བླང་དུ་རུང་ལ། དེ་ལས་འདས་ནས་མི་སྐྱེ་བར་བཞེད། ས་སྐྱ་པ་གང་༔

།ཟག་དེ་ཁྲེལ་མེད་པར་གྱུར་གྱིས་དོགས་པའི་དགོངས་པ་ཅན་ཡིན་ཞེས་ཀྱང་གསུངས། ཐུན་ཚོད་ཀྱི་ཡང་མཐའ། ཉིན་ཞག་གི་སུམ་ཆ། དོག་མཐའ་༄ ༅།
དྲུག་ཆར་བཞེད་དེ། ལྟུང་བ་བྱུང་བར་ཤེས་ནས་ཐུན་ཚོད་དེ་ལས་མ་འདས་པར་འགྱོད་པས་ཟིན་ནས། སེམས་ཀྱིས་བསྡམས་པ་ལ། དུས་དེ་ཉིད་དམ། ཕྱིས་བཤགས་པས་ལྟང་
ཤཱབ་ཕྲ་མོས་ཀྱང་མི་གོས་པ་བཏུབ་པ་ལགས། དེ་ལྟར་ཤེས་པར་བྱས་ནས་ལག་ཏུ་བླངས་པས། ཉེས་པ་དང་མི་འགྲོགས་པར་བྱང་ཆུབ་ཀྱི་སེམས་གཉིས་གོང་ནས་གོང་དུ་འཕེལ་ཞིང་
རྒྱས་པར་འགྱུར་བས། དེ་ལྟར་ནན་ཏན་དུ་མཛད་པར་ཞུ། མདོར་ན་འཕགས་པ་གཉིས་ལས་བརྒྱུད་པའི་བཀའ་སྲོལ་གཉིས་སུ་གསུང་ཡང་། ཕན་ཚུན་ནང་འགལ་བའམ། མི་
འཚམས་པ་གང་ཡང་མེད་པ་ལགས་པས། མ་ལུས་པར་ཁོང་དུ་ཆུད་པར་བྱས་ལ། གང་འཚམས་པ་རང་གི་ཉམས་འོག་ཏུ་སྤྱོད་པར་བགྱིད་འཚལ་བ་ལགས། བསླབ་པར་བྱ་བ་ཐྭ

ཤིན་ཏུ་རྒྱས་པ་ལ་སྤྲོ་ཞིང་ཤེས་པར་འདོད་པ་དག་གིས་འདི་ཙམ་གྱིས་ཆོག་པར་མི་བཟུང་བར། བྱང་ཆུབ་སེམས་དཔའི་ལྟ་སྤྱོད་སྟོན་པ་ནམ་མཁའི་སྙིང་པོས་ཞུས་པ་དང༌། སྡོང་པོ་
བཀོད་པ་ལ་སོགས་པའི་མདོ་སྡེ་རྣམས་དང་། རྣམ་སྣང་མངོན་བྱང་དང་། ཀྲི་ཡ་དཔུང་བཟང་ལ་སོགས་པའི་རྒྱུད་སྡེ་དང་། རིན་ཆེན་ཕྲེང་བ་དང་། སྤྱོད་འཇུག་ལ་སོགས་པའི་
བསྟན་བཅོས་རྣམས་ལས་ཤེས་པར་འགྱུར་བ་ལགས། དེ་ལྟར་སེམས་བསྐྱེད་པའི་འཐད་པ་བཤད་པས་ཡིད་ཆེས་པར་བྱས། སེམས་བསྐྱེད་ཀྱི་རང་བཞིན་གཏན་ལ་དབབ་པ་དེས་བློ་.2hieu.blkca.te.2rE
ངེས་པར་འགྱུར། ཡན་ལག་མ་ཚང་བ་མེད་པའི་ཆོ་གའི་རིམ་པ་མ་ནོར་བར་བགྱིས་པས། བྱང་ཆུབ་ཀྱི་སེམས་རྣམ་པར་དག་པ་ཇི་ལྟ་བར་རྒྱུད་ལ་སྐྱེས། དེ་ལ་བསླབ་པར་བྱ་བའི་
ཆོས་རྣམས་བསྟན་ནས་ལེགས་པར་ཁོང་དུ་ཆུད་པར་བྱས་པ་ཡིན། དེ་ལྟར་ཐོག་མར་བླ་ན་མེད་པའི་བྱང་ཆུབ་ཏུ་སེམས་སྐྱེད་དེ། བར་དུ་བྱང་ཆུབ་ཀྱི་སེམས་ལ་གནས་

༄༅། །ནས། སངས་རྒྱས་ཀྱི་ཞིང་སྦྱོང་། སེམས་ཅན་ཐམས་ཅད་སྨིན་གྲོལ་དུ་བྱས་པས་མཐར་ཐུག་བླ་ན་མེད་པའི་བྱང་ཆུབ་ཐོབ་པར་འགྱུར་བ་ལགས་
སོ། །དེ་རྣམས་ཀྱིས་ཁྱེད་རྣམས་ཐེག་པ་ཆེན་པོའི་རིགས་ཡང་དག་པར་སད་ནས། བྱང་ཆུབ་སེམས་དཔར་བསྒྲུབ་པ་ལེགས་པར་གྲུབ་པ་ལགས། དེ་ལྟ་བུའི་དགེ་བའི་རྩ་བ་གཙང་
ཞིང་རྒྱ་ཆེ་བ། དགེ་བའི་རྩ་བ་ཐམས་ཅད་ཡོངས་སུ་ཚང་ལ་མ་འདྲེས་པར་ཤིན་ཏུ་དཀོན་པ་ཡིན། སྤྱོད་འཇུག་ལས། དགེ་བ་གཞན་ཀུན་ཆུ་ཤིང་བཞིན་དུ་ནི། །འབྲས་བུ་ཕྱུང་ནས་
ཟད་པར་འགྱུར་བས་ན། །བྱང་ཆུབ་སེམས་ཀྱི་ལྗོན་ཤིང་རྟག་པར་ཡང་། །འབྲས་བུ་འབྱིན་པས་མི་ཟད་འཕེལ་བར་འགྱུར། །ཞེས་བྱང་ཆུབ་ཀྱི་སེམས་དང་འབྲེལ་བའི་དགེ་བ་ལ་
ཚད་མེད་ལ། འཇོམས་བྱེད་མེད་པས། མཐར་ཐུག་རྣམ་མཁྱེན་གྱི་འབྲས་བུ་རྣམས་ཀྱང་གདོན་མི་ཟ་སྟེ། དེའང་མྱུར་དུ་འགྲུབ་པ་དང་། གནས་ཅི་འདོད་དུ་བསྒྱུར་བ་ལ། འོད་

དཔག་མེད་ཀྱི་ཞིང་གི་ཡོན་ཏན་བཀོད་པའི་མདོ་ལས། ཆོས་རྣམས་ཐམས་ཅད་རྐྱེན་ཡིན་ཏེ། །འདུན་པའི་རྩེ་ལ་རབ་ཏུ་གནས། །གང་གིས་སྨོན་ལམ་ཅི་བཏབ་པ། །དེ་འདྲའི་
འབྲས་བུ་སྨིན་པར་འགྱུར། །ཞེས་གསུངས་པ་ཡིན་པས། བདག་གིས་འདི་ལྟར་བགྱིས་པའི་དགེ་བའི་རྩ་བ་འདིས་མཚོན་ནས། དུས་གསུམ་དུ་བདག་དང་གཞན་གྱིས་བསགས་
པའི་དགེ་བའི་རྩ་བ་ཐམས་ཅད་སེམས་ཅན་ཐམས་ཅད་ཀྱི་དོན་དུ་བླ་ན་མེད་པའི་བྱང་ཆུབ་རིན་པོ་ཆེ་ཐོབ་པར་གྱུར་ཅིག །སྙམ་པའི་བློས་རྗེས་བཟློས་མཛོད། ཕྱོགས་བཅུ་ན་བཞུགས་
པའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་བདག་ལ་དགོངས་གསོལ། སློབ་དཔོན་བདག་ལ་དགོངས་སུ་གསོལ། བདག་ཅག་གིས་འདི་ལྟར་བགྱིས་པའི་དགེ་བའི་རྩ་
བ་འདིས། སེམས་ཅན་ཐམས་ཅད་ཀྱི་དོན་དུ་བདག་གིས་བླ་ན་མེད་པ་ཡང་དག་པར་རྫོགས་པའི་སངས་རྒྱས་རིན་པོ་ཆེ་ཐོབ་པར་གྱུར་ཅིག །གསུམ་མོ། །དེ་ལྟ་བུ་མ་ཐོབ་ཀྱི་བར་

༄༅། ། དུ་ཡང་། སྐྱེ་བ་དང་སྲིད་པ་ཐམས་ཅད་དུ་དལ་འབྱོར་ལྷ་དང་མིའི་ལུས་ཕུན་སུམ་ཚོགས་པ་ཐོབ་པར་གྱུར་ཅིག །སྐྱེས་མ་ཐག་ཏུ་ཡང་དག་པའི་དགེ་
བའི་བཤེས་གཉེན་དང་མཇལ་ཏེ་མཉེས་པར་བྱེད་པར་གྱུར་ཅིག །དེ་དག་གིས་རྗེས་སུ་བཟུང་ནས་ཐེག་པ་ཆེན་པོའི་ཆོས་ལ་ལོངས་སྤྱོད་པར་གྱུར་ཅིག །བྱང་ཆུབ་ཀྱི་སེམས་གཉིས་
རྒྱུད་ལ་ཡང་དག་པར་སྐྱེ་བར་གྱུར་ཅིག །ཚུལ་ཁྲིམས་ཉམས་པ་མེད་པ་མཁས་པས་བསྔགས་པ་བསྲུང་བར་གྱུར་ཅིག །སྤྱོད་པ་ཕ་རོལ་ཏུ་ཕྱིན་པ་དྲུག་ལ་སྤྱོད་པར་གྱུར་ཅིག །
གཞན་དོན་དུ་བསྔ་བའི་དངོས་པོ་བཞི་དང་ལྡན་པར་གྱུར་ཅིག །དེ་ལ་ཕྱི་ནང་གི་བར་ཆད་ནམ་ཡང་མི་འབྱུང་བར་གྱུར་ཅིག །མཐུན་པའི་རྐྱེན་ཐམས་ཅད་ཡིད་བཞིན་དུ་འགྲུབ་པར་
གྱུར་ཅིག །འདིར་ཡང་ཚེ་རིང་བ་དང་། ནད་མེད་པ་དང་། ལོངས་སྤྱོད་ཆེ་བར་གྱུར་ཅིག །གཞན་ཡང་དགེ་བའི་རྩ་བ་འདིའི་མཐུ་དང་བྱིན་གྱིས་རླབས་ཀྱིས། བླ་མ་རིན་པོ་

ཆེའི་ཐུགས་ཀྱི་དགོངས་པ་ཁྱད་པར་ཅན་ཡོངས་སུ་རྫོགས་པར་གྱུར་ཅིག །སངས་རྒྱས་ཀྱི་བསྟན་པ་རིན་པོ་ཆེ་ཕྱོགས་དུས་ཐམས་ཅད་དུ་དར་ཞིང་རྒྱས་པར་གྱུར་ཅིག །བསྟན་པའི་
རྩ་ལག་སྐྱེས་བུ་དམ་པ་རྣམས་སྐུ་ཁམས་བཟང་ཞིང་སྐུ་ཚེ་རིང་བར་གྱུར་ཅིག །སེམས་ཅན་གྱི་རིགས་སུ་གཏོགས་པ་ཐམས་ཅད་བདེ་ཞིང་སྐྱིད་པར་གྱུར་ཅིག །ཆོས་མཛད་རྣམས་
ཆོས་སྤྱོད་དང་བསྒྲུབ་པ་འཕེལ་བར་གྱུར་ཅིག །རྒྱལ་ཁམས་དང་ཡུལ་ཕྱོགས་ཐམས་ཅད་དུ་འཁྲུག་པ་དང་འཚེ་བ་ཐམས་ཅད་ཉེ་བར་ཞི་བར་གྱུར་ཅིག །མི་ནད་དང་ཕྱུགས་ནད་
ཐམས་ཅད་རྒྱུན་ཆད་པར་གྱུར་ཅིག །ཆར་ཆུ་དུས་སུ་འབབ་པར་གྱུར་ཅིག །ལོ་ཕྱུགས་རྟག་ཏུ་ལེགས་པར་གྱུར་ཅིག །ཕྱོགས་དང་དུས་དང་གནས་སྐབས་ཐམས་ཅད་དུ་བཀྲ་ཤིས་
དང་བདེ་ལེགས་ཆེན་པོས་ཁྱབ་པར་གྱུར་ཅིག །སངས་རྒྱས་སྐ་གསུམ་མཉེས་པའི་བྱིན་རླབས་དང་། །ཆོས་ཉིད་མི་འགྱུར་བདེན་པའི་བྱིན་རླབས་དང༌། །དགེ་འདུན་མི་ཕྱེད་འདུན་✖

༄༅། །པའི་བྱིན་རླབས་ཀྱིས། །བདག་གིས་སྨོན་ལམ་ཅི་བཏབ་འགྲུབ་པར་ཤོག །གཅིག་གོ། །ཞེས་པ་དང་། དེ་ནས་བླ་མ་དཀོན་མཆོག་ལ་གཏང་རག་
གི་མཆོད་པ་དང་། བསྟོད་པ་དང་། བཀྲ་ཤིས་ཀྱི་ཚིགས་སུ་བཅད་པ་དང་། མདོ་ལས་བྱུང་བའི་བསྔོ་བ་དང་སྨོན་ལམ་ལ་སོགས་པ་སྐབས་དང་སྦྱར་ལ་བྱའོ། །འདི་འདྲའི་ཆོས་
ཚུལ་ངོ་མཚར་དཔལ་ཡོན་ཅན། །རྒྱལ་བའི་གོ་འཕང་མཆོག་ཏུ་བགྲོད་པའི་ཐབས། །འཕགས་དང་མཁས་གྲུབ་བླ་མའི་ཚོགས་རྣམས་ཀྱིས། །རྣམ་གྲངས་མང་པོར་གསལ་བར་
མཛད་ཟིན་ཀྱང་། །མཚམས་སྦྱོར་གོ་བདེ་དགེ་བའི་སེམས་ཀྱིས་བྲིས། །འདི་ལ་ཉེས་པའི་ཚོགས་རྣམས་བཟོད་མཛད་ཅིང༌། །དགེ་བ་ཅི་མཆིས་སེམས་ཅན་ཡོངས་ལ་བསྔོ།
འགྲོ་རྣམས་བྱང་ཆུབ་ཆེན་པོ་ཐོབ་པར་ཤོག །ཨ་བྷྱ་ཀ་ར་གུཔྟའི་རྗེས་སུ་འབྲངས་པ་བྱང་ཆུབ་ཀྱི་མཆོག་ཏུ་སེམས་བསྐྱེད་པའི་ཆོ་ག །བྱང་ཆུབ་ལམ་གྱི་གྲུ་རྫིངས་ཞེས་བྱ་བ། ཞང་སྣྲུ

རིན་པོ་ཆེའི་ཕྱག་ལེན་ཇི་ལྟ་བར་ཆོས་ཀྱི་རྗེ་སྨོན་ལམ་རྒྱལ་མཚན་དཔལ་བཟང་པོས་ཡི་གེར་བྲིས་པ། འདིས་ཀྱང་སེམས་ཅན་གྱི་དོན་དཔག་ཏུ་མེད་པ་འབྱུང་བར་གྱུར་ཅིག །དགེ་
ལེགས་འཕེལ།། །།

༄༅། །ཞུས་ལན་དེབ་ཐེར་དམར་པོ་ཚལ་པ་ཀུན་དགའ་རྡོ་རྗེས་མཛད་པ་བཞུགས་སོ།།

༄༅། ། ཨོཾ་སྭ་སྟི། ངག་གི་དབང་ཕྱུག་ལ་ཕྱག་འཚལ་ལོ། །མཁས་པའི་མདུན་སར་མཁས་པའི་གཏམ་གྱིས་དགའ་བ་
བསྐྱེད། །ཆེན་པོའི་བློ་ཡིས་ཆེན་པོའི་གོ་འཕང་ཐོབ་བྱའི་ཕྱིར། །ལོ་རྒྱུས་སྣ་ཚོགས་ལོ་རྒྱུས་ཡིག་ཚང་བསྡེབས་པ་འདི། །ཀུན་དགའི་སླད་དུ་ཀུན་
དགའི་མིང་ཅན་དེ་ཡིས་བྱས། །སྔོན་རབས་དང་ད་ལྟར་བྱུང་བའི་ལོ་རྒྱུས་སྣ་ཚོགས་ཀྱི་ཡིག་ཚང་ཁ་དོག་སྣ་ཚོགས་པ་ལས། དེབ་གཏེར་དམར་

།པོ་རྣམས་ཀྱི་དང་པོ་འདི་བྲི་བར་བྱའོ།། །། ༈ དང་པོ་རྒྱལ་པོ་མང་པོས་བཀུར་བའི་གདུང་རབས། དེ་ལ་དང་པོར། རྒྱལ་པོ་༄ ༅།
མང་པོས་བཀུར་བའི་གདུང་རབས་འདི་འཆད་པར་རིགས་ཏེ། ཐོག་མར་བྱུང་བ་དང་མཆོག་ཏུ་གྱུར་པའི་ཕྱིར་རོ། །དང་པོ་སྟོང་གསུམ་གྱི་འཇིག་
རྟེན་གྱི་ཁམས་འདི་ཆགས་པ་ན། འཛམ་གླིང་གི་ཆུའི་རྒྱ་མཚོ་ཆེན་པོ་འདིའི་སྟེང་དུ་རླུང་གི་སྤྲིས་མ་མར་གསར་ལྟ་བུ་ས་ཆེན་པོ་འདི་ཆགས་

ཤིང་། འོད་གསལ་གྱི་ལྷ་ལས་འགའ་ཞིག་ཤི་འཕོས་ནས་དེར་མི་རུ་སྐྱེས་ཏེ། རང་འོད་གསལ་ཞིང་མཁའ་ལ་འགྲོ་བ། དགའ་བདེའི་ཟས་ཀྱིས་འཚོ་ཞིང་། ཚེ་དཔག་ཏུ་མེད་པ་
ཐུབ་པ་བྱུང་ངོ་། །དེའི་ཚེ། གཟའ་སྐར། དུས་ཚིགས། ཕོ་མོའི་དབྱེ་བ་ཡང་མེད་དོ། །དེར་མི་གཅིག་གིས་སའི་བཅུད་དྲི་བཟང་པོ་དེ་མྱང་བས། རིམ་གྱིས་ཐམས་ཅད་ཁ་ཟས་
བཟའ་ཞིང་། ལུས་ལྕི་ལ་འོད་ཀྱང་ནུབ། གཟའ་སྐར་དུས་ཚིགས་ཉིན་མཚན་ལ་སོགས་བྱུང་ངོ༌། །སའི་བཅུད་ནུབ་པ་དང་རིམ་གྱིས་དམན་ཏེ་བདུད་རྩི་སའི་ཞག །མྱུ་གུའི་
ཚལ། མ་རྨོས་པའི་ལོ་ཏོག་རྣམས་རིམ་པར་བྱུང་། དེ་ཟོས་པས་ཕོ་མོའི་དབང་པོ་དོད་དེ། འཁྲིག་པ་སྤྱོད་པ་བྱུང་། དེའི་ཚེ་ངོ་ཚ་སྐྱོབ་པ་ལ་ཁང་པ་བྱུང་ངོ༌། །ལོ་ཐོག་དེ་ལ་
གསོག་འཇོག་དང་དབང་རིས་མེད་ཅིང་། ནམ་དགོས་དུས་སུ་ལེན། བརྔས་མ་ཐག་སྐྱེ་བ་ལ། མི་གཅིག་གིས་དྲན་ནས་ཀུན་གྱིས་གསོག་འཇོག་བྱས་པས། འབྲུ་དེ་ངན་ཅིང་ཕུབ་༔

༄༅། །སོག་ཅན་དུ་གྱུར། གཅིག་གིས་མ་བྱིན་པར་བླངས་པས་དེ་ལ་ཆད་པ་བཅད་པའི་སླད་དུ་ཀུན་བགྲོས་ཏེ། གཟུགས་དང་སྤྱོད་པ་ཕུན་སུམ་ཚོགས་པའི་|
མི་གཅིག་རྒྱལ་པོར་བསྐོས་ནས། ཚར་བཅད་རྗེས་བཟུང་གི་ལས་བྱེད་དུ་བཅུག་པས། དེ་ལ་མང་པོས་བཀུར་བ་ཞེས་བྱ་སྟེ། མང་པོས་བཀུར་བ་ལ་ཞིང་པ་ཀུན་གྱི་སྟོན་ཐོག་གི་
དྲུག་ཆ་རེ་བསྟབས་སོ། །མིའི་རྒྱལ་པོ་ལ་སྔ་བ་ཡིན་ནོ། །དེའི་ཚེ་མི་རྣམས་ཀྱི་མིང་སེམས་ཅན་ཞེས་བྱ། དེའི་བུ་འོད་མཛེས། མིང་ལ་ཚུར་ཤོག །དེའི་བུ་དགེ་བ། མིང་ལ་རྨེ་
བ་ཅན། དེའི་བུ་དགེ་མཆོག །མིང་ལ་སྤྲིན་མགྲིན། དེའི་བུ་གསོ་སྦྱོང་འཕགས། མིང་ལ་ཏ་ལའི་རྐང་། དེ་རྣམས་སྔོན་གྱི་རྒྱལ་པོ་སྡེ་ལྔའོ། །གསོ་སྦྱོང་འཕགས་ཀྱི་སྤྱི་བོའི་ལྦ་
བ་བརྟོལ་བ་ལས། རྒྱལ་པོ་ང་ལས་ནུ་བྱུང་། གླིང་བཞི་དང་། རྒྱལ་ཆེན་བཞིའི་རིས་ཀྱི་ལྷ་དང་། སུམ་ཅུ་རྩ་གསུམ་པ་ལ་དབང་བྱས་ཏེ། གསེར་གྱི་འཁོར་ལོས་སྦྱར་བའོ།

དེའི་བརླ་གཡས་པ་ལས་སྐྱེས་པ་མཛེས་པ། གླིང་བཞི་ལ་དབང་། གསེར་གྱིའོ། །དེའི་བརླ་ལས་སྐྱེས་པ་སྟེ་ཉེར་མཛེས། གླིང་གསུམ་ལ་དབང་། དངུལ་གྱིའོ། །དེའི་བརླ་
ལས་སྐྱེས་པ་མཛེས་ཅན་གླིང་གཉིས་ལ་དབང་། ཟངས་ཀྱིའོ། །དེའི་བརླ་ལས་སྐྱེས་པ་སྟེ་མཛེས་ལྡན། གླིང་གཅིག་ལ་དབང་། ལྕགས་ཀྱིའོ། །འཁོར་ལོས་སྒྱུར་བའི་རྒྱལ་པོ་
།དེའི་དུས་སུ་བསྐལ་པ་རྫོགས་ལྡན། ཚེ་ལོ་བཞི་ཁྲི་པ་སྟེ། སངས་རྒྱས་འཁོར་བ་འཇིག་འཇིག་རྟེན་དུ་བྱུང་ངོ༌། །མཛེས་ལྡན་གྱི་བུ་བཟང་པོ་ནས་བུ་བརྒྱུད་རིམ་པར་
རྒྱལ་རབས་སུམ་ཅུའི་མཐར། ཀུན་ནས་འོད་ཟེར་ཞེས་པའི་རྒྱུད། རྒྱལ་པོ་བརྒྱ་ཐམ་པ་ཡུལ་གྲུ་འཛིན་དུ་བྱུང་། དེ་ནས་རིམ་པས་བརྒྱུད་དེ། ཡུལ་དམག་གིས་མི་ཚུགས་པར་
རྒྱལ་རབས་ལྔ་ཁྲི་བཞི་སྟོང་། ཝཱ་རཱ་ཎ་སཱིར་དྲུག་ཁྲི་སུམ་སྟོང་། ཀིམ་པ་ལར་བརྒྱད་ཁྲི་བཞི་སྟོང་། གླང་པོའི་གྲོང་དུ་སུམ་ཁྲི་བཞི་སྟོང་། རྡོ་མཆོག་ཏུ་ལྔ་སྟོང་། གྲོང་གི་བརྡལ་ལྕ

།དུ་སུམ་ཁྲི་ཉིས་སྟོང་།.དེའི་བུ་བརྒྱུད་རྒྱལ་པོ་མ། རྒྱལ་བ་ལས་རྒྱལ་བར་སུམ་ཁྲི་ཉིས་སྟོང་། ཀ་ནུ་ཀུབ་ཚར་ཁྲི་ཉིས་སྟོང་། ཙམ་པར་ཁྲི་བརྒྱད་སྟོང་། ཏ་
ལའི་ཕྲེང་དུ་ཉིས་ཁྲི་ལྔ་སྟོང་། ཏ་མ་ལིར་ཁྲི་ཉིས་སྟོང་། བ་སའི་གྲོང་དུ་ཁྲི་བརྒྱད་སྟོང་། རྒྱལ་པོའི་ཁབ་ཏུ་ཉིས་ཁྲི་ལྔ་སྟོང་། ཝཱ་རཱ་ཎ་སཱིར་བརྒྱ་ཐམ་པ། རྩྭ་ཅན་དུ་བརྒྱད་ཁྲི་
z, བཞི་སྟོང༌། ཝཱ་རཱ་ཎ་སཱི ར་འབུམ་ཕྲག་གཅིག་བྱུང་ངོ༌། །དེའི་ཚེ་བསྐལ་པ་གསུམ་ལྡན། ཚེ་ལོ་སུམ་ཁྲི་པ། སངས་རྒྱས་གསེར་ཐུབ་བྱོན་ནོ། །དེ་ནས་ཡང་དམག་གིས་མི་
ཚུགས་པར་འབུམ་ཕྲག་གཅིག །མི་ཐི་ལར་བརྒྱད་ཁྲི་བཞི་སྟོང་དང་ལྔ་བཅུ། ཀུན་ཏུ་སྣང་བར་བདུན་ཁྲི་བདུན་སྟོང་། ཝཱ་རཱ་ཎ་སཱིར་བརྒྱ་ཐམ་པའི་ཐ་མ་རྒྱལ་པོ་ཀྲི་ཀྲི་ཡིན་
ཏེ། བསྐལ་པ་གཉིས་ལྡན། ཚེ་ལོ་ཉི་ཁྲི། སངས་རྒྱས་འོད་སྲུང་བྱོན་ནོ། །དེ་ནས་ཡུལ་གྲུ་འཛིན་དུ། རྒྱལ་པོ་བརྒྱ་ཐམ་པའི་ཐ་མ་རྣ་བ་ཅན། དེ་ལ་བུ་གཉིས་ཡོད་པའི་གོའུ་ཏ་

མ་རབ་ཏུ་བྱུང་། བྷ་ར་དྷཱ་ཛས་རྒྱལ་པོ་བྱས། དེའི་དུས་སུ་སྐྱེས་བུ་གཡོན་ཅན་པདྨའི་རྩ་ལག་གིས་མིག་སེར་གྱིས་ཆེད་དུ། སྨད་ཚོང་མ་འགྲོ་བ་བཟང་མོ་བསད་དེ། རལ་གྲི་དེ་
གོའུ་ཏ་མའི་སྤྱིལ་པོར་དོར་བས། གོའུ་ཏ་མ་བཟུང་ནས་རྒྱལ་པོ་ལ་གཏད། རྒྱལ་པོས་དེ་ཕུའོ་ཡིན་པ་དང་ཉེས་མེད་དུ་མ་ཤེས་ནས། གོའུ་ཏ་མ་བསད་དོ། །དེ་འཆི་ཁར་མཁན་པོ་
དྲང་སྲོང་མདོག་ནག་དང་ཕྲད་ནས་དྲིས་པ་ལ། རང་མ་ཉེས་པའི་བདེན་པ་བརྗོད་པས། མཁན་པོ་གསེར་མདོག་ཏུ་གྱུར། དེའི་ཚིག་བཞིན་ཆགས་པ་ཡིད་ལ་དྲན་པར་བྱས་
པས། ས་བོན་ཁྲག་དང་མཉམ་དུ་ཟག་པ་སྒོ་ང་གཉིས་སུ་གྱུར་པ་དེ་བརྡོལ་བས་ཁྱེའུ་གཉིས་བྱུང་སྟེ། བུ་རམ་ཤིང་གི་ཚལ་ན་ཡོད་པ་ལ། མཁན་པོ་གསེར་མདོག་གིས་གཅིག་གི་
མིང་ཉི་མའི་རིགས། གཅིག་བུ་རམ་ཤིང་པར་བཏགས་ཏེ་བསྐྱངས་སོ། །ཕྱིས་བྷ་ར་དྷཱ་ཛ་ཤི་ནས། བུ་མེད་པར་གོའུ་ཏ་མ་བཙལ་བ་དང་། དེ་སྔར་ཉེས་མེད་དུ་བསད་པ་དང་ཁྱེའུ་༔

༄༅། །གཉིས་ཡོད་པའི་གཏམ་མཁན་པོ་གསེར་མདོག་གིས་སྨྲས་པ་དང་། ཐམས་ཅད་མྱ་ངན་དུ་གྱུར་ཏོ། །ཁྱེའུ་གཉིས་བླངས་ནས། ཕུའོ་དེ་རྒྱལ་པོར་
བསྐོས་པ་ལ་བུ་མེད་པར་ཤི། ནུ་བོ་རྒྱལ་པོར་བསྐོས་ཏེ། འདི་ལ་བུ་རམ་ཤིང་པའི་ཕྲེང་ཟེར་རོ། །དེའི་བརྒྱུད་པ་བརྒྱ་ཐམ་པ་ཡུལ་གྲུ་འཛིན་དུ་བྱུང་ངོ༌། །དེ་རྣམས་ཀྱི་ཐ་མ་
༈|འཕགས་སྐྱེས་པོ་ལ་བུ་བཞི་ཡོད་པ་ལ། བཙུན་མོ་ཤི་ནས། རྒྱལ་རིགས་དབང་ཆེ་བ་གཞན་ཞིག་གི་བུ་མོ་བླངས་པས་དེ་ལ་བུ་བྱུང་ན་རྒྱལ་སར་བསྐོའི་རྩིས་གཟུང་བྱིན་ཞིང་། དེ་
ལ་བུ་རྒྱལ་སྲིད་དགའ་ཞེས་བྱ་བ་བྱུང་བ་རྒྱལ་སར་བསྐོས་ནས།ཕུ་བོ་བཞི་པོ་རང་རང་གི་སྲིང་མོ་དང་བཅས་པ་སྤྱུགས་ཏེ།ཆུ་བོ་སྐལ་ལྡན་ཤིང་རྟའི་འགྲམ། དྲང་སྲོང་སེར་སྐྱའི་
གནས་དང་ཉེ་བར་ལོ་མའི་སྤྱིལ་པོ་བྱས། རི་དྭགས་གསོད་ཅིང་འདུག་པ་ལས། ལང་ཚོ་རྒྱས་པ་མ་བཟོད་ནས་དྲང་སྲོང་གིས་གནང་བ་བྱིན་ཏེ། མེས་དབོན་གྱི་སྲིང་མོ་དང་

འགྲོགས་པས། རྒྱུད་མང་དུ་འཕེལ་ཏེ། སེར་སྐྱ་དང་ལྷས་བསྟན་དུ་གྲོང་ཁྱེར་ཆེན་པོ་བྱུང་ངོ་། །ཕྱིས་ཡབ་ཀྱིས་བུ་རྣམས་དྲིས་པ་ན། ཇི་ལྟར་གྱུར་པ་ཐོས་པས། དེ་ལྟར་མིང་
སྲིང་འགྲོགས་ཕོད་པ་བྱས་པས ཤཱཀྱ་ཤཱ ཀྱ་ཞེས་གྲགས་སོ། །འདི་ལ་ཤཱཀྱའི་རིགས་ཀྱི་ཡ་མཚན་ཞེས་ཟེར་རོ། །ཕྱིས་ཡབ་གྲོངས། རྒྱལ་སྲིད་དགའ་བ་ཚབ་ཏུ་བསྐོས་པའང་བུ་མེད་
པར་ཤི་ནས། སྔར་གྱི་བུ་བཞི་པོ་རྒྱལ་པོར་རིམ་པས་བསྐོས་ཏེ། ཕུའོ་རྣམས་ལ་བུ་མེད་དོ། །ནུ་བོ་རྐང་ཐུབ་ཅན་གྱི་བུ་བརྒྱུད་ལྔ་ཁྲི་ལྔ་སྟོང་སེར་སྐྱར་བྱུང་ངོ༌། །དེ་རྣམས་ཀྱི་ཐ་མ་
ཤིང་རྟ་བཅུ་པའོ། །དེ་རྣམས་ཀྱི་བརྒྱུད་པ་བཅུ་གཅིག་གི་ཐ་མ་གཞུ་བརྟན་ལ་བུ་གཉིས་ཏེ། སེངྒེ་འགྲམ་དང་། སེངྒེ་སྒྲའོ། །ཕུའོ་ལ་བཞི་སྟེ། རྒྱལ་པོ་ཟས་གཙང་། ཟས་དཀར་
བྲེ་འོ་ཟས། བདུད་རྩི་ཟས། ཚད་མེད་ཟས་སོ། །ཟས་གཙང་ལ་སྲས་གཉིས་ཏེ། བཅོམ་ལྡན་འདས་དང་། གཅུང་དགའོ། །ཟས་དཀར་ལ། རྒྱལ་བ་དང་། བཟང་ལྡན།

།ཟས་ལ་མིང་ཆེན་དང་། མ་འགགས་པ། ཚད་མེད་ཟས་ལ། ཀུན་དགའོ་དང་ལྷས་སྦྱིན། བཅོམ་ལྡན་འདས་ཀྱི་སྲས་འཕགས་པ་སྒྲ་གཅན་ཟིན་
འདི་ཡན་ཆོད་དུ་རྒྱལ་པོ་དགུ་འབུམ་ཉིས་ཁྲི་ཆིག་སྟོང་ལྔ་བརྒྱ་དང་གཅིག་སྟེ། བཅོམ་ལྡན་འདས་དང་སྲས་སྒྲ་གཅན་ཟིན་གྱིས་གསུམ་མོ། །དེ་ནས་ཤཱཀྱ་ཆེན་པོའི་རྒྱུད་ཆད་
དོ།། །། ༈ གཉིས་པ་བཅོམ་ལྡན་འདས་ཀྱི་ལོ་རྒྱུས་དང་། བཀའ་བསྡུ་གསུམ། བསྟན་པའི་གཏད་རབས་དང་གནས་ཚད། བཅོམ་ལྡན་འདས་ནི། དང་པོར་བྱང་ཆུབ་ཀྱི་མཆོག་ཏུ་ཐུགས་བསྐྱེད། བསྐལ་པ་
གྲངས་མེད་པ་དུ་མར་སྒྲིབ་གཉིས་སྦྱངས་ཤིང་ཚོགས་གཉིས་རྫོགས་ནས་དགའ་ལྡན་ལྷའི་གནས་སུ་དམ་པ་ཏོག་དཀར་པོར་གྱུར་ཏེ་བཞུགས་པ་ལ། གདུལ་བྱ་དུས་ལ་བབ་པར་
མཁྱེན་ཏེ་ཕར་ཕྱིན་དང་མདོ་སྡེ་རྒྱན་གྱི་ཊི་ཀར། དགའ་ལྡན་དུ་བཞུགས་པ་སངས་རྒྱས་ཀྱི་མཛད་པར་བཤད། གཞན་ནས་དགའ་ལྡན་ནས་འཕོ་བ་ནས་མཛད་པར་བྱེད་དོ། །རྩོད་

ལྡན་གྱི་དུས་སུ་འཛམ་བུའི་གླིང་གི་མི་རྣམས་ཀྱི་ཚེ་ལོ་བརྒྱ་ཐུབ་པའི་ཚེ། འཕགས་པ་བྱམས་པ་དགའ་ལྡན་དུ་རྒྱལ་ཚབ་དམ་པར་བསྐོས་ཏེ། གླིང་འདིར་རྒྱལ་པོ་ཟས་གཙང་མ་
དང་། རྒྱལ་པོ་ལེགས་པར་རབ་བསད་ཀྱི་སྲས་མོ་སྒྱུ་འཕྲུལ་ཆེན་མོའི་སྲས་སུ་སྐུ་བལྟམས་ཏེ། དཔྱིད་ཟླ་ཐ་ཆུང་གི་ཚེས་བརྒྱད། སྐར་མ་རྒྱལ་གྱི་དུས་སུ་སྐུ་བལྟམས། དེ་ཡང་
ཇོ་བོ་རྗེའི་ལུགས་ཀྱིས། ཤིང་ཕོ་བྱི་བ་ལོ་ལ་ལྷུམས་སུ་ཞུགས། ཤིང་མོ་གླང་ལ་བལྟམས། ས་མོ་ཕག་ལ་སངས་རྒྱས། ཤིང་ཕོ་སྤྲེའུའི་ལོ་ལ་མྱ་ངན་ལས་འདས་པར་
བཞེད། ཆོས་རྗེ་ས་སྐྱ་པ་མེ་མོ་ཡོས་ལ་ལྷུམས་སུ་ཞུགས། ས་ཕོ་འབྲུག་ལ་བལྟམས། ཆུ་ཕོ་སྟག་ལ་སངས་རྒྱས། མེ་མོ་ཕག་ལ་འདས་པར་བཞེད་དོ། །བཅོམ་ལྡན་འདས་
དང་དུས་མཉམ་པར་ཡུལ་དབུས་སུ་རྒྱལ་པོ་བཞི་ལ་བུ་བཙས་ཏེ། གཉན་ཡོད་དུ་རྩིབས་ཀྱི་འཕུར་ཚངས་སྦྱིན་གྱི་བུ་གསལ་རྒྱལ། རྒྱལ་པོའི་ཁབ་ཏུ་རྒྱལ་པོ་པདྨ་ཆེན་པོའི་བུ་

༄༅། །གཟུགས་ཅན་སྙིང་པོ། ཀོའུ་ཤཾ་བྷི་ནའི་རྒྱལ་པོ་དམག་བརྒྱ་པའི་བུ་ནི་ཤར་པའོ། །འཕགས་རྒྱལ་དུ་རྒྱལ་པོ་རྩིབས་ཀྱི་མུ་ཁྱུད་མཐའ་ཡས་ཀྱི་བུ་ནི་
གཏུམ་པོ་རབ་སྣང་ངོ༌། །བྱང་ཆུབ་སེམས་དཔའ་བལྟམས་ནས་ཞག་བདུན་ན་ཡུམ་འདས་ཏེ། སུམ་ཅུ་རྩ་གསུམ་དུ་སྐྱེས་སོ། །གྲགས་འཛིན་མ་དང་། ས་མཚོ་མ་ལ་སོགས་པ་
༈ བཙུན་མོ་བརྒྱད་ཁྲི་བཞི་སྟོང་བཞེས་ཏེ། དགུང་ལོ་ཉི་ཤུ་རྩ་དགུ་ཁབ་ཏུ་བཞུགས་ནས། སུམ་ཅུ་པ་ལ་མངོན་པར་བྱུང་སྟེ། དཀའ་བ་ལོ་དྲུག་སྤྱད་ནས་བྱང་ཆུབ་ཀྱི་སྙིང་པོར་
གཤེགས་ཏེ། ས་གས་ཉ་བའི་བཅོ་ལྔ་ལ་སྲོད་ལ་བདུད་བཏུལ་ནམ་གུང་ལ་མཉམ་པར་བཞག །ཐོ་རངས་མངོན་པར་རྫོགས་པར་སངས་རྒྱས་ཏེ།མི་མཇེད་ཀྱི་བདག་པོ་ཚངས་
པས་གསོལ་བ་བཏབ་ནས། ཝཱ་རཱ་ཎ་སཱི་དྲང་སྲོང་ལྷུང་བ་རི་དྭགས་ཀྱི་གནས་ལ་སོགས་པར་ལོ་དྲུག་གམ། བདུན་དུ། ཐོག་མར། འཁོར་ལྔ་སྡེ་བཟང་པོ་ལ་སོགས་པ་དམན་པའི་

གདུལ་བྱ་ཤས་ཆེ་བ་རྣམས་ལ། བདེན་པ་བཞིའི་ཆོས་ཀྱི་འཁོར་ལོ་དང་པོ་བསྐོར་ཏེ། དེ་ནས་བྱ་རྒོད་ཕུང་པོ་ལ་སོགས་པར་ལོ་བཅུ་གཉིས་སམ། ཉི་ཤུ་རྩ་བདུན་ནམ། སུམ་ཅུར་
འཁོར་བྱང་ཆུབ་སེམས་དཔའ་བྱེ་བ་ཁྲག་ཁྲིག་བརྒྱ་སྟོང་དང་། དགྲ་བཅོམ་པ་སྟོང་ལྔ་བཅུའམ། ལྔ་སྟོང་ལ་སོགས་པ་ལ་ཐེག་པ་ཐུན་མོང་མ་ཡིན་པ། མཚན་ཉིད་མེད་པའི་ཆོས་
ཀྱི་འཁོར་ལོ་གཉིས་པ་བསྐོར། དེ་ནས་རི་མ་ལ་ཡ་དང་། ཡངས་པ་ཅན་ལ་སོགས་པར་ལོ་དགུའ མ། བཅུ་གཉིས་སམ། ཉི་ཤུ་རྩ་བརྒྱད་ཀྱི་བར་ལ་འཁོར་རྣམ་བཞི་དང་། བྱང་
ཆུབ་སེམས་དཔའ་བསམ་གྱིས་མི་ཁྱབ་པ་ལ་ཆོས་ཐེག་པ་ཐུན་མོང་དང་ཐུན་མོང་མ་ཡིན་པ། དོན་དམ་རྣམ་པར་ངེས་པའི་འཁོར་ལོ་གསུམ་པ་བསྐོར། དེ་ནས་མཛད་པ་མཐའ་དག་
རྫོགས་ཏེ། དགུང་ལོ་བརྒྱད་ཅུ་ལ། ས་ལའི་ཚལ་དུ་སྟོན་ཟླ་ཐ་ཆུང་ཡར་ངོའི་ཚེས་བརྒྱད་ལ་མྱ་ངན་ལས་འདས་པའི་ཚུལ་བསྟན། །དེའི་ཕྱི་ལོ་ལ་བཀའ་བསྡུ་བ་དང་པོ་མཛད། ཀུན་

༄༅། །དགའ་བོ་དགྲ་བཅོམ་པར་གྱུར་པས་མདོ་སྡེའི་སྡེ་སྣོད་བསྡུས། འཕགས་པ་ཉེ་བར་འཁོར་གྱིས་འདུལ་བ་བསྡུས། འཕགས་པ་འོད་སྲུང་ཆེན་པོས་
མངོན་པ་བསྡུས། སྟོན་པ་འདས་ནས་ལོ་བརྒྱ་དང་བཅུ་ན་ཡངས་པ་ཅན་དུ་ཆོས་རྒྱལ་མྱ་ངན་མེད་ཀྱིས་ཡོན་བདག་བྱས་ཏེ། དགྲ་བཅོམ་པ་བདུན་བརྒྱས་བཀའ་བསྡུ་བ་གཉིས་པ་
བྱས་སོ། །སྟོན་པ་འདས་ནས་ལོ་སུམ་བརྒྱ་ན། ཁ་ཆེའི་ཡུལ་དུ་ཀ་ནི་ཀ་རྒྱལ་པོས་སྦྱིན་བདག་བྱས་ནས། དགྲ་བཅོམ་པ་ལྔ་བརྒྱ། བྱང་ཆུབ་སེམས་དཔའ་ལྔ་བརྒྱ། སོ་སོ་སྐྱེ་
བོའི་པཎྜི་ཏ་དྲུག་སྟོང་འདུས་ནས་བཀའ་བསྡུ་བ་གསུམ་པ་བྱས་སོ། །དེ་རྣམས་ཐེག་པ་ཆུང་ངུའི་བསྡུ་བའོ། །ཐེག་པ་ཆེན་པོའི་བསྡུ་བ་ནི། རྒྱལ་པོའི་ཁབ་ཀྱི་ལྷོ་ཕྱོགས་བི་མ་ལ་སྭ་
བྷ་ཝ་ཞེས་པའི་རི་ལ། རྒྱལ་སྲས་འབུམ་ཕྲག་བཅུ་འདུས་ཏེ། འཇམ་དཔལ་གྱིས་མངོན་པ། བྱམས་པས་འདུལ་བ། ཕྱག་ན་རྡོ་རྗེས་མདོ་སྡེ་བསྡུས་སོ། །ཞེས་གྲགས་སོ། །

བཅོམ་ལྡན་འདས་ཀྱིས་ལུང་རིམ་པར་བསྟན་ཏེ། འོད་སྲུང་ཆེན་པོ་ལ་བསྟན་པ་གཏད། དེས་ཀུན་དགའ་བོ་ལ། དེས་ཤྭ་ནའི་གོས་ཅན་ལ། དེས་ཉེར་སྦས་ལ།.ལང་ཀར་གཤེགས་པའི་འགྲེལ་
པ་ལས་འབྱུང་བའི་ཚིག་བཞིན་བྲིས་སོ། །དེས་དྷིར་དྷི་ཀ་ལ། དེས་བྷི་བྷི་ཀ་ལ། དེས་བཙུན་པ་བུ་ཧ་ནན་ཏི་ལ། དེས་བུདྡྷ་མེ་ཏ་ལ། དེས་སློབ་མ་དགེ་སློང་རྩིབས་ལ། དེས་སུ་ན་ཤ་ཏ་ལ། དེས་
རྟ་སྐད་ལ། དེས་ཤི་པ་ལ། དེས་ཀླུ་སྒྲུབ་ལ། དེས་ཨཱརྻ་དེ་ཝ་ལ། དེས་ར་ཏུ་ན་ལ། དེས་སཾ་གྷ་ནན་ཏི་ལ། དེས་དགེ་སློང་དགྲ་བཅོམ་ལ། དེས་གྷུ་ཡ་ཤ་ལ། དེས་ཀུ་མ་ར་
ཏ་ལ། དེས་ཤ་ཡ་ཏ་ལ། དེས་བྷ་སུ་བནྡྷུ་ལ། དེས་མ་ནེ་ཏ་ལ། དེས་ཧ་ཀ་ལི་ཀ་ན་ཡ་ན་ཤ་ལ། དེས་དགེ་སློང་སེངྒེ་ལ་བསྟན་པ་གཏད་པར་བཤད་དོ།ལང་གཤེགས་འགྲེལ་པར། །དེ་
ནས་རིམ་གྱིས་ཀླུ་སྒྲུབ་དང་། ཟླ་བ་གྲགས་པ། ཐོགས་མེད། དབྱིག་གཉེན། ཕྱོགས་གླང་། ཆོས་གྲགས་ཏེ་འཛམ་བུ་གླིང་གི་རྒྱན་དྲུག་དང་། ཡོན་ཏན་འོད་དང༌། ཤཱ ཀྱ་འོད་ལྕ

༄༅། ། བསྣན་པས་མཆོག་གཉིས་ཏེ་བརྒྱད་དུ་གྲགས། །གཞན་ཡང་པཎྜི་ཏ་དཔག་ཏུ་མེད་པ་རྣམས་དང་། རྒྱལ་པོ་ཨིནྡྲ་བོ་དྷི་དང་། ས་ར་ཧ་དང༌། བིར་
ཝ་པ་ལ་སོགས་པའི་གྲུབ་ཆེན་བརྒྱད་ཅུ་རིམ་པར་བྱོན་པས་བསྟན་པ་རྒྱས་པར་མཛད་དོ། །ཐུབ་པའི་བསྟན་པ་ལོ་ལྔ་སྟོང་གནས་པ་ལ།.འབུམ་ཊི ཀ་ནས་བཤད། ཐུབ་པ་འབྲུག་ལོ་ལ་འཁྲུངས་
༢ པ་བཞེད་པའི་ལུགས་ཀྱི། ས་སྐྱ་པའི་ལུགས་ལ་ཆུ་ཕོ་ཁྱི་ལ་ཏི་ཤྲཱི་ཀུན་དགའ་བློ་གྲོས་རྒྱལ་མཚན་དཔལ་བཟང་པོ་བོད་དུ་བསྙེན་རྫོགས་ལ་བྱོན་པའི་ལོ་ཡན་ཆོད་ལ་ལོ་སུམ་སྟོང་བཞི་
བརྒྱ་ལྔ་བཅུ་རྩ་ལྔ་འདས། རྩ་དྲུག་པའི་སྟེང་ན་ཡོད་པས་འབྲས་བུ་དང་། སྒྲུབ་པའི་དུས་ཀྱི་ལྔ་བརྒྱ་ཕྲག་དྲུག་དང་། ལུང་དང་མངོན་པའི་དུས་ཀྱི་བཞི་བརྒྱ་ལྔ་བཅུ་རྩ་ལྔ་ནི་འདས་
, ལ༑ ལྷག་མ་མངོན་པའི་བཞི་བཅུ་ཞེ་ལྔ། མདོ་སྡེ། འདུལ་བ། རྟགས་ཙམ་འཛིན་པའི་ལྔ་བརྒྱ་ཕྲག་གསུམ་སྟེ། སྟོང་ལྔ་བརྒྱ་བཞི་བཅུ་ཞེ་ལྔ་ལྷག་མར་ལུས་སོ། །ཞེས་སོ། །།ྒུ

འདི་རྣམས་ནི་གསུང་རབ་ལས་འབྱུང་བ་དང་། མཁས་པ་རྣམས་ཀྱིས་བྱས་པའི་ཆོས་འབྱུང་རྣམས་ལས་བསྡུས་པའོ།། །། གསུམ་པ་རྒྱ་གར་གྱི་རྒྱལ་རབས་མདོར་བསྡུས་དང་། འདས་ལོ་བརྩི་
ཚུལ། སངས་རྒྱས་མྱ་ངན་ལས་འདས་ནས་ལོ་བརྒྱ་ན། རྒྱལ་པོ་མྱ་ངན་མེད་སྤྲིན་ཆེན་པོའི་མདོ་ལས། ཁྱེད་ཀྱིས་འཁོར་ལོས་སྒྱུར་བའི་རྒྱལ་པོ་ཞེས་པ་དང་། སྙིང་རྗེ་པད་དཀར་དུ་འདིས་ཉིན་ཞག་གཅིག་ལ་མཆོད་རྟེན་བརྒྱད་ཁྲི་བཞི་སྟོང་
བྱེད། ཅེས་ལུང་བསྟན་ནོ་ཀྱིས་འཛམ་བུའི་གླིང་མཐའ་དག་གི་རྒྱལ་པོ་བྱས། དེ་ནས་རིམ་གྱིས་ཙནྡྲ་བདུན་གྱིས་རྒྱ་གར་གྱི་རྒྱལ་ས་བཟུང་སྟེ། ཧ་ཏི་ཙནྡྲ། ཤྲཱི་ཙནྡྲ། ཨ་བི་ཙནྡྲ། དྷརྨཱ་
ཙནྡྲ། ཀརྨ་ཙནྡྲ། བྷི་ཀྲ་མ་ཙནྡྲ། གྷོ་མི་ཙནྡྲ། དེ་ཛ་ལན་དྷ་ར་པའི་སློབ་མ་ཡིན། རྒྱལ་པོ་དེའི་ཕྱག་རྒྱ་མོ་ཀླུ་མོ་གཅིག་གིས་ནུབ་རེ་བཞིན་རྒྱལ་པོ་རེ་རེ་ཟོས། ཀླུ་མོ་དེ་རྒྱལ་པོ་
གཱོ་པཱ་ལས་བཏུལ། དེ་ནས་པཱ་ལ་བདུན་བྱུང་སྟེ། གཱོ་པཱ་ལ། དྷརྨ་པཱ་ལ། བྷི་ཁ་པཱ་ལ། ཏ་མ་པཱ་ལ། འདིའི་དུས་སུ་མདོ་དྲན་པ་ཉེར་བཞག་པ་ཚབ་ཚུལ་ཁྲིམས་རྒྱལ་མཚན་གྱིས་བསྒྱུར་གདའོ༎ ཧི་མ་པྲཱ་ལ། ༣

༄༅། །མོ་པཱ་ལ། ནེ་པཱ་ལ། ནེ་པཱ་ལའི་རྗེས་ལ་བློན་པོས་ངོ་ལོག་བྱས་ནས་པཱ་ལ་བརྒྱུད་པ་ནུབ། དེ་ནས་སེ་ན་བཞི་བྱུང་སྟེ། བ་ལ་སེ་ན། ཀེ་པ་སེ་
ན༑ མི་ནི་ཀྲ་སེ་ན། མ་ཧེན་སེ་ན། ཟླ་བའི་སྙིང་པོར་ཀུ་ཤི་བྷིར་རྒྱལ་པོ་མ་ཧེན་སེ་ནའི་བུ། རྒྱལ་པོ་དུ་པྲ་ས་ར་ཞེས་པ་རྒྱལ་དཔུང་དམར་ཅན་དུ་གྲགས་པ་འབྱུང་བར་གསུངས་པ་དང་གཅིག་གམ་བརྟག་གོ།།གཅིག་གིས་ལག་ན་ཧུ་ཏི་བཟུང་
ཏྲི་ཏ་མ་ལིག་དུ་རུ་ཁ། མ་ཇི་མ་ལིག །བེ་རོ་ཆེ། གོ་ཕོར་ཁ་རྣམས་སོ། །ཙནྡྲ་བདུན་དང་། པཱ་ལ་བདུན། ལྷ་མོ་ཙུན་ཏས་བྱིན་གྱིས་རླབས་པའི་གྲུབ་ཐོབ་ཡིན། པཱ་ལ་
བདུན་པོའི་རིང་ལ་མཁས་པ་ཐམས་ཅད་བྱོན། དྷརྨ་པཱ་ལ་རྒྱ་གར་ན་བཞུགས་པའི་རིང་ལ། བོད་ན་རྒྱལ་པོ་སད་ན་ལེགས་འཇིང་ཡོན་ཡོད་པར་ཡར་ལུང་བང་སོའི་རྡོ་རིང་གི་ཡི་གེ་
ལ་ཡོད་ཅེས། གྲུབ་ཆེན་ཨུ་རྒྱན་པས་བྲིས་འདུག །ས་སྐྱ་པཎྜི་ཏས་རྗེ་བཙུན་པའི་རྣམ་ཐར་མཛད་པ་ལས། སྤྱིར་རྒྱ་གར་གྱི་ལུགས་ལ། བྱི་བ་ལོ་ལ་སོགས་པའི་མིང་དུ་བཏགས་༔

པའི་བཅུ་དུ་རྩི་བ་ནི་མེད། དཔལ་ལྡན་དུས་ཀྱི་འཁོར་ལོ་ལ་སོགས་པ་ནས། རབ་ཏུ་སྐྱེ་བ་ལ་སོགས་དྲུག་ཅུ་རྩ་བཞིར་རྩི་བ་ཞིག་ཡོད་དེ། ཐམས་ཅད་ལ་ཐུན་མོང་དུ་མ་
་པས། ཕལ་ཆེ་བ་ལ་གྲགས་པ་རྒྱལ་པོ་ཆེན་པོ་དག་གིས་ལོ་བཅོས་པའི་ལོ་ཚིགས་རྩི་སྟེ། དེ་ཡང་འདི་ལྟས་བསོད་ནམས་ཅན་དུ་གྲགས་པ་དང་། བསོད་ནམས་འདོད་པ་
གང་དག་གིས་མངའ་རིས་སུ་གཏོགས་སོ་ཅོག་གི་བུ་ལོན་རྒྱལ་པོས་སྦྱངས་ནས། སྔར་ཟོང་དུ་སྤྱོད་པ་རྣམས་བོར་ཏེ། ཟོང་གསར་པ་ལ་རང་གི་མིང་དུ་བཏགས་ནས་སྤྱོད་པའོ།
དེ་ནས་བཟུང་སྟེ་རིམ་གྱིས་རྩི་བ་ཡིན་ནོ། །འདིའི་གཏམ་ནི་ལུགས་ཆེན་པོ་ཞེས་བྱ་བ་ལས་བྱུང་སྟེ། གཡུལ་བརྟན་འོག་ཏུ་ཉིས་སྟོང་ལོན། །དགའ་བྱེད་འོག་ཏུ་བརྒྱད་བརྒྱ་
སྟེ། །བཟླས་བསྲུངས་ཉིས་བརྒྱ་སུམ་ཅུ་གཅིག །རྗེད་མངས་བདུན་བརྒྱ་ཉི་ཤུ་བཞི། །བལ་གནས་བརྒྱད་བརྒྱ་བཅུ་རྩ་བཞི། ། གོ་ཆ་ཉིས་བརྒྱ་བཞི་བཅུ་གཉིས། །ཞེས་བྱུང་སྣྲུ

། གསུངས་སོ། །རྒྱ་ནག་པོའི་ཡིག་ཚང་ལས། ཅེའུ་ཞེས་པའི་རྒྱལ་རབས་བཞི་ལ། ཅེའུ་དབང་ཞེས་པ་རྒྱལ་སར་སྟོན་ནས། ལོ་ཉི་ཤུ་རྩ་གྲངས་ལོན་༄༅།17
པའི་དུས། ཤིང་ཕོ་སྟག་གི་ལོ་ཟླ་བ་བཞི་པའི་ཚེས་བརྒྱད་ལ་རྒྱ་གར་དུ་བཅོམ་ལྡན་འདས་སྐུ་འཁྲུངས། དེའི་འོད་དང་ཆོ་འཕྲུལ་རྣམས་རྒྱ་ནག་གི་ཡུལ་དུ་ཡང་མཐོང་བས། རྩིས་
པ་རྣམས་ཀྱིས་རྩིས་བྱས་པས་སངས་རྒྱས་བྱོན་པར་ཤེས། རྒྱལ་བུ་དོན་གྲུབ་ལོ་རྩ་དགུ་ལོན་ནས་མངོན་པར་བྱུང་། དགུང་ལོ་སུམ་ཅུ་ལ་སངས་རྒྱས། དེ་ནས་ལོ་བརྒྱད་ཡུམ་ལ་
ཆོས་འཆད་པའི་དོན་དུ་ལྷའི་ཡུལ་དུ་བྱོན། དེའི་ཤུལ་དུ་རྒྱལ་པོ་ཨུ་ཏཱ་ཡ་ནས། མོའུ་འགལ་གྱི་བུ་ལ་བསྐུལ་ཏེ། དེས་ལྷའི་ཡུལ་དུ་བཅོམ་ལྡན་འདས་ཀྱི་སྐུ་ཙནྡན་ལས་བཞེངས་
ནས་མིའི་ཡུལ་དུ་གདན་དྲངས། བཅོམ་ལྡན་འདས་ལྷ་ལས་བབས་པའི་ཚེ་ཙནྡན་གྱི་སྐུ་རྒྱ་ནག་འགྱུར་གྱི་མདོ་སྡེ་དྲིན་ལན་གསབ་པ་ལས། སངས་རྒྱས་ཀྱིས་ཞག་དགུ་བཅུར་ལྷའི་ཡུལ་དུ་ཡུམ་ལ་ཆོས་གསུངས། དེའི་བར་དུ་རྒྱལ་པོ་ཨུ་ཏཱ་

ཡ་ན་ཡིད་སྐྱོ་བར་གྱུར་ནས་གླང་མགོའི་ཙནྡན་ལ་སངས་རྒྱས་ཀྱི་སྐུ་བཞེངས་ཞེས་བཤད་དོ།། དེ་བཞེངས་ནས་བཅོམ་ལྡན་འདས་ལ་དབུ་བཏུད་དེ། བཅོམ་ལྡན་འདས་ཀྱིས་ཕྱག་སྤྱི་བོར་བཞག་ནས། མྱ་ངན་ལས་
འདས་ནས་ལོ་སྟོང་ལོན་པའི་ཚེ། སྐུ་འདིས་རྒྱ་ནག་གི་ཡུལ་དུ་སེམས་ཅན་གྱི་དོན་བྱེད་པར་འགྱུར་ཞེས་ལུང་བསྟན། དེ་ནས་ལོ་བཞི་བཅུ་ཞེ་གཉིས་ཏེ། དགུང་ལོ་བརྒྱད་ཅུ་ལ་མྱ་
ངན་ལས་འདས། རྒྱལ་བ་འདས་ནས་ཆུ་མོ་ཕག་གི་ལོ་སེ་ཆེན་རྒྱལ་སར་ཞུགས་ནས་ལོ་ངོ་ཕྱེད་དང་གསུམ་འགྲོ་བ་དེ་ལ་རྩིས་པས། དེ་ཡན་ཆོད་ལ་ལོ་ཉིས་སྟོང་དང་བཅུ་གསུམ་
སོང་། ཙནྡན་གྱི་ཇོ་བོ་བཞེངས་ནས་ལོ་ཉིས་སྟོང་ལྔ་བཅུ་ང་ལྔ་འགྲོ་ཟེར་བ། རྒྱའི་ཙནྡན་ཇོ་བོའི་ལོ་རྒྱུས་ན་ཡོད་པར་སྣང་།.གླང་རུ་ལུང་བསྟན་ལས། སངས་རྒྱས་འདས་ནས་ལོ་བརྒྱ་སོང་བ་ན་རྒྱ་ནག་གི་རྒྱལ་པོ་ཅེའུ་
ནུ་ལས་ལི་ཡུལ་འཛིན་པར་བཤད་དོ།། འདི་ལ་ལོ་རྒྱུས་ལོགས་ན་ཡོད་པས་འདིར་ཐོ་ཙམ་དུ་བྲིས་པ་ཡིན། ཆུ་མོ་ཕག་ཕྱིན་ཆད། ད་ལྟ་མེ་ཕོ་ཁྱི་ཡན་ཆོད་ལ་ལོ་བརྒྱད་ཅུ་གྱ་བཞི་འགྲོ་བར་འདུག

༄༅། །ལོ་རྒྱུས་འདི་བོད་ཡིག་ཏུ་བསྒྱུར་མཁན་ཆོས་རྗེ་པའི་སློབ་མ་བྱང་ངོས་ཀྱི་མཁན་པོ་ཤེར་ཡེས་ཡིན་ཟེར་བར་འདུག། །། ༈ བཞི་པ་རྒྱ་ནག་གི་ཀྲོའུ་རྒྱལ་རབས་
ཀ
ནས་ཐང་རྒྱལ་རབས་བར་གྱི་ལོ་རྒྱུས་མདོར་བསྡུས། ཅེའུ་ལ་རྒྱལ་པོ་སུམ་ཅུ་སོ་དྲུག་བྱུང་། ལོ་བརྒྱར་སྲིད་བཟུང་། དེ་ནས་ཚིན་ཧྲི་ཧང་གི་རྒྱལ་པོ་གཉིས་བྱུང་། དེ་ནས། ཧན་ཀའོ་ཛུམ་ཞེས་པ་
ནས་བཟུང་སྟེ། མི་རབས་བཅུ་གཉིས་ཀྱི་བར་དུ་རྒྱལ་པོ་བྱུང་། བཅུ་གཉིས་པའི་དུས་དེར། ཨང་མང་ཞེས་པའི་བློན་པོ་གཅིག་གིས་ངོ་ལོག་བྱས་ནས། རྒྱལ་ས་ལོ་བཅོ་བརྒྱད་
བཟུང་། ཕྱིས་ཧན་གྱི་བརྒྱུད་པ་གླེའུ་གོང་བུ་ཟེར་བ་བྱུང་། ཨང་མང་བསད་ནས་ཧན་གྱིས་རྒྱལ་སྲིད་བཟུང་། གླེའུ་གོང་བུ་ལ་བུ་ལྔ་སྐྱེས། བུ་ལྔ་པ་ཧན་མིན་ཏི་རྒྱལ་པོ་ཟེར་བའི་
རྒྱལ་པོ་བྱུང༌། དེའི་དུས་སུ་པཎྜི་ཏ་ཛུ་ཧ་ལཾ་ཟེར་བའི་བདེན་པ་མཐོང་བ་གཉིས་ཀྱིས་རྟ་དཀར་པོ་གཅིག་ལ་ཐེག་པ་ཆུང་ངུའི་ཆོས་བཀལ་ནས་རྒྱ་ནག་གི་ཡུལ་དུ་འོངས། ཧོ་ནི་༔л

ཧུར། པའི་མའི་སའི་ལྷ་ཁང་བཞེངས། ཆོས་བསྒྱུར། དེ་ནས་བརྩམས་ཏེ་དེང་སང་གི་བར་དུ་སངས་རྒྱས་ཀྱི་བསྟན་པ་དར་བ་ཡིན། པཎྜི་ཏ་དེ་གཉིས་ཀྱིས་དགྲ་བཅོམ་པ་ཐོབ་པ་
གཅིག་པའི་མའི་སའི་ལྷ་ཁང་གི་འོག་ཏུ་འགོག་པ་ལ་སྙོམས་པར་ཞུགས་ནས། བྱམས་པ་བྱོན་པའི་དུས་སུ་ཏིང་ངེ་འཛིན་ལས་ལངས་ཏེ་མྱ་ངན་ལས་འདས། གཅིག་རྫུ་འཕྲུལ་གྱིས་
ནམ་མཁའ་ལ་འཕུར་ནས་རྒྱ་མཚོའི་གླིང༌། ཀའུ་ལི་དཀར་པོ་ཞེས་བྱ་བའི་རྒྱལ་ཁམས་སུ་སོང་ནས་མྱ་ངན་ལས་འདས། དེ་ནས་ཧན་གྱི་རྒྱལ་རབས་ཉི་ཤུ་རྩ་བཞི་པ་ཧན་ཧིན་ཏི་
རྒྱལ་པོ་ཞེས་པའི་དུས་སུ། ཁོང་གི་བློན་པོ་ཚའོ་ཚའོ་ཟེར་བ་གཅིག་གིས་རྒྱལ་ས་འཕྲོགས་ནས། དེའི་བརྒྱུད་པ་མི་ལྔས་རྒྱལ་ས་བྱས། དེའི་བློན་པོ་འུམས་ཞེས་པས་ཀྱང་རྒྱལ་ས་
འཕྲོགས། དེའི་རྗེས་སུ་ཧེའུ་ཅིང་གི་བརྒྱུད་པ་ལ། དུང་ཙིང་གའི་ཙིང་ཚན་པ་གཉིས་སུ་བྱུང་བའི། གའི་ཙིང་རྒྱལ་པོའི་དུས་སུ་རྒྱ་གར་གྱི་པཎྜི་ཏ་རྒད་པོ་གཅིག་གིས་རྒྱལ་པོ་ལ་རྒྱ་༔

༄༅། ། གར་དང་ལྗང་ཡུལ་གྱི་བར་རྒྱལ་ཁམས་ཆུང་ངུ་གཅིག་ན། སྔར་སངས་རྒྱས་ཤཱཀྱ་ཐུབ་པ་སུམ་ཅུ་རྩ་གསུམ་དུ་བྱོན་པའི་དུས་སུ་བཞེངས་པའི་ལྷ་སངས་
རྒྱས་དགུང་ལོ་བཅུ་གཉིས་པའི་སྐུ་ཚད་ཇོ་བོ་ཤཱ ཀྱ་དང་། སངས་རྒྱས་ཀྱི་རིང་བསྲེལ། ཀུ་མཱ་ར་ཤྲཱི་ཞེས་པའི་པཎྜི་ཏ་མཁས་པ་གཅིག་ཡོད་པ་ལ། དེར་རྒྱལ་ཁམས་ཆུང་བས་འགྲོ་
དོན་མི་འཕེལ་བ་འདུག །ཁྱེད་ཀྱིས་དམག་བཏང་ནས་བླངས་པར་སོང་ན་སེམས་ཅན་མང་པོ་ལ་ཕན་པ་རྒྱ་ཆེན་པོ་འབྱུང་ཟེར་བས། རྒྱལ་པོ་དེ་ལ་བློན་པོ་ཞིང་གི་ཆིངས་སང་གཅིག་
དང་ཆུ་མི་དབེན་གྱི་དཔོན་གཅིག་ཡོད་པར་འདུག་པས། དམག་དཔོན་དེ་ལ་དམག་ཁྲི་ཚོ་བཞི་བཅུ་ཐམ་པ་བསྐུར་ནས་ས་ཆ་དེར་བཏང་། ས་ཆ་དེར་སླེབ་པའི་དུས་སུ། དེའི་རྒྱལ་
པོའི་ཚིག་ལ། ཁྱེད་དང་ངེད་འཁོན་ནི་མེད་དམག་འདི་ཙམ་འོང་བ་ཅི་ཡིན་ཟེར་བ་ལ། ཇོ་བོ་ཤཱཀྱ་དང༌། སངས་རྒྱས་རིང་བསྲེལ། པཎྜི་ཏ་གསུམ་འདོད། མི་བསྐུར་ན་དམག་ ྨ7!

བརྡེག་པ་ཡིན་བྱས་པས། ཇོ་བོ་ཤཱ ཀྱ་དང་། རིང་བསྲེལ་དངོས་སུ་ཡོད་པས་བསྐུར། པཎྜི་ཏ་དེ་ན་ནིང་འདས། དེའི་བུ་ལོ་བཅོ་བརྒྱད་འགྲོ་བ་ཀུ་མཱ་ར་ཆུང་བ་ཟེར་བ་གཅིག་བསྐུར་
བ་ཡིན་ཟེར་ནས་བསྐུར། དེ་རྣམས་ཁྱེར་ནས་དམག་དཔོན་དེ་ཕྱིར་ལོག །སངས་རྒྱས་ཀྱི་རིང་བསྲེལ་ཡང་བདེན་པ་ཨེ་ཡིན་མི་ཤེས། བྱིས་པ་འདི་ལའང་ཅི་ཡང་མི་ཉན་བསམ་
ནས་བཀུར་སྟི་ཆེན་པོ་མ་བྱས་པ་ལ་ཉིན་གཅིག་ཁོང་པ་རྣམས་རྟ་ཞོན་ནས་ཡོང་གིན་ཡོད་པའི་ལམ་དུ། རྟ་རྒོད་མ་གཅིག་བྱུང་བས་དེས་སྐད་གཅིག་བཏོན་པ་དང་། དམག་དཔོན་གྱི་
ཞོན་པའི་རྟ་དེས་ཀྱང་སྐད་གཅིག་བཏོན། དེ་ལ་པཎྜི་ཏ་གད་མོ་ཤོར་བས། དམག་དཔོན་གྱིས་ཅི་ཡིན་དྲིས་པས། རྒོད་མ་འདིའི་རྟིའུ་གཅིག་རྩ་ཟ་བ་དང་། ཆུ་ཐུང་བ་ལ་འགོར་
ནས་ལུས་ཡོད། དམག་མང་པོའི་ནང་དུ་ལམ་ནོར་དོགས་ཡོད། ང་འདི་ལ་སོང་བས་ལམ་མ་ནོར་བར་ཕྱི་ཟིན་པར་ཤོག་ཟེར་གྱི་འདུག་བྱས། དེ་ལ་ཡང་དམག་དཔོན་དེ་ཡིད་མ་g

༄༅། །ཆེས་པར་ཡོད་པ་ལ། ཡུད་ཙམ་ཞིག་ན་ལམ་གྱི་ལོག་ན་རྟེའུ་གཅིག་རྩ་ཟ་ཡིན་འདུག །དམག་དཔོན་གྱི་རྟ་དེས་སྐད་གཅིག་བཏོན་པ་དང་ཐུ་རུས་ཀྱང་
སྐད་ཅིག་བཏོན་ནས། དེ་མ་ཐག་ཏུ་བང་བཏང་སོང་། དེ་ལ་དམག་དཔོན་གྱིས་དམག་རྣམས་ལམ་འབྱེད་དུ་བཅུག །མའི་མདུན་དུ་སླེབས་པས་དམག་དཔོན་དེར་ཡིད་ཆེས། དེ་
༈ ནས་ཉིན་གཅིག་རི་མཐོན་པོ་ཞིག་གི་མགུལ་དུ་ཞག་ས་བྱས་པ་ལ། པཎྜི་ཏའི་ཚིག་གིས། རང་རེ་འདིར་ཞག་ཏུ་སྡོད་མི་ཉན། དོ་ནུབ་ནམ་ཕྱེད་པ་ལ་ཆུ་ལོག་བྱུང་ནས་དམག་རྣམས་
ཆུས་ཁྱེར་ཉེན་ཡོད་ཟེར་བས། དམག་ཐམས་ཅད་བཏེག་ནས་ས་ལེ་བར་བཅུ་ཙམ་གྱི་སྣར་བབས་པ་ལ། དེ་ནུབ་ཆུ་ལོག་བྱུང་ནས་རི་དེའི་ཉེ་འཁོར་ཐམས་ཅད་ཆུས་ནོན། ཐམས་ཅད་
མཚོར་གྱུར། དེ་ནས་དམག་དཔོན་དེ་ཇོ་བོ་ཤཱ ཀྱ། པཎྜི་ཏ་སངས་རྒྱས་ཀྱི་རིང་བསྲེལ་གསུམ་ལ་ཡིད་ཆེས་ཤིང་དད་པ་ཐོབ། དེ་ནས་དམག་དཔོན་རྒྱལ་པོའི་དྲུང་དུ་འགྲོ་བར་ཆས་

པ་ན། གའི་ཙིན་རྒྱལ་པོ་སྐུ་གཤེགས། རྒྱུད་ཆད་ནས་སྔར་གྱི་ཞིང་གི་ཆིང་སང་དེས་རྒྱལ་པོ་བྱས་འདུག་ཟེར་བ་ཐོས་ནས་དམག་དཔོན་གྱིས་རང་གི་དམག་ཁྲི་ཚོ་བཞི་བཅུ་པོ་བསྡུས་
ནས། སི་ཆོན་དང་ཅེའུ་མཁར་ཉི་ཤུ་རྩ་བཞིའི་རྒྱལ་པོ་བྱས། དུས་ཕྱིས་དམག་དཔོན་རྒྱལ་པོ་བྱས་པ་དེའི་བརྒྱུད་པའི་ལག་ནས། ཆིང་སང་རྒྱལ་པོ་དེའི་བརྒྱུད་པས། ཇོ་བོ་ཤཱཀྱ་
དང་། རིང་བསྲེལ། པཎྜི་ཏ་རྣམས་ཀིང་ཅང་ཧུར་གདན་དྲངས། བཀུར་སྟི་བསམ་གྱིས་མི་ཁྱབ་པ་བྱས། པཎྜི་ཏ་དེ་ལ་བཙུན་མོ་བཅུ་ཡོད་པས། དགེ་འདུན་རྣམས་མ་མོས་པ་ལ།
ཉིན་གཅིག་གཎྜི་བརྡུངས་ནས། དགེ་འདུན་རྣམས་ཆོས་སྟོན་ལ་འཚོགས་པའི་དུས་སུ། པཎྜི་ཏ་དེས་དགེ་འདུན་རྣམས་ལ་གྲོ་མ་དྲངས་པར་ཁབ་སྡེར་མ་རེ་བཀྱེ། དེ་དགེ་འདུན་རྣམས་
ཀྱིས་ཟ་བར་མ་ནུས་པར་ལས་པ་དང་། པཎྜི་ཏ་ན་རེ། ཁྱེད་དགེ་འདུན་གཙང་མ་རྣམས་ཀྱིས་ཁབ་ཟ་བར་མི་ནུས་ན། ང་བསླབ་པ་མི་གཙང་བས་བཟའ་བར་བྱ་ཟེར་ནས། ཁབ་

།ཐམས་ཅད་ཟོས་ནས་འཇུ་བས། དགེ་འདུན་རྣམས་ཀྱི་མ་དད་པ་བཟློག །ཕྱིས་པཎྜི་ཏ་དེའི་སློབ་མ། ཅེའུ་ཧ་ཤང་ཞེས་པ་ཡོན་ཏན་ཅན་ཞིག་བྱུང་བ་༄༅།
ལ༑ རྒྱལ་པོ་ཧ་ཅང་དད་པ་ཆེས་ནས། བཙུན་མོའི་འཁོར་ལས་གཡོལ་བར་གྱུར་པས་བཙུན་མོ་ཆེ་བ་ཁྲོས་ནས་མོ་རང་གི་ལྷམ་ཡ་གཅིག་ཅེའུ་ཧ་ཤང་གི་གདན་གྱི་འོག་ཏུ་བཅུག་
* ནས་རྒྱལ་པོའི་དྲུང་དུ་ངུ་ཞིང་ཕྱིན་ཏེ། པཎྜི་ཏ་འདིས་བདག་ལ་སྤྱོད་དུ་བྱུང་བ་ལ་བདག་གིས་མ་ཉན་པས་བདག་གི་ལྷམ་འཕྲོགས་ཏེ་ཁྱེར་བྱས་པས། རྒྱལ་པོ་དེ་ལ་ཡིད་ཆེས་མ་སྐྱེས་
ཀྱང་། བློན་པོ་རྣམས་ཀྱིས་བལྟར་ཕྱིན་པ་དང་། པཎྜི་ཏའི་གདན་གྱི་འོག་ནས་བཙུན་མོའི་ལྷམ་རྙེད། ཉེས་པ་ཅན་ཏུ་བྱས་ནས་པཎྜི་ཏའི་མགོ་བཅད་པ་ལས་ཁྲག་འོ་མར་གྱུར། པཎྜི་
ཏ་རང་གི་ལག་པས་རང་གི་མགོ་བླངས་ཏེ་སྐེ་ལ་སྦྱར་ནས་གཙུག་ལག་ཁང་དུ་ཕྱིན་འཁོར་མང་པོ་ལ་ཆོས་བཤད། མགོ་རང་གི་པང་དུ་ལྷུང་ནས་ཚེའི་དུས་བྱས་སོ། །ཆིང་སང་གི་Л

རྒྱལ་བརྒྱུད་དེ་ཆད་ནས། སུའི་གཡང་རྟི་ཟེར་བའི་རྒྱལ་པོ་ཕ་བུ་གཉིས་བྱུང་། དེའི་མངའ་འོག་ན་ཐང་ཀའུ་ཛུང་ཞེས་པ། ཐའི་ཡང་ཧུའི་གླེའུ་ཤུ་བྱེད་ཅིང་ཡོད་པས། ངོ་ལོག་བྱས་
ནས་རྒྱལ་ས་འཕྲོགས་ཏེ། དེ་ནི་ཐང་གི་རྒྱལ་པོ་ལ་སྔ་བའི་ཐོག་མ་ཡིན། དེའི་བུ་གསུམ་ཡོད་པའི་འབྲིང་པོ། ཐང་ཐའི་ཛུང་རྒྱལ་པོའི་དུས་སུ། ཐང་ཛམ་ཚང་ཞེས་པས་ལོ་ཙཱ་བས་
རྒྱ་གར་ནས་ཆོས་མང་པོ་བསྒྱུར། དེ་ཡན་ཆོད་ལ་རྒྱའི་ལོ་ཙཱ་བ་ཉིས་བརྒྱ་བྱུང་། ཐང་ཛམ་ཚང་དེ་རྒྱ་གར་གྱི་སློབ་དཔོན་དབྱིག་གཉེན་གྱི་སློབ་མ་ཡིན། ཐང་གི་དུས་སུ། ཟོན་གླུ་
སྲི་ཞེས་པ་འདུལ་བ་འཛིན་པ་ཆེན་པོ་ཞིག་ཡོད་པ། དེ་རི་མཐོན་པོའི་ཟུར་ནས་གཡང་དུ་ལྷུང་བ་ལས། ལྷའི་བུ་གཅིག་གིས་བར་སྣང་ནས་བཟུང་བས་གནོད་པར་མ་གྱུར། ལྷའི་བུ་
དེ་སུ་ཡིན་བྲིས་པས། བདག་རྒྱལ་པོ་རྣམ་སྲས་ཀྱི་བུའི་བུ་གཉིས་པ་ཡིན། ངེད་སྤུན་བཅུ་གཉིས་ཀྱིས་དེ་བཞིན་གཤེགས་པའི་གསུང་རབ་ཡན་ལག་བཅུ་གཉིས་བསྲུང་བར་དམ་༔

༄༅། །བཅས་པ་ལ། བདག་འདུལ་བའི་སྡེ་སྣོད་བསྲུང་བ་ཡིན་ཟེར། ཟོན་གླུའི་སྲི་ང་རྒྱལ་སྐྱེས་ནས། འཛམ་བུའི་གླིང་ན་ང་དང་མཉམ་པའི་འདུལ་བ་འཛིན་
པ་ཇི་སྙེད་ཅིག་ཡོད་དྲིས་པས། ཁྱོད་དང་མཉམ་པ་གངྒཱའི་ཀླུང་གི་བྱེ་མ་སྙེད་ཡོད་ཟེར། གསང་སྔགས་ཀྱི་ཆོས་འདི་ཡང་དག་པ་ཡིན་ནམ་མ་ཡིན་པ་དྲིས་པ་ལ། གསང་སྔགས་
འདི་ཡང་དག་པ་ཡིན་ཅིང༌། ལྕང་ལོ་ཅན་གྱི་ཕོ་བྲང་ན་གསང་སྔགས་ཀྱི་ཆོས་རྣམས་བཞུགས་པ་ལ། ངའི་ཕོ་བོ་ཛམྦྷ་ལ་ནག་པོས་བསྲུང་མ་བྱེད་ཀྱིན་ཡོད། ང་ཡང་ཕོ་བྲང་དེའི་
ནང་དུ་འགྲོ་བ་ལ་མི་དབང་། གསང་སྔགས་ལ་མ་དད་ན་ཤིན་ཏུ་སྡིག་ཆེ་བས་བཤགས་པ་གྱིས་ཟེར། པཎྜི་ཏ་ཀུ་མཱ་ར་ཤྲཱི་དེ་གང་ཟག་ཇི་ལྟ་བུ་ཡིན་དྲིས་པས། དེ་ནི་མཐོང་ལམ་
ཐོབ་པའི་བྱང་ཆུབ་སེམས་དཔའ་ཡིན། ད་ལྟ་དགའ་ལྡན་དུ་པདྨའི་སྙིང་པོ་ལ་རྫུས་ཏེ་སྐྱེས་ནས་བྱམས་པ་ལ་ཆོས་ཉན་གྱིན་ཡོད་ཟེར། ཐང་ཛམ་ཚང་ཇི་འདྲ་ཡིན་དྲིས་པས། དེ་ནི་
རྗ་

7 ར་ལམ་ལ་གནས་པ་ཡིན་ཏེ། ད་ལྟ་དགའ་ལྡན་གྱི་ར་བའི་ཕྱི་རོལ་ན་བྱམས་པའི་གསུང་ཐོས་ཤིང་སྐུ་མི་མཐོང་བར་ཡོད་ཟེར། ཐང་ཐའི་ཛུང་གི་སྲས་མོ་སྲུའི་གླེན་ཀོང་ཇོ། བོད་
སྐད་དུ་མཚོའི་ནང་གི་པདྨོ་ཞེས་པ་དེ་བོད་དུ་ཡོང་བའི་དུས་སུ། ཇོ་བོ་ཤཱཀྱ་བོད་དུ་བྱོན། དུས་དེ་ནས་ད་ལྟའི་བར་ལོ་བདུན་བརྒྱ་འགྲོ་ཞེས་པ་རྒྱའི་དེབ་ཐེར་རྙིང་པ་ལས་ཛམ་ལ་སྟོ་ཤྲཱི་
མགོན་གྱི་མཐོང་བ་ལྷ་སའི་གཙུག་ལག་ཁང་དུ་ཡི་གེར་བྲིས་པ་ཡིན་ནོ།། །། ༈ ལྔ་པ་ཐང་རྒྱལ་རབས་ཀྱི་ལོ་རྒྱུས་ནས་འབྱུང་བའི་ཐང་བོད་རྒྱལ་རབས་གནད་བསྡུས་རྒྱ་ཡིག་ནས་བོད་ཡིག་ཏུ་བསྒྱུར་བ། ཐང་ཤུ་ཐུ་ཧན་
ཞེས་པ་རྒྱའི་དེབ་གཏེར་ལས། ཐང་ཀའུ་ཛུང་རྒྱལ་པོས་ས་ཕོ་སྟག་གི་ལོ་ལ་རྒྱལ་ས་བཟུང་། ལོ་དགུར་རྒྱལ་སྲིད་བསྐྱངས། བདུན་ཅུ་ལ་འདས། དེའི་བུ་ཐང་ཐའི་ཛུང་གིས་ཕ་
ཡོད་དུས་ཙིང་དབང་གི་ལས་ཀ་བྱས་ཧོར་བཅོམ་ནས། ཤིང་ཕོ་རྟའི་ལོ་ལ་བོད་ཀྱི་རྒྱལ་པོ་དང་སྐྱེས་བསྐུར་རེས་བྱས་ནས་གྲོགས་པོ་བྱས། ཐང་གི་སྲིང་མོ་སློང་བ་ལ་ཧོར་དང་ཐུ་ལུ་༔

།ཧུན་གྱི་མི་བྱུང་བ་ལ། རྒྱལ་རིགས་ཀྱི་བུ་མོ་རེ་བྱིན་ནས་ལོག །བོད་ཀྱི་རྒྱལ་པོས་ཀྱང་འདོད་དུ་བྱུང་བ་ལ། མ་བྱིན་པས་ཁྲོས་ནས་བོད་ཀྱི་རྒྱལ་པོས་༄༅།
དམག་འབུམ་ཕྲག་གཉིས་ཁྲི་ནས་ཐུ་ལུ་ཧུན་བཅོམ་ནས་བཟུང་ཅེའུ ར་སླེབས། གསེར་གྱི་ཁྲབ་བསྐར་ནས་བུ་མོ་སླང་མི་སྟེར་ན་དམག་བྱེད་ཟེར་བ་ལ། རྒྱས་མ་བྱིན་པར་གསང་
དམག་བྱས་པས་བོད་དམག་སྟོང་ཙམ་བསད། དེ་ནས་ཡུན་རིང་པོ་ནས་བོད་དམག་ཕྱིར་ལོག་སྟེ། བློན་པོ་སྟོང་བཙན་ལ་གསེར་སྲང་སྟོང་ཚོ་ལྔ་དང་། རིན་པོ་ཆེའི་རིགས་མང་པོ་
བསྐུར་ནས་བཏང་བ་ལ། ཐའི་ཛུང་གི་སྲས་མོ་ཝུན་ཤིང་ཀོང་ཇོ་ལྕགས་མོ་གླང་གི་ལོ་ལ་བྱིན། དེ་སྐྱེལ་བ་ལ་རྒྱལ་བརྒྱུད་གྱང་ཧྲ་དབང་ཞེས་པ་དམག་དང་བཅས་པ་བཏང༌། བོད་
ཀྱི་རྒྱལ་པོ་དམག་དང་བཅས་པས་པའི་ཧ་ནས་བསུ། རྒྱ་རྣམས་ཆས་བཟང་ཞིང་བོད་རྣམས་ངན་པས་ཅུང་ཟད་སྐྱེངས་པར་གྱུར། ཀོང་ཇོས་རྒྱལ་པོ་ལ་ཞུས་ནས་བོད་ཀྱི་ཡི་གེ་དང་

ཡིག་ཚང་རྣམས་བཅས། རྒྱའི་རྒྱལ་པོས། ཀའུ་ཧིའི་རྒྱལ་ཁམས་བླངས་ནས་ལོག་པའི་དུས་སུ་བོད་ཀྱི་རྒྱལ་པོས་གསེར་གྱི་བྱ་ཆག་ཤིང་བདུན་པ་ཆག་ཤིང་གང་ལ་མཐོ་གང་ཁྱིད་གང་
ཡོད། གཅིག་ཆང་གིས་བཀང་ནས། བློན་པོ་མགར་སྟོང་བཙན་ཡུལ་བཟུང་ལ་བསྐུར་བཏང་། བློན་པོ་འགར་ལ་ཐའི་ཛུང་རྒྱལ་པོ་མཉེས་ནས། ཁོང་རང་གི་ཚ་མོ་ཀོང་ཇོ་གཅིག་
བྱིན། ཡང་གཡིའུ་གཡུ་ཐའི་ཛང་གུན་ཞེས་བྱ་བའི་མིང་བྱིན། ཐའི་ཛུང་གིས་རྒྱ་གར་དུ་གསེར་ཡིག་པ་བཏང་བ་མ་ག་དྷར་བཅོམ་པས། བོད་ཀྱི་རྒྱལ་པོས་ཐོས་ནས་དམག་བཏང་
སྟེ་མ་ག་དྷ་བཅོམ། ཐང་ཐའི་ཛུང་མེ་ཕོ་ཁྱི་ནས་བཟུང་སྟེ་ལོ་ཉི་ཤུ་རྩ་གསུམ་རྒྱལ་པོ་བྱས་ནས། དགུང་ལོ་ལྔ་བཅུ་ང་གཉིས་པ་ས་མོ་བྱའི་ལོ་ཟླ་བ་བཞི་པ་ལ་འདས། ཐའི་ཛུང་གི་བུ་
དགུ་པ་ཆི་ཀའོ་ཛུང་ཞེས་པ་རྒྱལ་སར་བསྐོས། ཆི་ཀའོ་ཛུང་རྒྱལ་སར་བཏོན་ནས་རྒྱལ་པོ་སྲོང་བཙན་སྒམ་པོ་ལ་ལས་ཀའི་མིང་ཐེངས་གཉིས་བསྐྱར་བའི་དང་པོ། ཧུ་མ་དུ་

།ཝི་དང༌། སིའི་ཧའི་ཁུན་ཝང་ཞེས་པ་དང་། རྟིང་མ་ལ་ཚུང་དབང་ཞེས་པ་བྱིན་པའི་སྐབས་སུ་རྒྱལ་པོ་སྲོང་བཙན་འདས་ཞེས་འདུག །བོད་ཀྱི་ཡུལ་༄༅།
་J1
དུ་དར་གྱི་འབུ་དང་། འབྲས་ཆང་ཤེས་པ་དང་། ཤེལ་བཟོ་བ་ལ་སོགས་བཟོ་རིགས་པ་མང་པོ་བཏང་། ལྕགས་ཕོ་ཁྱིའི་ལོ་ལ་བོད་ཀྱི་རྒྱལ་པོ་སྲོང་བཙན་སྒམ་པོ་འདས། སྲས་
གུང་སྲོང་སྔར་ནས་འདས་ཤིང་། མང་སྲོང་མང་བཙན་ལོ་བཅུ་གསུམ་ལོན་པ་རྒྱལ་སར་བཏོན། བློན་པོ་མགར་གྱིས་གྲོགས་བྱས་ནས་རྒྱལ་སྲིད་ལོ་བཅོ་ལྔར་བསྐྱངས་དེ་ནས་བློན་
པོ་མགར་འདས། རྒྱ་དང་བོད་ཀྱི་རྒྱལ་པོ་གཉིས་རེས་འགའ་མཐུན་ཞིང་། རེས་དམག་དང་ས་ཆའི་རྩོད་པ་རྒྱལ་ཕམ་དུ་མ་བྱས། ཁྱད་པར་དུ་ལྕགས་ཕོ་རྟའི་ལོ་ལ་བོད་ཀྱི་དམག་
མིས་ཐང་གི་རྒྱལ་ཁམས་ལ་རྒྱབ། ཡུ་གུར་གྱི་ཡུལ་ཐམས་ཅད་བླངས་པས། རྒྱའི་རྒྱལ་པོས་བློན་པོ་སེ་བཞིན་ཁུ་དམག་ཁྲི་ཚོ་བཅུ་དང་བཅས་པ་བཏང་ནས་ལྷ་སའི་བར་དུ་

སླེབས། བློན་པོ་མགར་གྱི་བུ་ཆེ་བས་དམག་དཔོན་བྱས་ནས་རྒྱའི་དམག་ཐམས་ཅད་ཕམ་པར་བྱས། ས་མོ་ཡོས་ལ་མང་སྲོང་འདས། དེའི་སྲས་འདུས་སྲོང་མང་པོ་རྗེ་རྒྱལ་སར་
བཏོན། མགར་གྱི་བུ་ཆེ་བས་བློན་པོ་བྱས། དེའི་དུས་བོད་ཀྱི་རྒྱལ་པོའི་ས་མཐའ་བཞི་ནི། ཤར་ཟུང་ཅེའུ། མུ་ཅེའུ། འུ་ཅེའུ་དང་གསུམ་ཡིན། ལྷོ་ཕྱོགས་བྲམ་ཟེའི་ཡུལ་ལ་
སླེབས། ནུབ་ཕྱོགས་འུ་ཐེན་ལ་སླེབ། བྱང་ཕྱོགས་ཧོར་ལ་སླེབ། དེ་རྣམས་བསྐོར་བ་ལ་དཔག་ཚད་མང་པོ་ཡོད་ལ། བོད་ལྟ་བུ་དཔའ་བ་དང་རྟུལ་ཕོད་པ། རྒྱའི་རྒྱལ་པོ་ཧན་
དང་། གཡུ་དང་། ཅེའུ་ལ་སོགས་པའི་དུས་སུ་ཡང་བྱུང་བ་མེད་ཅེས་གྲག་གོ། །ཝུན་ཤིང་ཀོང་ཇོ་བོད་དུ་ལོ་བཞི་བཅུ་བསྡད་ནས། ལྕགས་ཕོ་འབྲུག་གི་ལོ་ལ་འདས། ཆི་ཀོའུ་
ཛུང་རྒྱལ་པོས་ས་མོ་བྱ་ནས་ལོ་སུམ་ཅུ་སོ་བཞིར་སྲིད་བསྐྱངས། དགུང་ལོ་ལྔ་བཅུ་ང་དྲུག་པ་ཆུ་མོ་ལུག་ལ་འདས། སྔར་ཐའི་ཛུང་གི་བཙུན་མོའི་འཁོར་ན་ཡོད་པ་གཅིག་ཐའི་ཛུང་

།འདས་ནས་བྲན་མོར་ཡོད་པ་བབས་ནས། ཆི་ཀོའུ་ཛུང་གི་བཙུན་མོ་བྱས། མོ་ལ་བུ་ཛུ་ཛུང་། ཝི་ཛུང་། བུ་མོ་ཐའི་ཕིང་ཀོང་ཇོ་དང་གསུམ་ཡོད་
ཅིང༌། རྒྱལ་པོས་བུ་ཆེ་བ་ལ་རྒྱལ་ས་བསྐོས་ཟེར་བའི་ཁ་ཆེམས་ཡོད་ཀྱང་མ་ཉན་པར་མོ་རང་གི་རྒྱལ་མོ་བྱས་ཏེ། རུས་པ་འུ་ཡིན་པས། འུ་ཛི་ཐེན་ཞེས་བྱའོ། །རྒྱལ་མོ་དེས་
དམག་བྱས་ནས་བོད་ལ་སོགས་པ་རྒྱལ་ཁམས་མང་པོ་འཕྲོགས་ནས། བོད་ཀྱི་རྒྱལ་པོ་འདུལ་སྲོང་མང་པོ་རྗེ་གཞོན་པའི་དུས་སུ། ནང་གི་བྱ་བ་ཆེ་བ་ཐམས་ཅད་བློན་པོ་མགར་གྱི་
བུ་ཆེ་བས་བྱེད། ཕྱིའི་བྱ་བ་རྣམས་བུ་ཆུང་བ་དང་ཚ་བོས་བྱེད་པས། ཁོང་ལ་ཀུན་སྐྲག །རྒྱལ་པོ་དབང་ཆུང་བ་ལ། ཕྱིས་རྒྱལ་པོ་ནར་ལོངས་པའི་དུས་སུ། མགར་གྱི་བུ་རྣམས་
དམག་ཐོག་ཏུ་ཡོད་པ་ལ། རྒྱལ་པོས་དམག་ཁྲིད་ཕྱིན་པས། ཕུ་བོ་ལི་ཁྱིམ་ལྕེབས་ཏེ་ཤི། ནུ་བོ་བཙན་པོས་ཁོ་རང་གི་ཚ་བོ་མང་པོ་རྗེ་དམག་དང་བཅས་པ་རྒྱའི་རྒྱལ་པོ་ལ་ངོ་ལྟར་

ཕྱིན། རྒྱལ་མོས་བཙན་པོ་ལ། ཀྱུའི་དེ་ཀུན་དབང་ཞེས་པའི་མིང་བྱིན་ནས་བློན་པོར་བསྐོས། མང་པོ་རྗེ་ལ་གཡོན་ཕྱོགས་ཀྱི་དཔའ་བོ། ཛུའུ་ལིམ་ཏའི་ཙང་གུན་ངན་གུའི་གུང་
ཞེས་པའི་མིང་བྱིན། ཁོང་གཉིས་ཀྱིས་ཕྱིས་ཉེས་པ་བྱས་ཀྱང་སྐྱོན་མེད་པའི་རྟགས་ལ་ལྕགས་ཀྱི་བྱང་བུ་ཡི་གེ་བྱིན་ནོ། །དེ་ནས་འདུས་སྲོང་མང་རྗེ་འདས། ཁྲི་ལྡེ་ཙུག་བཙན་རྒྱལ་
སར་བསྐོས།རྒྱལ་མོ་འུ་ཛི་ཐེན་ཤིང་ཕོ་སྤྲེའུའི་ལོ་ནས་ལོ་ཉི་ཤུ་རྩ་གཅིག་རྒྱལ་ས་བྱས།དགུང་ལོ་བརྒྱད་ཅུ་ཤིང་ཕོ་འབྲུག་ལ་འདས་སོ།།ཡང་གཏམ་རྒྱུད་གཞན་ལས། རྒྱལ་མོ་འདི་
ལ་བུ་བོང་བུའི་རྣ་བ་ཅན་གཅིག་སྐྱེས་པས་ངོ་ཚ་ནས། བུ་ཆུང་གི་དུས་སུ་གསོད་པ་ལ་བཏང་བ། བོད་ཀྱི་བློན་པོ་ཆེན་པོ་ཞིག་ཡོད་པ་དེས་མ་བསད་པར་ཕག་ཏུ་ཉ་ར་བྱས། ཕྱིས་མོ་
རྒས་དུས། ཐང་གི་བརྒྱུད་པ་མེད་པས། མོའི་མིང་པོ་ཝུ་སན་ཞེས་པ་བསྐོ་བར་བྱས། མི་མང་པོ་ཚོགས་པ་ལ་ཝུ་སན་བསྐོ་བ་ཨེ་འཐད་ཅེས་སྐད་རིང་གཏོང་བས། གང་མི་

།འཐད་ཟེར་བའི་མི་དེ་བསོད་པའི་རྒྱལ་མོའི་འཇའ་ས་བྱས་པ་ལ། བོད་ཀྱི་བློན་པོ་དེས། ཝུ་སན་ལ་སྐད་རིང་བྱུང་དུས་ང་བསྐོ་བ་མི་འཐད་གྱིས་ཤིག་༄༅།
བྱས་པས། སྐད་བྱུང་དུས་སུ་ཁོས་དེ་སྐད་བྱས་པ་དང་། བོད་ཀྱི་བློན་པོ་དེ་རལ་གྲི་རྒྱབ་ནས་བསད། དེ་ཅི་ཡིན་བྱས་པས་རྒྱལ་མོ་རང་གི་ལུང་ཡིན་བྱས་པས་ཐབས་མ་རྙེད།
ནས་ཐམས་ཅད་མྱ་ངན་དུ་གྱུར་པ་ལ་བློན་པོ་དེས་བུ་བོང་རྣ་ཅན། དེ་ཁྱེར་ནས་རྒྱལ་པོར་བསྐོས་པས། རྒྱལ་པོ་བོང་རྣ་ཅན་དུ་གྲགས་པ་དེ་ཡིན། མ་བུ་གཉིས་ཀྱི་དུར་ད་ལྟ་ཁོན་
ཇེའུ འི་བྱང་ཕྱོགས་ན་ཡོད་པ་དེ་ཡིན་ཟེར། རྒྱལ་མོ་འདི་ལ་བོད་རྣམས་རྒྱའི་འ་ཛི་རྒན་མོ་ཟེར་བར་འདུག །གཏམ་རྒྱུད་འདིའི་ལུགས་ལ་དེ་རྣམས་མི་འདུག་སྟེ། ཤིང་མོ་སྦྲུལ་ལ་
རྒྱལ་མོ་རང་གི་བུ་ཛུ་ཛུང་རྒྱལ་སར་བཏོན། བོད་ཀྱི་རྒྱལ་པོས་བུ་མོ་སློང་དུ་བྱུང་བ་ལ། རྒྱལ་པོའི་ནུ་བོ་ཝི་དབང་གི་བུ་མོ་ཀི་ཤིང་ཀོང་ཇོ་བྱིན། རྫོངས་ལ་གོས་དར་རིགས་ཁྲི་ཚོ་

མང་པོ་དང་། བཟོ་རིགས་སྣ་ཚོགས་པ་དང་། རོལ་མོ་བ་མང་པོ་ཡང་བྱིན། ཛ་གཡུ་ཐའི་གཡང་གུན་དམག་དང་བཅས་པ་སྐྱེལ་དུ་བཏང་། ཕྱིས་མི་ཉག་གི་ཡུལ་ཁམས་ཐམས་
ཅད་ཀྱང་ཀོང་ཇོ་ལ་བྱིན། ཛུ་ཛུང་རྒྱལ་པོས་ལོ་དྲུག་གི་བར་ལ་རྒྱལ་ས་བྱས། དགུང་ལོ་ལྔ་བཅུ་རྩ་ལྔ་པ་ལྕགས་ཕོ་ཁྱི་ལ་འདས། ལྕགས་མོ་ཕག་ལ་ཀོང་ཇོའི་ཕ་ཝི་ཛུང་རྒྱལ་སར་
བསྐོས། དེས་ལོ་གཉིས་སྲིད་བསྐྱངས། ལོ་ལྔ་བཅུ་རྩ་ལྔ་པ་ཆུ་ཕོ་བྱི་བ་ལ་འདས། ཆུ་མོ་གླང་ལ་ཝི་ཛུང་གི་བུ་གསུམ་པ་ཧེན་ཛུང་ལོ་ཉི་ཤུ་རྩ་དགུ་པ་གཅིག་རྒྱལ་སར་བསྐོས། ཀིཾ་
ཤིང་ཀོང་ཇོ་བོད་དུ་ལོ་སུམ་ཅུ་རྩ་གཅིག་བཞུགས། ལྕགས་མོ་སྦྲུལ་ལ་འདས་སོ། །དེ་ཡན་ཆོད་ལ་ཐང་གི་རྒྱལ་ཁམས་འཇིགས་ནས་ལོ་བརྒྱ་དང་བཅུ་དྲུག་སོང་། ཤིང་མོ་ལུག་
ལ་བོད་ཀྱི་རྒྱལ་པོ་འདས་ནས་སྲས་ཁྲི་སྲོང་ལྡེའུ་བཙན་རྒྱལ་སར་བསྐོས། ཧེན་ཛུང་རྒྱལ་པོས་རྒྱལ་སར་ལོ་བཞི་བཅུ་རྩ་གསུམ་བསྡད། དགུང་ལོ་བདུན་ཅུ་རྩ་གསུམ་པ་ལྕགས་མོ་

།བྱ་ལ་འདས། མེ་ཕོ་སྤྲེའུ འི་ལོ་ལ་ཧེན་ཛུང་གི་བུ་གསུམ་པ་ཛུ་ཛུང་རྒྱལ་སར་བཏོན། དེའི་ལོ་ལ་བོད་ཀྱི་དམག་ཡོང་ནས་སྨན་རྩེའི་ཝི་བྱིའུ་ལ་སོགས་པ་
མང་དུ་བླངས་ནས་བཟུང་། ཕྱིས་ཅེའུ་མཁར་ཉི་ཤུ་རྩ་བཞི་ཐམས་ཅད་བོད་ལ་ཤོར། ཛུ་ཛུང་རྒྱལ་པོས་སྲིད་ལོ་བདུན་བསྐྱངས་ནས་དགུང་ལོ་ལྔ་བཅུ་ང་གཉིས་པ་ཆུ་ཕོ་སྟག་ལ་
འདས་སོ། ། ལོ་དེ་ལ་ཛུ་ཛུང་གི་བུ་ཆེ་བ་ཐའི་ཛུང་རྒྱལ་སར་བཏོན། ཆུ་མོ་ཡོས་ལ་བོད་དམག་བྱུང་བས། ཐའི་ཛུང་རྒྱལ་པོ་ཤེན་བཅུར་བྲོས་པའི་ཤུལ་དུ། རྒྱའི་བློན་པོ་ཀའུ་ཧི་བོད་
ལ་ངོ་ལྟས་བོད་དམག་ཀུན་བྱང་ཧུར་ཡོངས། ཐང་གི་རྒྱལ་པོ་གའུ་དབང་ཞེས་པ་རྒྱས་པོར་བསྐོས། རྒྱའི་ལོའི་མིང་སྤོས། འཇའ་ས་འགྲེམ་དུ་བཅུག །ཕྱིས་རྒྱས་ཀའུ་ཧི་
,. བསད། བོད་དམག་བཏོན་ནས། ཐའི་ཛུང་གིས་རྒྱལ་ས་བཟུང་། དེས་རྒྱལ་ས་ལོ་བཅུ་བདུན་བྱས། དགུང་ལོ་ལྔ་བཅུ་པ་ས་མོ་ལུག་ལ་འདས། ལྕགས་ཕོ་སྤྲེའུའི་ལོ་ལ་ཐའི་ཛུང་

གི་བུ་ཆེ་བ་དིང་ཛུང་བསྐོས། དིང་ཛུང་བསམ་པ་ཆེ་བས་ལོ་མང་པོར་བོད་དང་འཁྲུག་པ་མ་བྱུང་། ལོ་དེ་ལ་བོད་ཀྱི་རྒྱལ་པོ་ཁྲི་སྲོང་ལྡེའུ་བཙན་འདས། སྲས་ཆེ་བ་མུ་ནེ་བཙན་པོ་
རྒྱལ་སར་བསྐོས། དེའི་དུས་སུ་རྒྱ་བོད་ཀྱི་ས་ཚིགས་མི་ཉག་གི་ཧ་ལ་ཤན་དུ་བྱས་ཤིང་། བོད་ཀྱི་རྒྱལ་ཁམས་ཀྱི་ས་ཚིགས་ནི། ནུབ་ཏུ་ལན་ཛུ། ཝི་ཇིའུ། ཝེན་ཇེའུ། ཧོའི་
ཇེའུ། ཤར་དུ་ཤིང་ཀུན། ལྷོ་རུ་ཤིང་ཇེ འུ་དང་གྱང་ནམ་གྱི་བར། བྱང་གི་མན་གྱི་ས་ཆ་ནས། ཏའི་ཏུ་ཧའི་ལྷོ་ནུབ་ཀྱི་བར་དང་། རྨ་ཆུའི་བྱང་ཕྱོགས་ཕན་ཆད་བོད་ཀྱི་ས་ཆར་
བྱས། རྒྱའི་ས་མཐའ་ནི། ཀི་ཇིའུའི་ཕྱོགས་ཐན་ཇིང་ཧ། ལུ་ཇུ་ལ་ཤིང་ཧུ། ཧུང་ཅེའུ་ཐང་ཀུ། སི་ཆོན་ལ་ཐང་ཧུ་ཧ་ཚུན་ཆད་ཐང་གི་ས་ཆར་བྱས། ས་མཚམས་ཀྱི་བར་སུག་
བཅུ་དང༌། ཇིའུ་དང་ཧ་ལ་ཤན། ཐ་ཐ་ལིང་རྣམས་སྟོང་པར་བཞག་ནས་གཉིས་ཀས་མི་འཛིན་པར་བྱས། ཕྱིས་ཡང་འཁྲུག་པ་མང་དུ་བྱུང་ཞིང་། མེ་མོ་གླང་ལ་བོད་ཀྱི་རྒྱལ་

། པོ་འདས། ཇུ་རྩེ་བཙན་པོ་རྒྱལ་སར་བསྐོས། ཤིང་ཕོ་སྤྲེའུའི་ལོ་ལ་འདས། དེའི་ལོ་ལ་ཁྲི་ལྡེ་སྲོང་བཙན་བསྐོས། དིང་ཛུང་རྒྱལ་པོས་རྒྱལ་ས་ལོ་ཉི་༄༅།ཀ
ཤུ་རྩ་ལྔ་བཟུང་། དགུང་ལོ་དྲུག་ཅུ་རྩ་བཞི་པ་ཤིང་མོ་བྱ་ལོ་ལ་འདས། ལོ་དེ་ལ་དིང་ཛུང་གི་བུ་ཆེ་བ་ཤུན་ཛུང་བསྐོས། དེས་རྒྱལ་ས་ལོ་གཅིག་བྱས། དགུང་ལོ་ཉི་ཤུ་རྩ་དྲུག་གམ་
བཞི་བཅུ་རྩ་དྲུག་ལ་འདས། མེ་ཕོ་ཁྱི་ལ་ཤུན་ཛུང་གི་བུ་ཆེ་བ་ཧུན་ཛུང་བསྐོས། དེ་བྱི་བའི་ལོ་ལ་འདས། གླང་ལ་ཧེན་ཛུང་གི་བུ་མུ་ཛུང་བསྐོས། སྐབས་དེ་ཤེད་དུ་བོད་ཀྱི་རྒྱལ་པོ་
འདས། ཁ་ལི་ཁ་ཆུ་བསྐོས། ལྷ་སའི་ཐང་དུ་རྒྱ་བོད་ཀྱི་བློན་པོ་ཚོགས། བན་ཆེན་པོས་སྣ་ཚིག་སྟོན་བདེན་པ་བརྡར་ཏེ། ཐམས་ཅད་གཙིགས་དང་མནའ་ཆད་བྱས་སོ། །མུ་ཛུང་
མེ་ཕོ་རྟ་ལ་བློན་པོས་བཀྲོངས། མེ་མོ་ལུག་ལ་མུ་ཛུང་གི་བུ་གཉིས་པ་འུ་ཛུང་བསྐོས། མེ་ཕོ་འབྲུག་ལ་བོད་ཀྱི་རྒྱལ་པོ་འདས། ལོ་དེ་ཉིད་ལ་གཅུང་པོ་ཐ་མུ་ཞེས་པ་རྒྱལ་སར་

བསྐོས། དེ་ཆང་ལ་དགའ་ཞིང་སྤྱོད་པ་ངན་པས་བོད་ཀྱིས་རྒྱལ་ཁམས་ཐམས་ཅད་འཁྲུག །སི་ཧ་ཅེའུ་ལ་བོད་དབང་བའི་རི་བརྩིགས་ཡོད་པ་འགྱེལ། ཀླུ་ཆུ་ཞག་གསུམ་གྱེན་ལ་
ལོག །ལྟས་ངན་མང་པོ་བྱུང་ཞིང་རྒྱལ་ཁམས་ཞིག་པ་ཡིན་ནོ། ། ས་མོ་ལུག་ལོ་ཡན་ཆོད་ལ་ལོ་ཉིས་བརྒྱ་དང་བརྒྱད་སོང་། འུན་ཛུང་རྒྱལ་པོས་ལོ་བཅུ་གཉིས་སྲིད་བཟུང་ནས་
དགུང་ལོ་སུམ་ཅུ་པ་ཤིང་ཕོ་འབྲུག་ལ་འདས། ལོ་དེ་ལ་མུ་ཛུང་གི་བུ་ལྔ་པ་ཝུ་ཛུང་བསྐོས། ལོ་དྲུག་སྲིད་བསྐྱངས། དགུང་ལོ་སུམ་ཅུ་སོ་བཞི་པ་ཤིང་མོ་གླང་ལ་འདས། མེ་ཕོ་
སྟག་ལ་ཧོན་ཛུང་གི་བུ་གསུམ་པ་ཟོན་ཛུང་བསྐོས། དེ་ནས་བོད་ཀྱི་ས་ཆ་ཕལ་ཆེ་བ་རྒྱས་བླངས། དང་པོ་ཐང་གི་རྒྱལ་ཁམས་ཀིན་བྱང་ཧུ་ནས་བོད་ཀྱི་བར་ལ་ས་ལེ་བར་སྟོང་ཚོ་དགུ་
དང་དགུ་བརྒྱ་ཡོད། ཕྱིས་ཛུང་ཛུང་ནས་བཟུང་སྟེ་བོད་ལ་ཁར་མིག་སུམ་བརྒྱ་ཤོར། ཕྱིས་ཐང་གི་ཐམས་ཅད་ཐོབ། ཟོན་ཛུང་ལོ་བཅུ་བཞི་སྲིད་བཟུང་། ལོ་ལྔ་བཅུ་པ་ས་མོ་ཡོས་

།ལ་འདས། ལྕགས་ཕོ་འབྲུག་ལ་དེའི་བུ་ཆེ་བ་གྷི་ཛུང་བསྐོས། དེ་ཕྱིན་ཆད་བོད་དང་འབྲེལ་ཆད། དེ་ལྟར་ཐང་གི་རྒྱལ་པོ་ཀའུ་ཛུང་ནས་འདི་ཡན་ལ་ལོ་
༄༅།ཀ
ཉིས་བརྒྱ་དང་སུམ་ཅུ་སོ་དགུ་སོང་། གྷི་ཛུང་གིས་རྒྱལ་སྲིད་ལོ་བཅུ་བཞི་བྱས། ཆུ་མོ་སྦྲུལ་ལ་འདས། ཤིང་ཕོ་རྟ་ལ་གྷི་ཛུང་གི་བུ་ལྔ་པ་ཧྱ་ཛུང་བསྐོས། ལོ་བཅོ་ལྔར་སྲིད་
བཟུང་། ས་ཕོ་སྤྲེའུའི་ལོ་ལ་འདས། དེའི་བུ་བདུན་པ་ཇེའུ་ཛུང་བསྐོས། སྲིད་ལོ་བཅུ་བཞི་བཟུང་། ཆུ་མོ་ཕག་ལ་འདས། ཤིང་ཕོ་བྱི་བའི་ལོ་ལ་དེའི་བུ་དགུ་པ། ངའི་དིང་
བསྐོས། སྲིད་ལོ་བཞི་བཟུང་། མེ་མོ་ཡོས་ལ་འདས། དེ་ནས་རྒྱལ་རབས་ཆད་དེ་སྤྱིར་ཐང་གི་རྒྱལ་པོ་ཉི་ཤུ་བྱུང་ངོ༌། །རྒྱལ་ཁམས་ལོ་ཉིས་བརྒྱ་བརྒྱད་ཅུ་རྩ་བརྒྱད་བདག་
བྱས། དེའི་རྗེས་སུ་ལེའང་ཞེས་པ་ལ་རྒྱལ་ས་འཕོས་པ་ཡིན་ནོ། །རྒྱ་བོད་ཀྱི་ལོ་རྒྱུས་འདི། ཐའི་ཛུང་གི་དུས་ཀྱི་ཡིག་ཚང་པ་བ་སུ་ཁྱི་ཞེས་པས་བརྩམས། ཕྱིས་ཧན་གསཱིའུ་ཚས་

བསྡུས་ཏེ་བསྡེབས། །རྒྱའི་ལོ་ཙཱ་བ་ཧུ་གྱང་ཇུས་ཤིང་མོ་བྱ་ལོ་ལ་ཤིང་ཀུན་དུ་བསྒྱུར། བླ་མ་རིན་ཆེན་གྲགས་གུ་ཤྲཱིས་ཤིང་མོ་གླང་ལ་བོད་ཡིག་ཏུ་པར་དུ་བསྐོས་ནས་བཏབ་བོ།
འདི་རྣམས་ལ་ལོའི་དབང་ཐང་ནོར་བ་འགའ་རེ་སྣང་། ཐུ་ལུ་ཧུན་ཧོར་སེར་ཡིན། འུ་ཐེན་ཨོ་ཐོན་ཡིན། བོད་ཀྱི་རྒྱལ་རབས་དང་ཕལ་ཆེར་མཐུན་པ་ལ་འདི་ཞིབ་པར་གནང་བ་ཆེ་
ལོང་ཞིག་འདིར་བྲིས་ཏེ། རྒྱ་བོད་གཉིས་ཡང་ཡང་འཁྲུག་པ་དང་། རེས་འགའ་མཐུན་ཞིང་སྐྱེས་དང་དུས་ཀྱི་མཆོད་པ་བསྐུར་རེས་བྱས་པ་ལ་སོགས་ཞིབ་པར་ཐང་ཞུ་ཐུ་རྐྱེན་འཆང་
ཉིད་དུ་བལྟ་བར་བྱའོ།། །། ༈ དྲུག་པ་རྒྱ་ནག་གི་ལྱེང་རྒྱ་རབས་ནས་སུང་ལྷོ་མའི་རྒྱལ་རབས་བར་གྱི་ལོ་རྒྱུས་མདོར་བསྡུས། ཐང་གི་རྒྱལ་པོའི་དུས་སུ། ཧྭང་མའོ་ཟེར་བ་གསྭེའུ་ཚིགས་གཅིག་གིས་ངོ་ལོག་
བྱས་ནས་རྒྱལ་པོ་བྱས། ཇུ་འུན་ཟེར་བས་བློན་པོ་བྱས། རྟིང་ལ་ཇུ་འུན་གྱིས་ཐང་ལ་ངོ་ལྟས་ནས་ཆུ་མི་དབེན་གྱི་དམག་དཔོན་བྱས། རྟིང་ལ་ངོ་ལོག་སྟེ་རྒྱལ་ས་འཕྲོགས་ནས། ལྱེང་༔

༄༅། །རྒྱལ་པོ་ཞེས་པའི་བརྒྱུད་བྱུང་། དེ་ལ་སོགས་རུས་མི་གཅིག་པའི་རྒྱལ་རབས་ཚན་པ་ལྔ་ལ། རྒྱལ་པོ་བཅོ་ལྔ་བྱུང་ནས་ལོ་ལྔ་བཅུ་ཐམ་པ་རྒྱལ་ས་
བྱས། དེའི་རྗེས་སུ། ཅེའུ་ཐའི་ཛུ་ཞེས་པའི་རྒྱལ་པོ་ལ་སྤེན་ལང་གི་ས་ཆར་རྒྱལ་རབས་བརྒྱད་བྱུང་། རྒྱལ་རབས་བརྒྱད་པ་ཤང་ཧང་ཕ་བུ་གཉིས་ཀྱི་ལག་ནས་ཆི་ཏན་ཏའི་གླེའུ་
ཞེས་པས། སྤེན་ལང་ལ་སོགས་རྒྱལ་ཁམས་ཕྱེད་འཕྲོགས། རྒྱལ་ཁམས་དེ་ལ་ཏའི་གླེའུ་ཟེར།ཤང་ཧན་གྱི་ཞྭ་གོན་མའི་བུ་ཁང་དབང་ཞེས་པ་སྨན་རྩེའི་ཡུལ་དུ་འོངས་ནས་ཕའི་
ཡུལ་གྱི་རྒྱལ་ཁམས་ཕྱེད་པོ་བཟུང་ནས། ཧོར་གྱི་ནམ་ཐའི་ཟེར། ཀྱེན་ཁང་ཧང་ཇེ་འུར་བསྡད། རྒྱལ་ཁམས་དེ་ལ་སུང་ཟེར། དེ་ནས་རྒྱལ་པོ་སྨན་རྩེ་ལྷ་བཙུན་གྱི་བར་དུ་རྒྱལ་
རབས་བརྒྱད་སྨན་རྩེར་བྱུང་། རྨི་ཏན་ཏའི་གླེའུ་ཡིས་རྒྱལ་རབས་བདུན་བརྒྱད་ཀྱི་རྗེས་སུ། བློན་པོ་ཆེ་བ་ནུའི་ཇི་ཞེས་པས་རྒྱལ་ས་བླངས། དེའི་རྒྱལ་རབས་ལ་ཨལ་པ་ཏན་ཁན་༔

ཟེར། རྒྱལ་རབས་ལ་ཏའི་གིམ་ཟེར། བརྒྱུད་པ་དགུ་བྱུང་། རྒྱལ་པོ་དགུ་པ་ཧུང་དབང་གི་དུས་སུ་ཇིང་གིར་རྒྱལ་པོ་དང་། ཨོ་གོ་ཏའི་རྒྱལ་པོ་བྱུང་ནས་ཇིང་གིར་གྱིས་རྒྱལ་
ཁམས་བླངས་སོ། །སེ་ཆེན་རྒྱལ་པོ་རྒྱལ་སར་ཞུགས་ནས་ཅི་དབེན་ལོ་བཅུ་གསུམ་པའི་དུས་སུ་སྨན་རྩེའི་རྒྱལ་པོ་གཡིའུ་ཛུ་རྒྱལ་སར་བསྡད་ནས་ལོ་གསུམ་སོང་བ་ལ། བ་ཡན་
ཆིང་སང་གིས་སུང་གི་རྒྱལ་ཁམས་བླངས་ཏེ་རྒྱལ་པོ་ས་སྐྱར་བཏང་། ལྷ་བཙུན་བྱས་རྟིང་ལ། གེ་གན་རྒྱལ་པོའི་དུས་སུ་བསད་པས། ཁྲག་འོ་མར་བྱུང་ངོ༌། །ཧོར་གྱི་རྒྱལ་
* ཁམས་ལ་ཏའི་དབེན་ཟེར། ཞེས་པ་ཛམ་བྷ་ལ་ཏི་ཤྲཱི་མགོན་གྱིས་སྨྲས་པ་བྲིས་པའོ།། །། ༈ བདུན་པ་མི་ཉག་རྒྱལ་རབས་༼ཤིས་ཞ་༽མདོར་བསྡུས། སྔོན་མི་ཉག་གི་ཡུལ་ཐམས་ཅད། རྒྱའི་
རྒྱལ་པོའི་མངའ་འོག་ན་ཡོད་པ་ལ། བྱང་ངོས་དང་། འགའི་བར་ན། སྨོན་ཤི་ཞེས་པའི་རིའི་གཞི་བདག་གའི་ཧུ་ཞེས་པ་ཡོད་པ། ཉིན་གཅིག་གི་ཚེ་བྱང་ངོས་ཀྱི་མཁར་ནང་དུ་༔

༄༅། །བུད་མེད་གཅིག་གི་སར་རྟ་པ་དཀར་པོ་དཔོན་གཡོག་བདུན་བྱུང་ནས་དཔོན་དེ་དང་འགྲོགས་པ་ལས། ལོ་གཅིག་ན་བུ་གཅིག་སྐྱེས། དེའི་དུས་སུ་སྔོན་
མེད་པའི་སྐར་མ་གཅིག་ཤར་བས། རྒྱའི་རྩིས་པ་རྣམས་ཀྱིས། མཁར་འདིར་རྒྱལ་པོའི་སྲིད་འཕྲོགས་པའི་མི་གཅིག་སྐྱེས་འདུག་བྱས་པས། རྒྱལ་པོས་ད་དུང་རྩིས་གྱིས་ལ་བུ་ཚ་
དེ་ཚོལ་ཅེས་བསྒོས་པས། རྒན་མོས་བུ་ཚ་དེ་ས་སྐོང་མོ་ཞིག་ཏུ་སྦས། སྤང་ལེབ་ཀྱིས་ཁ་བཅད། དེའི་སྟེང་དུ་ཆུ་ཕོར་པ་གང་བཞག་པས། རྩིས་པ་རྣམས་ཀྱིས་མཚོ་ཆེན་པོའི་
འོག་ན་ཤིང་གི་ས་གཞིའི་འོག་ན་འདུག་ཟེར་བས། འཚོལ་མ་ཐུབ་པར། མཁར་གྱི་ནང་ན་ལོ་གཉིས་འགྲོ་བ་ཚུན་གྱི་བུ་ཚ་ཐམས་ཅད་གསོད་ཅེས་ལུང་བསྒྲགས་ནས། བུ་ཚ་ཀུན་
. བསད་པ་ལས། རྒན་མོ་དེས་བུ་ཚ་དེ་མ་ཤི་བར་བྱས། རོ་སྒམ་དུ་བཅུག་ནས་ངུ་ཞིང་ཕྱིར་ཁྱེར་ནས་ཆུའི་དཀྱིལ་གྱི་རྩ་འཐུག་པོའི་ནང་དུ་སྐྱུར་བས། ཉིན་རེ་བཞིན་བྱ་རྒོད་གཅིག་༔

བྱུང་ནས་བུ་ཆུང་དེ་མི་འཁྱག་པར་བྱས། རྒན་མོ་གཞན་ཞིག་ལ་བ་གཞོན་མ་གཅིག་ཡོད་པ་དེ་ཉིན་རེ་བཞིན་བུ་ཆུང་དེའི་སར་ཕྱིན་གྱིན་འོ་མ་སྟེར་བ་ལས། ཉིན་གཅིག་རྒན་མོ་དེས་
བའི་རྗེས་ལ་ལྟར་ཕྱིན་པས་བ་དེས་བུ་ཚ་དེ་ལ་འོ་མ་དལ་བུས་སྟེར་བ་མཐོང་། བུ་ཚ་འདི་ཁྱད་པར་ཅན་ཞིག་ཡིན་པར་འདུག་ཟེར་ནས་རྒན་མོ་དེས་བླངས་ནས་བུ་དོད་བྱས། རུས་པ་
ངོ་སྣུའི་ཞེས་པ་བོད་སྐད་དུ་བསྒྱུར་ན། བ་ལས་འོ་མ་འཐུང་བ་ཞེས་ཟེར། བྱིས་པ་དེས་ལོ་བདུན་ལོན་ནས། ན་མཉམ་གྱི་བྱིས་པ་དྲུག་བཙལ་ནས་བྱང་ངོས་ཀྱི་གངས་རིའི་གསེབ་ཏུ་
བྲོས་ཏེ་ངོ་ལོག་བརྩམས། རི་དེ་ལ་ཤིང་ཐུ་བའི་སྐྱེས་པ་ཐམས་ཅད་བཟུང་ནས་དམག་མི་བྱས། བུ་ཚ་དེས་བྱང་ངོས་ཀྱི་མཁར་ནང་དུ་ཤེས་རབ་ཅན་གྱི་མི་ལ་ངོ་ལོག་རྩོམ་པའི་ཐབས་
འདྲི་རུ་ཡོང་བས། རྒྱའི་རྒན་མོ་གཅིག་གིས་ཐབས་བསྟན་པ། ཟླ་བ་འདིའི་ཚེ་བཅོ་ལྔའི་ཉིན་ཁྱེད་དམག་ལ་ཤོག །རྟ་ལྕག་མང་པོ་དང་། རྟ་སྦངས་མང་པོ་ཚོལ་ལ་རྨ་ཆུའི་ནང་༔

༄༅། ། དུ་སྐྱུར། དེ་ནས་རྒྱའི་རྒྱལ་པོའི་དམ་ཁ་ཁྱེད་ཀྱི་ལག་ཏུ་ཡོང་བའི་ཐབས་ངས་བྱེད་ཟེར། ཚེས་བཅུ་བཞིའི་ཉིན་རྒན་མོ་དེས་ལྕགས་རིའི་སྟེང་དུ་ངུ་ཞིང་
བྲང་བརྡུང་ཞིང་ཕྱིན་པ་དང་། རྒྱལ་པོས་དེ་ཅི་ཡིན་འདྲིར་བཏང་བས། ལྷའི་དབང་པོ་བརྒྱ་བྱིན་གྱི་ལུང་གིས་མི་ཉག་རྒྱལ་པོ་གཅིག་བསྐོས་ཡོད། རང་རེ་ངོ་མ་ལྟས་ན་རྒྱའི་མིང་
ཙམ་ཡང་ལུས་པ་མི་ཡོང་། སང་ཉིན་དམག་བསམ་གྱིས་མི་ཁྱབ་པ་ཡོང་བ་ཡོད་ཟེར། དེའི་རྒྱུ་མཚན་ཅི་ཡིན་དྲིས་པ་ལ། ཁྱེད་རང་རྣམས་སང་སྔ་མོར་རྨ་ཆུ་ལ་ལྟོས་དང་། རྟ་
སྦངས་དང་རྟ་ལྕག་ལྷུང་བས་ཆུ་མདོག་འགྱུར་བ་ཡོང་བྱས་པས། སང་སྔ་མོར་བལྟས་པས་དེ་བཞིན་དུ་བྱུང་། ད་ཅི་འཐད་དྲིས་པས། རྒན་མོས་ངོ་ལྟས་ན་འཐད་བྱས་
པས། རྒྱལ་པོ་དཔོན་གཡོག་གསུམ་གྱི་དམ་ཁ་སྐྱལ་དུ་ཕྱིན་པས་མི་ཉག་གི་རྒྱལ་པོ་རྟ་པ་བདུན་དང་ཕྲད་ནས་དམ་ཁ་བླངས་རྒྱལ་པོ་བསད། དེ་ནས་རིམ་གྱིས་བློན་པོ་ཆེ་བ་རྣམས་༔Л

ཀྱང་བསད་པས། རྒྱའི་ཡུལ་དུ་གྲགས་པ་ལ། རྒན་མོ་གཅིག་གི་ཁ་ཡི་ཉེས་པ་ཡིས། ཟུར་གསུམ་སྒོ་དྲུག་ཡོད་པའི་རྒྱལ་མཁར་བཤིག །ཅེས་པ་བྱུང་། མི་ཉག་རྒྱལ་པོ་དེ་ལ་
ཕའི་མིང་ནས་གྲས་ཏེ་གའི་ཙུ་རྒྱལ་པོ་ཞེས་པར་བཏགས། དེ་ནས་རྒྱལ་རབས་དྲུག་ན་མི་ཉག་རྒྱལ་རྒོད་བྱུང་། དེའི་དུས་སུ་སི་ནོའི་ཞྭ། བོད་སྐད་དུ་བསྒྱུར་ན་སེམས་ནག་པོའི་རི་
ཞེས་པར་སྐྱེས་པའི་མི་རྒྱལ་པོའི་བློན་པོ་བྱས་ནས་རྒྱལ་པོ་གསོད་པར་འགྱུར་ཞེས་པ་རྒྱལ་རྒོད་ཀྱི་ཚོར་ནས། རི་དེ་ལ་ཡོད་པའི་མི་ཐམས་ཅད་གསད་ན་ཨེ་འཐད་ཅེས་ཐའི་ཧུ་ལ་ཞུས་
པ་དང་། ཐའི་ཧུ་ཆོས་ལ་དཀར་བས་མ་ཉན། དེ་ནས་རྒྱལ་པོ་བྱང་ངོས་སུ་སྡོད་མ་ནུས་པར། ག་རུ་འཕོས་ཀྱང་། ཕྱིས་རི་དེ་ལ་སྐྱེས་པའི་མི་གཅིག་གིས་མ་ཚོར་བར་བློན་པོ་ཐོབ་
པས། དེས་མི་ཉག་རྒྱལ་རྒོད་བསད། དེའི་རྗེས་སུ་བརྒྱུད་ཆད། བྷོ་ཇི་ཞེས་པའི་རྒྱལ་པོ་གཞན་ཞིག་བྱུང་བའི་དུས་སུ། ཇིང་གིར་གྱིས་རྒྱལ་ས་འཕྲོགས་ཏེ་མི་ཉག་རྒྱལ་པོའི་སྲོག་

།མེ་ཡིན། ཇིང་གིར་གྱི་སྲོག་ཆུ་ཡིན་པས་དོན་ལ་ཇི་ཙམ་འཐབ་ཀྱང་མ་ཐུབ་པ་ཡིན། མི་ཉག་རྒྱལ་རྒོད་ཀྱི་སྐྱེ་བ་ཧོར་རྒྱལ་བུ་གོ་དན་ཡིན། ཁོང་བྱང་༄ ༅།
ངོས་སུ་སླེབས་པ་དང་། སྔར་རྒྱལ་རྒོད་བསད་པའི་ས་ཆ་དེར་ལྷ་ཁང་བཞེངས། རྒྱལ་རྒོད་གསོད་པའི་མི་ཚང་དེ་བརླག་པར་བྱས། གེ་གན་རྒྱལ་པོ་ལ་ངན་བྱེད་མི། ཆི་གེན་ཐི་
མུར་ཡང་སི་ནོའི་གཞན་དུ་སྐྱེས་པ་ཡིན་ཞེས་པ། མི་ཉག་རྩེན་རྩེ་ཤེས་རབ་ཡེ་ཤེས་ཀྱིས་སྨྲས་པ་ཡི་གེར་བཀོད་པ་ཡིན། འདི་ལ་རྒྱའི་རྒྱལ་པོ་ཅེའུ་ཐའི་ཛུ་སྤུན་གཉིས་ཀྱིས་ལོ་སུམ་
ཅུ་རྒྱལ་ས་བཟུང་བའི་རྗེས་སུ། སི་ཧུ་རྒྱལ་པོ་བྱུང་ཞེས་པ་དང་། སི་ཧུ་རྒྱལ་པོ་ནས་མི་ཉག་གི་རྒྱལ་པོ་བཅུ་གཉིས་བྱུང་ལོ་ཉིས་བརྒྱ་དྲུག་ཅུར་སྲིད་བཟུང་། དེ་ནས་རྒྱལ་ས་ཧོར་
ལ་ཤོར། ཞེས་པའང་གཏམ་རྒྱུད་འགའ་རེ་ན་སྣང་ངོ༌།། །། ༈ བརྒྱད་ལ་ཧོར་གྱི་རྒྱལ་རབས་༼ ཡོན་རྒྱལ་རབས་༽མདོར་བསྡུས། ཧོར་གྱི་རྒྱལ་རབས་ལ། དང་པོར་གནམ་གྱི་བུ་སྦོར་ཏ་

ཆེ། དེའི་བུ་བཱ་དཱ་ཎཱི་གན། དེའི་བུ་ཐམ་ཆག །དེའི་བུ་ཁྱི་ཇི་མེར་ཁན། དེས་ད་ལྟའང་སྲིན་པོའི་ཁ་གནོན་བྱེད་པར་གྲགས་པ་པདྨ་འབྱུང་གནས་ཡིན་ཟེར། དེའི་བུ་ལ་འུར་བྱང་སྦོ་
རོ་འོལ། དེའི་བུ་པས་ཀ་ནི་དུན། དེའི་བུ་སེམས་ཟའུ་ཇི། དེའི་བུ་ཁ་ཆུ། དེའི་བུ་དོ་བུན་མེར་ཁན་དེ་འདས་རྟིང་། ནག་མོ་ཨ་ལན་ཁོ་ལས་ཉི་མ་དང་ཟླ་བའི་ཟེར་ལས་སྐྱེས་པ་བོ་
དོན་ཆར་མུང་ཁན། དེའི་བུ་གའི་ཆི། དེའི་བུ་སྦེ་ཁིར། དེའི་བུ་མ་ནན་ཐོ་དོན། དེའི་བུ་གའི་ཐུ་གན། དེའི་བུ་བའི་ཤིང་། དེའི་བུ་ཁོར་དོག་ཤིང་། དེའི་བུ་དུམ་བི་ནའི་
ཁན། དེའི་བུ་ག་བུ་ལ་ཁན། དེའི་བུ་བར་ཐན་བ་དུར། དེའི་བུ་ཡེ་སུར་ག་བ་དུར། དེ་དང་བཙུན་མོ་ཧོ་ལུན་གཉིས་ཀྱི་སྲས། ཐའི་ཛུ་ཇིང་གི་རྒྱལ་པོ་ཆུ་ཕོ་སྟག་ལ་
འཁྲུངས།སྤུན་ལྔ་ཡོད། ཇིང་གི་རྒྱལ་པོས་ལོ་སོ་བརྒྱད་ལོན་དུས་རྒྱལ་ཁམས་དབང་དུ་བསྡུས་ནས་རྒྱལ་པོ་ལོ་ཉི་ཤུ་རྩ་གསུམ་མཛད། མེ་ཕོ་སྟག་གི་ལོ་འཁྲུངས་ལོ་ལྟར་ན་ཆུ་ཕོ་

།སྤྲེའུ་ཡིན་པར་གོ། །སྟོན་ཟླ་དང་པོའི་ཚེས་བཅུ་གཉིས་ལ། དགུང་ལོ་དྲུག་ཅུ་རྩ་གཅིག་པ་ལ་མི་ཉག་འགའ་རུ་གནམ་དུ་གཤེགས། དེའི་སྲས་འཇོ་༄༅།
ཆི། ཆ་ག་ཏའི། ཨོ་གོ་ཏའི་.སེ་ཆེན་གྱི་ཡབ་ཡིན་ཐོ་ལོ་ནོ་ཡོན་ལ་སོགས་པ་མཆེད་དགུ་ཡོད། རྒྱལ་པོ་རང་བཞུགས་དུས་སྲས་ཆེ་བ་གཉིས་ཀྱིས་རྒྱལ་ས་ལ་མི་རྩོད་པའི་ཡི་གེ་བྱིན་
ནས། གཡས་རུ་གཡོན་རུ་ལ་བསྐོས།.ཇིང་གི་རྒྱལ་པོའི་བུ་ནུ་བོ་ཨོ་གོ་ཏའི་རྒྱལ་པོས་རྒྱལ་ས་ལོ་དྲུག་མཛད། འཇོ་ཆི་ལ་བུ་བརྒྱད། ཅ་ག་ཏ་ལ་བུ་དུ་བ་ལ་སོགས་དགུ་ཡོད། ཨོ་གོ་
ཏའི་རྒྱལ་པོའི་སྲས་ཆེ་བ་གོ་ཡུག་རྒྱལ་པོས་རྒྱལ་ས་ཟླ་དྲུག་མཛད། དེའི་ནུ་བོ་གོ་དན། གོ་ཤི། གོ་དན་ལ་སོགས་པ་བདུན་ཡོད། གོ་དན་ལ་བུ་གསུམ་ཡོད། ཐོ་ལོ་ནོ་ཡོན་གྱིས་
སྔར་ཡི་གེ་མ་བྱིན་པས་རྒྱལ་ས་ལ་རྩོད་པ་ཡོད་ཅིང་། ཟ་ཡིན་ཨེ་ཀ་ཟོ་རོག་ཏའི་ཟོ་ལོ་ནོ་ཡོན་ལ་བུ་བཅུ་གཅིག་གི་ཐུ་བོ་མོ་གོ་གན། གོ་ཡུག་རྒྱལ་པོ་དང་ཡབ་སྤུན་ཡིན་སྲས་མོང་གོལ་གན་གྱིས་རྒྱལ་ས་ལོ་

དགུ། བཞི་པ་གོ་པེ་ལ་ཤི་ཛུ་སེ་ཆེན་གན་ཤིང་མོ་ཕག་ལ་འཁྲུངས། དྲུག་པ་ཧུ་ལ་ཧུ། བདུན་པ་ཨ་རི་སྦོ་ཁ་ལ་སོགས་པ་བུ་བཅུ་གཅིག་ཡོད། སེ་ཆེན་རྒྱལ་པོ་དང་། ཆ་བུའི་
སྲས། རྡོ་རྗེ་ཇིང་གིམ། མཾ་གྷ་ལ། ན་མོ་གན་དང་བཞི། ཞྭ་གོན་མའི་བུ་དྲུག་སྟེ་བཅུ་ཡོད། ནམ་བུ་ལ་བུ་གཅིག་སྐྱེས་པ་མྱུར་དུ་ཤི། སེ་ཆེན་མོ་གོ་གན་གྱི་ནུ་བོ་རྒྱལ་པོས་ལྕགས་ཕོ་
སྤྲེའུའི་ལོ་ནས་ཇོ་ཐུང་ལོ་ལྔ། ཅི་དབེན་ལོ་སུམ་ཅུ་སྟེ་ལོ་སོ་ལྔ་རྒྱལ་ས་བྱས། ཤིང་ཕོ་རྟའི་ལོ་ལ་གཤེགས། གོ་དན་གྱི་བུ་འཇི་བིག་ཐི་མུར་ལ་སོགས་པ་གསུམ་ཡོད། ཁ་ཤིའི་བུ་
ག་དུ། གཞན་ནི་བགྲང་གིས་མི་ལང་། འདི་རྣམས་དཔེ་ཀ་ཐོབ་ཆེན་ནས། གལ་ཆེ་རིགས་བཤུས་པ་ནས། སེ་ཆེན་གྱི་སྲས་རྡོ་རྗེ་ལ་སྲས་མེད། ཇིང་གིམ་དང་ཡེ་ཀ་ཐ་ཧུ་གོ་གོ་
ཅེན་གྱི་སྲས་ཆེ་བ་ཀ་མ་ལ། གཉིས་པ་དྷརྨ་ཕ་ལ་ལྐུགས་པ། གསུམ་པ་ཐི་མུར་ཨོལ་ཇ་དུ་སེ་ཆེན་རྒྱལ་པོའི་བུ་ཡི་བུ་རྒྱལ་པོས་དབེན་ཅིང་ལོ་གཉིས། ཏའི་ཏི་ལོ་བཅུ་གཅིག་སྟེ་ལོ་བཅུ་༔

༄༅། ། གསུམ་དུ་རྒྱལ་ས་མཛད། དེའི་བུ་ཏི་ཤུ་མྱུར་དུ་འདས། རྒྱལ་བུ་དྷརྨ་ཕ་ལ་དང་ཐ་ཧོང་ཐའི་ཧུ་དྭང་། གིའི་སྲས་ཆེ་བ་ཧའི་ཤན་གུ་ལུག་..ཨོལ་ཇ་ཐུ་རྒྱལ་པོའི་
ཕུ་བོའི་བུ་ཡིན་རྒྱལ་པོས་ཅི་ཏའི་ལོ་བཞི། གཉིས་པ་ཨ་ཡུ་པར་པ་ཏ་གོ་ལུག་རྒྱལ་པོའི་ནུ་བོ་བུ་ཡིན་དུ་རྒྱལ་པོས་ཧོང་ཁིང་ལོ་གཉིས། སྤེན་སྤེའུ་ལོ་བདུན་ཏེ་ལོ་དགུ། བུ་ཡན་དུ་རྒྱལ་པོའི་སྲས་
སི་ཏི་ཕ་ལ་གཡིང་ཛུང་གི་གན་རྒྱལ་པོས་ཅི་ཅིང་ལོ་གསུམ་མཛད། ཀ་མ་ལུའི་སྲས། ཡེ་སུན་ཐི་མུར་་ུགེ་གན་རྒྱལ་པོའི་ཕ་དང་ཕ་སྤུན་ཡིན་ཕ་སྤུན་ཨ་ཁུ་ཙིང་དབང་གིས། ཏའི་ཏིང་ལོ་བཞི། ཅི་
ཧོང་ལོ་གཅིག་མཛད། དེའི་སྲས་ར་ཁྱི་ཕག་གིས་རྒྱལ་ས་ཞག་བཞི་བཅུ་མཛད། མམ་གྷ་ལའི་སྲས་ཨ་ནན་ཏ། དེའི་བུ་ཨུ་རུག་ཐི་མུར་བསད། དེའི་བུ་གཉིས་ཡོད་ཟེར། གུ་
ལུག་རྒྱལ་པོའི་སྲས་ཆེ་བ་ཀུ་ཤ་ལ་གོ་ཐུག་རྒྱལ་པོས་རཁྱི་ཕག་དང་ཨམེ་སྤུན་ཟླ་བ་གཅིག་རྒྱལ་ས་མཛད། སྲས་གཉིས་པ་ཐོག་ཐི་མུར་རྒྱལ་པོའི་ཀུ་ཤ་ལའི་ནུ་བོ་འཇའ་ཡ་དུ་རྒྱལ་པོས་ཐོན་ལི་ལོ་

གསུམ་ཅི་ཤུན་ལོ་ངོ་གཉིས་མཛད། ཀུ་ཤ་ལའི་སྲས་ཆུང་བ་རིན་ཆེན་དཔལ་ཅི་ཤུན་ཟླ་བ་གཅིག་མཛད། ཟླ་བ་དྲུག་རྒྱལ་ས་སྟོངས། རྒྱལ་སྲིད་ཨེལ་ཐི་མུར་ཐ་སྲིད་
བསྐྱངས། སྲས་ཆེ་བ་ཐོ་གོན་ཐི་མུར་.རྒྱལ་པོ་རིན་ཆེན་དཔལ་གྱི་ཕུ་བོ་གྱིས། ཆུ་ཕོ་བྱི་བའི་ལོ་ལ་རྒྱལ་སར་བཞུགས་ནས་ཅི་ཤུན་ལོ་གཅིག །དཔེན་ཐུང་ལོ་གཉིས། ཅི་དབེན་ལོ་དྲུག
ཇིང་དང་གསུམ། རྒྱལ་པོ་ཐོ་གོན་ཐི་མུར་གྱི་རྒྱལ་ས་ལོ་སུམ་ཅུ་སོ་བདུན་མཛད། དེ་རྟིང་ཏའི་ཏུའི་མཁར་བསྒྱུར་ནས་ཧོར་ཡུལ་ལ་སྤྲེའུ་ལོ་ཟླ་བ་དྲུག་པ་ལ་བྱོན། རྒྱལ་པོ་ཐོ་གོན་ཐེ་
མུར་གྱི་རྒྱལ་ས་སྐྱུར་དུས་སྟག་ཚང་པའི་པག་ཤྲི་ཀུན་དགའ་རིན་ཆེན་ཏའི་ཏི་ནང་ཡོད་འདུག་པས་ཁོང་ཟེར་བ་ལ། ངོ་ལོག་གི་དམག་འོང་བར་འདུག་ཟེར་ནས་འུར་ཆེན་པོ་བྱུང་
ནས། ཏབ་ཏབ་ལ་ལུག་ལོ་ཟླ་བ་ལྔ་པའི་ཚེས་བཅུ་གཅིག་གི་ཉིན་ཧོར་ཡུལ་ལ་བྱོན་པ་ཡིན་ཟེར། འདི་བདེན་ངེས་པར་འདུག །ཇོ་བོ་པའི་ཆོས་འབྱུང་ལས་གོང་གི་རྒྱལ་ས་སྟོངས་༔

།པའི་སྐབས་སུ་རྩིས་བྱས་པའི་ཀུ་ཤའི་ལའི་སྲས་ཆེ་བ་གོ་གོན་ཐི་མུར་བྱ་ལོ་ཟླ་བ་དྲུག་པ་བར་དུ་ཐེན་ནས་དེ་རྟིང་རྒྱལ་སར་བཏོན་ནས། སེ་ཆེན་དང་རྒྱལ་
ས་མཉམ་པ་གཅིག་ཡོང་ཟེར་བ་བྱུང་། དེ་ལ་མི་དཔོན་རྣམས་ན་རེ། དེ་ཙམ་རྒྱལ་ས་སྟོང་པར་འཇོག་པ་རྒྱལ་ཁམས་ཀྱི་ཁག་སུས་ཐེག་ཟེར་བ་ལ། ཨེ་མ་ཐེ་མུར་ན་རེ། ཁྱེད་ཀྱི་
ཁིམ་ཐབ་རྣམས་ཀྱི་ལུང་ལེགས་པར་རྩིས། དེ་བདེན་ན་གོང་མ་སྐུ་ཚེ་རིང་བ་ལས་ལྷག་པར་མེད། དེ་བར་རྒྱལ་ཁམས་ཀྱི་ཁག་ངས་འཁུར་ཟེར་ནས་རྒྱལ་ས་སྟོངས། ཁྲིམས་ཀྱི་
བྱ་བ་རྣམས་ཨེ་མ་ཐི་མུར་གྱིས་བྱས། དེ་རྟིང་ཆུ་མོ་བྱའི་ལོ་ཟླ་བ་དྲུག་པའི་ཚེས་བརྒྱད་ལ་ཕོ་བྲང་ཆེན་པོར་ཤང་དོར་རྒྱལ་སར་བཏོན། རྒྱལ་སར་ལོ་བཞི་བཞུགས། རྒྱལ་སར་
བཏོན་ནས་ལོ་སོ་བརྒྱད་ལོན་ནས་ས་ཕོ་ཁྱི་ལོ་ལ་ཏི་ཤྲཱི་ཀུན་དགའ་རྒྱལ་མཚན་གཤེགས། སོག་པོའི་མི་དཔོན་ངོ་ལོག །ཕོ་བྲང་ཆེན་པོ་ཤིང་རོ་མེས་བསྲེགས། དེ་བཞིན་གཤེགས་༔

པའི་ཚེམས་མཆེ་བ་ཆོས་གོས་ལྷུང་བཟེད་གར་སོང་ཆ་མེད། ས་ཕོ་སྤྲེའུ་ལོ་ཟླ་བ་བརྒྱད་པའི་ཉེར་དགུའི་སྲོད་ལ་གོང་མ་ཡབ་སྲས་ཕོ་བྲང་ཆེན་པོ་ཏའི་ཏུ་ནས་བྲོས། རྒྱལ་ས་ཤོར་
ནས་ཧོར་ཡུལ་ལ་གཤེགས་ཞེས་གྲགས་སོ།། ༈ དགུ་པ་བོད་ཀྱི་རྒྱལ་རབསམདོར་བསྡུས། སྔོན་གྱི་ཡིག་ཚང་རྣམས་ལས་བྱུང་བ། བོད་ཀྱི་ཡུལ་འདིར་དང་པོར་མི་མེད་དེ། མི་མ་
ཡིན་དུ་མས་གང་བར་གྱུར་པ་ལ། སྲིད་པ་ཕྱྭའི་མཁན་རྗེས་དབང་བྱས་སྐད། དེ་ནས་རིམ་གྱིས་དམུ་རྗེ་བཙན་པོ། བདུད་པོ་མ་ཏྲཾ་རུ་ཏྲ། སྲིན་པོ་ཡཀྴ་དེ་བ། ཀླུ་རྒྱལ་གང་བ་
རྣམས་ཀྱིས་དབང་བྱས། དེ་ནས་སྤྱན་རས་གཟིགས་ཀྱི་སྤྲུལ་པ་སྤྲེའུ་བྱང་ཆུབ་སེམས་དཔའ་དང་། སྒྲོལ་མའི་སྤྲུལ་པ་བྲག་སྲིན་མོ་ལས་བོད་ཀྱི་མི་རྣམས་བྱུང་སྟེ། མ་སངས་སྤུན་
དགུ། རྒྱལ་ཕྲན་ཉི་ཤུ་རྩ་ལྔ། ཡང་རྒྱལ་ཕྲན་བཅུ་གཉིས། རྒྱལ་ཕྲན་སིལ་མ་བཞི་བཅུ་རིམ་གྱིས་དབང་བྱས་སྐད་དོ། །དེ་ནས་མི་རྗེ་ལྷས་མཛད་དེ། ལྷ་ལས་ཕུལ་དུ་བྱུང་བའི་༔

།བསྟོད་པའི་འགྲེལ་པ་སློབ་དཔོན་ཤེས་རབ་གོ་ཆས་མཛད་པ་དང་། ལྷ་སའི་ཀ་ཚིགས་ཀ་ཁོལ་མ་ལས་བྱུང་བ། ཤཱཀྱའི་རིགས་ལས་ཤཱ ཀྱ་ཆེན་པོ་༄༅།!
དང་། ཤཱཀྱ་ལི་ཙ་བྱི་དང༌། ཤཱཀྱ་རི་བྲག་པ་གསུམ་ལས། ཐ་མ་ལ་རྒྱལ་པོ་སྐྱབས་སེང་ཞེས་བྱ་བའི་བུ་ཆུང་བ་གཅིག་དཔུང་གི་ཚོགས་དང་བཅས་པ་བུད་མེད་ཀྱི་ཆས་སུ་ཞུགས་
ནས་རི་གངས་ཅན་གྱི་ཕྱོགས་སུ་བྲོས་པ་ལས། བོད་ཀྱི་རྗེར་གྱུར་པར་བཤད། ཞྭ་ལུ་བའི་ཆོས་འབྱུང་དུ། རྒྱ་གར་གྱི་རྒྱལ་པོ་པད་ས་ལ་འཆར་བྱེད་ཀྱི་བུ་གཉའ་ཁྲི་བཙན་པོར་
བཤད། བོན་པོ་རྣམས་གནམ་རིམ་པ་བཅུ་གསུམ་པའི་སྟེང་ནས། སྨུ་ཐག་དང་སྨུ་སྐས་ལ་བྱོན་པར་འདོད། ཡར་ལུང་ལྷ་རི་རོལ་པའི་རྩེ་ནས་ལྷ་སྐས་ལ་བཙན་ཐང་སྒོ་བཞིར་
, བབས་པ་དང་། གནམ་ནས་འོངས་པའི་བཙན་པོ་གཅིག་འདུག་པ་རང་ཅག་རྣམས་ཀྱི་རྗེ་ཞུའ མ་ཟེར་ནས། གཉའ་བར་ཁྲི་ལ་བཏེག་སྟེ་རྒྱལ་པོར་བཀུར་བས། རྗེ་གཉའ་ཁྲི་བཙན་པོ་

ཞེས་གྲགས་ཏེ། བོད་ཀྱི་རྒྱལ་པོ་ལ་སྔ་བ་ཡིན་ནོ། །དེས་ལས་ཐབས་སུ་སྐུ་མཁར་ཡུམ་བུ་བླ་སྒང་བརྩིགས། འཚེ་མི་བཤེན་གྱི་དམུ་རྒྱལ་གྱིས་བོན་བསྒྱུར། སུམ་པའི་བོན་པོ་ཨ་
ཡོངས་རྒྱལ་བ་བཏུལ་ལོ། །དེ་ནས་བུ་བརྒྱུད་རིམ་པ་བཞིན་དུ་མུ་ཁྲི་བཙན་པོ། དིང་ཁྲི་བཙན་པོ། སོ་ཁྲི་བཙན་པོ། མེར་ཁྲི་བཙན་པོ། གདགས་ཁྲི་བཙན་པོ། སྲིབས་ཁྲི་བཙན་
། དེ་རྣམས་གནམ་ལ་ཁྲི་བདུན་ནོ། །ཁྲི་བདུན་བང་སོ་གནམ་ལ་བཏབ། །ལྷ་ལུས་རོ་མེད་འཇའ་ལྟར་ཡལ། ཞེས་སོ། །དེའི་སྲས་གྲི་གུམ་བཙན་པོ་ཞེས་པ་སྟེ། བློན་པོ་ལོ་
ངམ་ཞེས་པ་ལ་འཐབ་ཟླ་བཅོལ་ནས་འཐབ་པས་མ་ཐུབ་པར་བློན་པོས་བཀྲོངས། བུ་ཡུག་གསུམ་ཀོང་པོ་ལ་བྲོས། རྒྱལ་ས་ལོ་ངམ་གྱིས་བཟུང་། བུ་གསུམ་པོའི་རྨི་ལམ་དུ་མི་
དཀར་པོ་གཅིག་དང་སྡོངས་པ་རྨིས་ནས་ཁྲག་གི་གོང་བུ་གཅིག་བྱུང་བ་ལས་སྐྱེས་པའི་བུ། རུ་ལས་སྐྱེས་ཞེས་པས། སྲས་ཉ་ཁྲི་རྒྱལ་སར་བཅུག་སྟེ། སྤུ་དེ་གུང་རྒྱལ་དུ་ལྷུ

།བཏགས། གཅེན་ཤ་ཁྲི་དང་། གཅུང་བྱ་ཁྲི་གཉིས། ཀོང་པོ་དང་ཉང་པོའི་རྗེ་མཛད། ལོ་ངམ་བཏུལ། རྒྱལ་པོ་ཡབ་སྲས་དེ་གཉིས་ཀྱི་རིང་ལ་སྒྲུང་༄༅།
དང་ལྡེའུ་བྱུང་། ཞིང་འདེབས་པ་དང༌། གསེར་དངུལ་བཞུ་བ་དང་ཟམ་པ་འཛུགས་པ་ལ་སོགས་བྱུང་། སྟོད་ཀྱི་སྟེང་ཞེས་བྱ་སྟེ། སྟེང་གཉིས་བང་སོ་ཛ་དང་གཡའ་ལ་
ཐd
བཏབ། ཅེས་སོ།། དེ་ནས་ཨི་ཤོ་ལེགས། དེ་ཤོ་ལེགས། ཐི་ཤོ་ལེགས། གུ་རུ་ལེགས། འབྲོམ་བཞེར་ལེགས། ཨོ་ཤོ་ལེགས། དེ་རྣམས་བར་དུ་ལེགས་དྲུག་གོ། །
ལེགས་དྲུག་བང་སོ་གཡའ་སྤང་མཚམས་སུ་བཏབ། དེ་ནས་ཟ་ནམ་ཟིན་ལྡེ། ལྡེ་འཕྲུལ་ནམ་གཞུང་བཙན། སེ་སྣོལ་ལྷམ་ལྡེ། སེ་སྣོལ་པོ་ལྡེ། ལྡེ་སྣོལ་ནམ། ལྡེ་སྣོལ་
པོ། ལྡེ་རྒྱལ་པོ། ལྡེ་སྤྲིན་བཙན། དེ་རྣམས་ས་ཡི་ལྡེ་བརྒྱད་དང་། ལྡེ་བརྒྱད་བང་སོ་ཆུ་བོའི་གཞུང་ལ་བཏབ། དེ་ནས་རྒྱལ་ལྡེ་རེ་ལོང་བཙན། འདི་ཡན་ཆད་ཀྱི་མ་ལྷ་མོ་དང་

ཀླུ་མོ་ཡིན། འདི་མན་ཆད་འབངས་དང་གཉེན་བསྲེས། ཁྲི་བཙན་ནམ། ཁྲི་སྒྲ་སྤུངས་བཙན། ཁྲི་ཐོག་རྗེ་ཐོག་བཙན། ལྷ་ཐོ་ཐོ་རི་གཉན་བཙན་ཏེ་བཙན་ལྔའོ། །བཙན་ལྔ་མན་
ཆད་བང་སོ་ཡུལ་དུ་བཏབ། རྒྱལ་པོ་ཐོ་ཐོ་རི་གཉན་བཙན་འདི་དགུང་ལོ་དྲུག་ཅུ་བཞེས་པ་ནས། ནམ་མཁའ་ལས་གསེར་གྱི་མཆོད་རྟེན་ཁྲུ་གང་པ་དང་། ཟ་མ་ཏོག་བཀོད་པའི་
མདོ། སྤང་སྐོང་ཕྱག་རྒྱ་པ། སྙིང་པོ་ཡི་གེ་དྲུག་པ། ཙིན་ཏ་མ་ཎིའི་བརྐོས་ཕོར། མུ་ཏྲའི་ཕྱག་རྒྱ་རྣམས་བྱོན། ད་སྟེ་གདུང་རབས་ལྔ་ན་འདིའི་དོན་ཤེས་པར་འགྱུར་རོ་ཞེས་པའི་
སྒྲ་གྲགས་པ་ལ། དོན་མ་ཤེས་ཀྱང་། གཉན་པོ་གསང་བ་ཞེས་བྱ་བར་བཏགས་ནས་མཆོད་པ་བྱས་པས། རྒྱལ་པོས་དགུང་ལོ་བརྒྱ་དང་ཉི་ཤུ་ཐུབ། དམ་པའི་ཆོས་ཀྱི་དབུ་བརྙེས་
འཕགས་པ་ཀུན་ཏུ་བཟང་པོའི་སྤྲལ་པར་གྲགས་སོ། །དེའི་སྲས་ཁྲི་གཉན་བཟུང་བཙན། དེའི་སྲས་འབྲོམ་སྙན་ལྡེའུ་མཛེ་བྱུང་བས་གསོན་དུར་དུ་ཞུགས། དེའི་སྲས་དམུས་

།ལོང་གཅིག་ཡོད་པ་མིག་ཕྱེ་བ། སྟག་མོའི་རི་ལ་གཉན་འགྲོ་བ་གཟིགས་པས། སྟག་རི་གཉན་གཟིགས་སུ་བཏགས། ཡབ་སྲས་འདི་གཉིས་ལ་བར་
གྱི་སྟེང་ཞེས་ཟེར་རོ། །དེའི་སྲས་གནམ་རི་སྲོང་བཙན། འདིའི་རིང་ལ་རྒྱ་ནག་ནས་སྨན་དང་རྩིས་བྱུང་། རྒྱ་དང་གྲུ་གུའི་ཡུལ་བཏུལ། དེ་དང་ཡུམ་ཚེ་སྤོང་བཟའ་འབྲི་མ་ཐོད་
དཀར་གྱི་སྲས། རྒྱལ་པོ་སྲོང་བཙན་སྒམ་པོ་མེ་མོ་གླང་གི་ལོ་ལ་བྱམས་པ་མི་འགྱུར་དུ་སྐུ་འཁྲུངས་ནས་དགུང་ལོ་བཅུ་གསུམ་པ་ལ་ཡབ་གྲོངས། དེ་ཉིད་དུ་རྒྱལ་སར་མངའ་
གསོལ། ཆབ་སྲིད་ལོ་དྲུག་ཅུ་རྩ་དགུ་བཟུང་། མགར་སྟོང་བཙན་ཡུལ་བཟུང་གིས་དེའི་བློན་པོ་བྱས་ཏེ། བལ་ཡུལ་ནས་རྒྱལ་པོ་འོད་ཟེར་གོ་ཆའི་སྲས་མོ་ཁྲོ་གཉེར་ཅན་གྱི་སྤྲུལ་པ་
བལ་མོ་བཟའ་ཁྲི་བཙུན་བླངས་པའི་རྫོངས་ལ་སངས་རྒྱས་དགུང་ལོ་བརྒྱད་པའི་སྐུ་ཚད་ཇོ་བོ་མི་བསྐྱོད་རྡོ་རྗེ་དང་བྱམས་པ་ཆོས་ཀྱི་འཁོར་ལོ། རང་བྱོན་ཙནྡན་གྱི་སྒྲོལ་མ་སྤྱན་དྲངས་ ྗ

ནས་ལྷ་ས་འཕྲུལ་སྣང་གི་གཙུག་ལག་ཁང་བཞེངས། རྒྱའི་རྒྱལ་པོ་ཐང་ཐའི་ཛུང་གི་སྲས་མོ་ཝུན་ཤིང་ཀོང་ཇོ་བླངས་པའི་རྫོངས་ལ། སངས་རྒྱས་དགུང་ལོ་བཅུ་གཉིས་པའི་སྐུ་ཚད་
ཇོ་བོ་ཤཱཀྱ་གདན་དྲངས་ནས། རྒྱ་སྟག་ར་མོ་ཆེའི་གཙུག་ལག་ཁང་བཞེངས། ཐུགས་རྗེ་ཆེན་པོ་རང་བྱོན་ལྔ་ལྡན་ལ་སོགས་རྟེན་ཐམས་ཅད་བཞེངས། ལྷ་ས་བཞེངས་པའི་སྔོན་
དུ། བོད་ཀྱི་ས་ཆ་སྲིན་མོ་གན་རྐྱལ་དུ་བསྒྱེལ་བ་འདྲ་བ་མནོན་པའི་ཆེད་དུ། གཡོ་རུ་ཁྲ་འབྲུག་ལ་སོགས་པའི་མཐའ་འདུལ་དང་ཡང་འདུལ་གྱི་གཙུག་ལག་ཁང་མང་དུ་
བཞེངས། རྒྱ་གར་གྱི་སློབ་དཔོན་ཀུ་ས་ར་དང་། བྲམ་ཟེ་ཤམ་ཀ་ར་དང་། བལ་པོའི་སློབ་དཔོན་ཤཱི་ལ་མཉྫུ་དང་། ཁ་ཆེའི་སློབ་དཔོན་ཏ་ནུ་ཏ་དང་། གྷ་ནུ་ཏ་དང་། རྒྱ་གར་གྱི་
མཁན་པོ་ལི་བྱིན་དང༌། ཧྭ་ཤང་མ་ཧཱ་དེ་བ་སྤྱན་དྲངས་ནས། ལོ་ཙཱ་བ་ཐོན་མི་སཾ་བྷོ་ཊ་དང་། དེའི་མཆན་བུ་དྷརྨ་ཀོ་ཤ་དང་། ལྷ་ལུང་རྡོ་རྗེ་དཔལ་རྣམས་ཀྱིས་ཆོས་ཅི་རིགས་སུ་༔

༄༅། །བསྒྱུར་ཅིང་གཏན་ལ་ཕབ། ཐོན་མིས་རྒྱ་གར་གྱི་ཡི་གེ་ལ་དཔེ་བྱས་ནས་བོད་ཀྱི་ཡི་གེ་བརྩམས། བོད་འབངས་ལ་དགེ་བ་བཅུའི་ཁྲིམས་བཅས། མི་
ཆོས་གཙང་མ་བཅུ་དྲུག་གི་སྲོལ་བཙུགས། བོད་དུ་བཞི་སྟོང་སྡེར་ཕྱེ། ལྷོ་ནས་བློ་དང་མོན། ནུབ་ནས་ཞང་ཞུང་། བྱང་ནས་ཧོར། ཤར་ནས་རྩ་མི་དང་ཤིང་མི་རྣམས་མངའ་
རྒྱུ, འོག་ཏུ་བསྡུས། ད་སྟེ་གདུང་རབས་ལྔ་ན་རྒྱལ་པོ་སྡེ་ཞེས་བྱ་བའི་རིང་ལ་དམ་པའི་ཆོས་དང་རབ་ཏུ་བྱུང་བ་འབྱུང་བས། དབུའི་མཆོད་གནས་གྱིས་ཤིག་ཅེས་པར་ལུང་བསྟན།
ལྟར་དམ་པའི་ཆོས་ཀྱི་སྲོལ་གཏོད་ཅིང་། དབུ་ལ་ཨ་མི་དྷེ་བའི་ཞལ་དངོས་སུ་བཞུགས། འཕགས་པ་སྤྱན་རས་གཟིགས་ཀྱི་སྤྲུལ་པ་ཡིན་ཏེ། དགུང་ལོ་བརྒྱད་ཅུ་རྩ་གཉིས་
, པ༑ ས་ཕོ་བྱི་བའི་ལོ་ལ་ཡབ་ཡུམ་གསུམ་རང་བྱོན་ཐུགས་རྗེ་ཆེན་པོའི་ཐུགས་ཁར་ཐིམ་མོ། །དེ་ནས་མོང་བཟའ་ཁྲི་བཙུན་གྱི་སྲས། གུང་སྲོང་གུང་བཙན་ཆབ་སྲིད་ལོ་ལྔ་

བཟུང་། དགུང་ལོ་བཅོ་བརྒྱད་པ་ལ་ཡབ་ཀྱི་གོང་དུ་འདས། དེའི་སྲས་མང་སྲོང་མང་བཙན་མེ་ཕོ་ཁྱི་ལ་འཁྲུངས། ལོ་བཅོ་ལྔ་སྲིད་བཟུང་། ཉི་ཤུ་རྩ་བདུན་པ་ལ་འདས།
སྲས་འདུལ་སོང་མང་པོ་རྗེ་རླུང་རྣམ་འཕྲུལ་གྱི་རྒྱལ་པོ་ཆུ་མོ་བྱ་ལ་བལྟམས། ལོ་ཉི་ཤུ་རྩ་དགུར་སྲིད་བཟུང་ནས་འདས། རྒྱལ་པོ་དེའི་རིང་ལ་བོད་དུ་ཇ་དང་། རོལ་མོའི་རྣམ་
གྲངས་མང་པོ་དང་། རྩལ་པོ་ཆེ་མི་བདུན་བྱུང༌། དེའི་སྲས་ཁྲི་ལྡེ་བཙུག་བཙན་མེས་ཨག་ཚོམས་ཏེ། ལྕགས་ཕོ་འབྲུག་ལ་འཁྲུངས། མེས་སྲོང་བཙན་གྱི་ལུང་བསྟན་དེ་ཁོང་ཡིན་
སྙམ་ནས་ལྷ་ཁང་ལྔ་བཞེངས། ཆོས་འགའ་དང་སྨན་དཔྱད་བསྒྱུར། དགུང་ལོ་དྲུག་ཅུ་རྩ་གསུམ་པ་ལ་འདས། དེའི་སྲས་ལྗང་ཚ་ལྷ་དབོན་ལ་རྒྱའི་རྒྱལ་པོ་ཝི་ཛུང་གི་སྲས་
མོ། ཀིམ་ཤིང་ཀོང་ཇོ་བླངས་པ་ལྗང་ཚ་ལྷ་དབོན་བློན་པོས་བསད་ནས། ཡབ་དང་འདུས་པ་ལས། རྒྱལ་པོ་ཁྲི་སྲོང་ལྡེའུ་བཙན་ལྕགས་ཕོ་རྟ་ལ་འཁྲུངས། ལོ་བཅུ་གསུམ་ནས་༔

༄ ༅། །རྒྱལ་སྲིད་ལོ་བཞི་བཅུ་ཞེ་གསུམ་མཛད། རྒྱ་གར་གྱི་མཁན་པོ་ཞི་བ་འཚོ་དང་། སློབ་དཔོན་པདྨ་འབྱུང་གནས། བི་མ་ལ་དྲི་མེད་བཤེས་གཉེན། མི་
ज़
ཏྲ། ཤནྟི་གརྦ་ཞི་བའི་སྙིང་པོ།། བི་ཤུད་ངྷ་.རྣམ་དག་སེངྒེ་སིདྷ། དྷརྨཱ་ཀིརྟི། ཆོས་ཀྱི་གྲགས་པ། ཛི་ན་རྒྱལ་བའི་བཤེས་གཉེན་མི་ཏྲ། དྷ་ན་ཤཱི་ལ། སྦྱིན་པ་ཚུལ་ཁྲིམས། ཀཱ་མ་ལ་པདྨ་ཚུལ་ཁྲིམས་ཤཱི་ལ། ཧྭ་ཤང་མ་
༈ ཧཱ་ཡ་ན་ལ་སོགས་པ་སྤྱན་དྲངས། ལོ་ཙཱ་བ་བཻ་རོ་ཙ་ན།རྣམ་སྣང་སྲུང་བ། སྐ་བ་དཔལ་བརྩེགས། ཅོག་རོ་ཀླུའི་རྒྱལ་མཚན། བནྡེ་ཡེ་ཤེས་སྡེ་ལ་སོགས་པ་རྣམས་ཀྱིས་ཆོས་དཔག་ཏུ་
མེད་པ་བསྒྱུར། བོད་འབངས་ཀྱི་ནང་ནས། སྦ་གསལ་སྣང་། དབས་ཁྲི་ཤེར། སང་ཤི་ཏ། པ་གོར་བཻ་རོ་ཙ་ན། ངན་ལམ་རྒྱལ་བ་མཆོག་དབྱངས། འཁོན་ཀླུའི་དབང་པོ་
བསྲུང་བ། རྨ་ཨཱ་ཙར་རིན་ཆེན་མཆོག །གཙང་ལེགས་གྲུབ་སྟེ། སད་མི་བདུན་ལ་སོགས་པ་རབ་ཏུ་བྱུང་ནས་དེའི་དུས་སུ་བི་ཀྲ་མ་ལའི་གཙུག་ལག་ཁང་ནས་མཁན་པོ་རིན་པོ་

ཆེའི་སློབ་མ། དབུས་པ་བྱེ་བྲག་ཏུ་སྨྲ་བའི་དགེ་སློང་བཅུ་གཉིས་གདན་འདྲེན་པ་ལ། ཁེང་ལང་གྲོང་སྣང་གཞེར། གཉེར་སྟག་བཙན་གདོང་གཟིགས། སྦྲང་རྒྱ་ར་ལེགས་
གཟིགས། སེང་མགོ་ལྷ་ལུང་གཟིགས། འཆིམས་མེ་ལྷ་རྣམས་གདན་འདྲེན་དུ་མངགས་ནས། ལུག་གི་ལོ་དཔྱིད་ཟླ་ར་བའི་ཡར་ངོའི་ཚེས་བརྒྱད་ལ་བྲག་དམར་དུ་ཕྱག་
ཕེབས། སད་མི་བདུན་ལ་སོགས་པ་བོད་འབངས་སུམ་བརྒྱ་རབ་ཏུ་བྱུང་། དབུའི་མཆོད་གནས་སུ་བཀུར། རྒྱལ་པོས་ཨོ་ཏན་ཏ་པུ་རིའི་གཙུག་ལག་ཁང་ལ་དཔེ་བླངས་ཏེ། རི་
རབ་ཀྱི་ཚུལ་དུ་དབུ་རྩེ་རིགས་གསུམ། འོག་ཁང་བོད། བར་ཁང་རྒྱ་ནག །སྟེང་ཁང་རྒྱ་དཀར་པོའི་ལུགས་སུ་བཞེངས། གསེར་གྱི་རི་དང་། རོལ་པའི་མཚོའི་དོད་དུ་འཁོར་ས་
ཕྱི་ནང་གསུམ། གླིང་བཞི་གླིང་ཕྲན་བརྒྱད་ཉི་ཟླ་དང་བཅས་པའི་ལྷ་ཁང་། ལྕོག་བཞིའི་དོད་དུ་ལྷ་ཁང་བཞི་མཆོད་རྟེན་བཞི། ལྕགས་རི་མུ་ཁྱུད་དང་བཅས་པ། བསམ་ཡས་མི་

༄༅། །འགྱུར་ལྷུན་གྱིས་གྲུབ་པའི་གཙུག་ལག་ཁང་འགྲན་ཟླ་དང་བྲལ་བ་བཞེངས། མེ་མོ་ཡོས་བུ་ལ་རྨང་བཏིང་། ས་མོ་ཡོས་ལོ་བཅུ་གསུམ་པ་ལ་ཚར་
རོ། །བཙུན་མོ་ཚེ་སྤོང་གཟའ་མེ་ཏོག་སྒྲོན་གྱིས། ཁམས་གསུམ་ཟངས་ཁང་གླིང༌། ཕོ་ཡོང་གཟའ་རྒྱལ་མོ་བཙུན་གྱིས་བུ་ཚལ་གསེར་ཁང་གླིང༌། འབྲོ་གཟའ་བྱང་ཆུབ་སྒྲོན་
གྱིས་དགེ་རྒྱས་བྱེ་མ་གླིང་རྣམས་བཞེངས་ཏེ། བོད་འབངས་བདེ་ལ་བཀོད། བོན་བསྣུབས། དམ་པའི་ཆོས་དར་ཞིང་རྒྱས་པར་མཛད། ཕྱག་ལ་ཨུ ཏྤ་ལའི་རི་མོ་ཡོད་
ཅིང་། འཇམ་དཔལ་དབྱངས་ཀྱི་སྤྲུལ་པ་ཡིན་ཏེ། དགུང་ལོ་ལྔ་བཅུ་རྩ་དྲུག་པ་ཤིང་མོ་གླང་གི་ལོ་ལ་འདས། རྒྱལ་པོ་དེ་དང་ཚེ་སྤོང་བཟའ་མེ་ཏོག་སྒྲོན་གྱི་སྲས་ཆེ་བ། མུ་ནེ་
Л བཙན་པོ་ཆུ་ཕོ་སྟག་ལ་འཁྲུངས། ྋལོ་གཅིག་དང་ཟླ་བ་དགུར་རྒྱལ་སྲིད་བཟུང་། བསམ་ཡས་སུ་དུས་མཆོད་ཆེན་པོ་བཞི་བཙུགས། བོད་ཀྱི་ལྟོགས་ཕྱུག་ལན་གསུམ་ལྩ

སྙོམས། དགུང་ལོ་ཉི་ཤུ་རྩ་བཞི་ལ་ལ་དགུལ་ཡུམ་གྱིས་བཀྲོངས་ཏེ། ཡབ་བཞུགས་པའི་དུས་སུ་འདས་སོ། །གཉིས་པ་མུ་ཁྲི་བཙན་པོ་སྐུ་གཞོན་ནུ་ལ་གཤེགས། གསུམ་པ་མུ་
ཏིག་བཙན་པོས་ཞང་རྒྱལ་ཚ་ལྷ་སྣང་གི་བུ་བསད་པས་སྤྱུགས། རྟིང་ལ་སྤྱན་དྲངས་ནས་རྒྱལ་སར་བསྐོ་བར་བྱས་པ་སྣ་ནམ་ཚང་གིས་མ་བཟོད་པར་བཀྲོངས། བཞི་པ་ཁྲི་ལྡེ་སྲོང་
བཙན་དང་སད་ན་ལེགས་འཇིང་ཡོན་གཉིས་དོན་གཅིག་མིང་གི་རྣམ་གྲངས་ཤིང་ཕོ་འབྲུག་ལ་འཁྲུངས། དགུང་ལོ་ཉི་ཤུ་རྩ་གསུམ་ནས། རྒྱལ་སྲིད་ལོ་སུམ་ཅུ་སོ་གཉིས་བཟུང་། པཎྜི་ཏ་བི་མ་ལ་མི་ཏྲ་
དང་། ཀཱ་མ་ལ་ཤཱི་ལ། ཛྙཱ་ན་སེ་ན། ཡེ་ཤེས་སྡེ་བལ་པོ་ཧཱུཾ་ཀ་ར། འབྱུང་གནས་ལོ་ཙཱ་བ་འཁོན་ཀླུའི་དབང་པོ། རྨ་རིན་ཆེན་མཆོག་ལ་སོགས་པས་ཆོས་མང་པོ་བསྒྱུར། སྐར་ཆུང་རྡོ་
རྗེ་དབྱིངས་ཀྱི་ལྷ་ཁང་ལ་སོགས་པ་བཞེངས། བོད་འབངས་བདེ་ལ་བཀོད། དགུང་ལོ་ལྔ་བཅུ་རྩ་བཞི་པ་མེ་མོ་བྱ་ལ་འདས། སད་ན་ལེགས་འཇིང་ཡོན་ཡང་ཟེར་རོ། །དེ་ལ་སྲས་ལྔ། སྣྲུ

༄༅། །གཙང་མ། དར་མ། རལ་པ་ཅན། ལྷ་རྗེ། ལྷུན་གྲུབ་བོ། །གཙང་མ་ཆོས་ལ་དགའ་ཆེས། དར་མ་སྡིག་ལ་དགའ་ཆེས་པས། རྒྱལ་སར་མ་
བསྐོས་པར། བན་ཆེན་པོ་ལ་སོགས་པའི་བློན་པོ་རྣམས་ཀྱིས་གྲོས་བྱས་ནས་རལ་པ་ཅན་རྒྱལ་སར་བསྐོས། ཁྲི་གཙུག་ལྡེ་བཙན་ཞེས་པ་རལ་པ་ཅན་མེ་ཕོ་ཁྱི་ལ་འཁྲུངས་ཏེ། ལོ་
བཅུ་གཉིས་པ་ལ་སྲིད་བཟུང་། མཁན་པོ་ཨཱ་ཙརྻ་ཛི་ན་མི་ཏྲ་དང་རྒྱལ་བའི་བཤེས་གཉེན་སུ་རེནྡྲ་བོ་དྷི་དང་། དཱ་ན་ཤི་ལ་དང༌། བོ་དྷི་མི་ཏྲ་དང༌བོད་ཀྱི་མཁན་པོ་རཏྣ་རཀྵི་ཏ་
དང་། དྷརྨཱ་ཏ་ཤཱི་ལ་དང་། ལོ་ཙཱ་བ་མཁས་པར་ཆུད་པ་ཛྙཱ་ན་སེ་ན་དང་། ཛ་ཡ་རྒྱལ་བའི་བསྲུང་བ་རཀྵི་ཏ་དང་། མཉྫུ་ཤྲི་ཝརྨ་དང་། རད་ནོན་ཏྲ་ཤཱི་ན་ལ་སོགས་པས་ཆོས་རྣམས་ལ་
: ཞུས་དག་དང་དཀའ་སྤྱད་བྱས། རབ་ཏུ་བྱུང་བ་རེ་རེ་ལ་འབངས་མི་ཁྱིམ་བདུན་བདུན་ཕུལ། འུ་ཤང་རྡོ་དཔལ་དཔེ་མེད་བཀྲ་ཤིས་དགེ་འཕེལ་གྱི་གཙུག་ལག་ཁང་ལ་སོགས་པ་༔

བཞེངས། འདི་ཡན་ཆད་ལ་བོད་ཀྱི་རྒྱལ་བློན་རྣམས་ཀྱི་གཙུག་ལག་ཁང་སྟོང་རྩ་བརྒྱད་བཞེངས་པར་འདོད། བོད་འབངས་རྣམས་ནི་བདེ་ཞིང་སྐྱིད། སྔར་ཡབ་མེས་ཀྱི་རིང་ལ་མ་
འདུས་པའི་ཤར་ཕྱོགས་སུ་རྒྱ་ནག་པོའི་འདུ་ས་སོ་མཚམས། སོ་ལོན་ཤན་གྱི་རི་རྒྱུད་དར་དཀར་གྱི་ཡོལ་བ་འདྲ་བ་ལ་བཏུགས། ནུབ་སྟག་གཟིག་གི་སོ་མཚམས་སྟག་ཤ་དུང་གི་སྒོ་
མོ་ཅན་ལ་བཏུགས། བྱང་ཕྱོགས་ཧོར་གྱི་སོ་མཚམས་བྱེ་མ་སྒང་རི་ཉ་སྨང་མའི་རྒྱབ་འདྲ་བ་ལ་བཏུགས་ཏེ། མདོར་ན་འཛམ་བུའི་གླིང་གི་སུམ་གཉིས་དབང་དུ་འདུས། ཕྱག་ན་རྡོ་
རྗེའི་སྤྲུལ་པར་གྲགས་ཏེ། དེའི་དུས་སུ་ཧ་ཅང་ཆོས་ལ་དད་ཆེས་པས། སྦས་སྟག་སྣ་ཅན་ལ་སོགས་པའི་ཆོས་ལ་སྣག་པའི་བློན་པོ་རྣམས་ཀྱིས་བན་ཆེན་པོ་བཀུམ། ལྷ་སྲས་གཙང་
མ་རབ་ཏུ་བྱུང་བ་གྲོ་མོར་སྤྱུགས། རྒྱལ་པོ་དགུང་ལོ་སོ་དྲུག་པ་ལྕགས་མོ་བྱ་ལ་བཀྲོངས། འདི་ཡན་ཆད་ལ་སྐྱིད་པའི་གདུང་རབས་ཕྱེད་དང་བཅུ་གསུམ་དང་། ཤིན་ཏུ་སྐྱིད་པའི་

༄༅། ། གདུང་རབས་ཕྱེད་དང་ལྔ་ཟེར་རོ། །རྒྱལ་པོ་འདི་ལ་སྲས་མེད་པས་གཅེན་པོ་གླང་དར་མ་རྒྱལ་སར་བསྐོས་ཏེ། རེ་ཞིག་ལ་རྒྱལ་པོ་ཚུལ་བཞིན་དུ་བྱས་
ཀྱང་བློན་པོ་སྡིག་ལ་དགའ་བ་རྣམས་ཀྱིས་བསྒྱུར་བ་དང་། སྔར་ནུ་བོ་རྒྱལ་སྲིད་བསྐོས་པའི་སྙིང་ནད་ལ། བོད་དུ་སངས་རྒྱས་ཀྱི་བསྟན་པ་བསྣུབས་སོ། །དེའི་ཚེ་ན་རྒྱལ་པོ་ཡང་
ལྷ་ལུང་དཔལ་གྱི་རྡོ་རྗེས་མདའ་རྒྱབ་ནས་བསད་དེ་དཔལ་གྱི་རྡོ་རྗེ་མདོ་ཁམས་སུ་བྲོས། འདི་ལ་སྨད་ཀྱི་སྟེང་ཟེར། འདི་ཡན་ལ་རྒྱལ་རབས་བཞི་བཅུ་རྩ་གཉིས་བྱུང་། འདི་མན་
ཆད་ལ་སྨད་ཆད་སིལ་བུར་མཆེད་དེ། གླང་དར་མ་བཀྲོངས་པའི་རྟིང་ལ། བཙུན་མོ་ཆེ་བས་བུ་ཆུང་གཅིག་བཙལ་ཏེ་མོ་རང་གི་བུར་བྱས་པ་ཡུམ་གྱི་བཀའ་བརྟན་དུ་བཅུག་
པས། ཡུམ་བརྟན་བྱུང་། དེས་དབུ་རུ་བཟུང་། བཙུན་མོ་ཆུང་བ་ལ་ལྟོ་བོར་གྱི་སྲས་གཅིག་བྱུང་བ། དེ་ཆེན་མས་འཕྲོག་གི་དོགས་ནས། མཚན་མོ་མར་མེ་འོད་ཀྱིས་བསྲུངས་རྗ

པས་འོད་སྲུང་བྱུང་། དེས་གཡོ་རུ་བཟུང་ནས། དབུར་གཡོར་འཁྲུག་པ་བྱས། རྒྱལ་པོ་འདི་ཉིད་ཀྱི་སྲས་ཀྱི་རྟིང་ལ། ས་མོ་གླང་ལ་ཁེངས་ལོག་བྱུང་། མེ་མོ་བྱ་ལ་བང་སོ་
རྣམས་བཤིག །གཅེན་ཡུམ་བརྟན་གྱི་སྲས་ཁྲི་ལྡེ་མགོན་ཉིན། དེའི་སྲས་ཁྲི་ལྡེ་རིག་པ་མགོན། ཉི་མ་མགོན། གཅུང་པོའི་སྲས་ཉི་འོད་དཔལ་མགོན། འདིའི་བརྒྱུད་པ་ཀླུང་ཤོད་
དང་ཕན་ཡུལ་མདོ་ཁམས་ན་མང་ངོ་། །གཅེན་པོའི་སྲས། ལྡེ་པོ་དང་རྡོ་རྗེ་འབར། ལྡེ་པའི་བརྒྱུད་བུག་པ་ཅན་པ་དང་ཐང་ལྷ་བྲག་པ་རྣམས་སོ། །རྡོ་རྗེ་འབར་གྱི་སྲས་ཁྲི་དབང་.Ielaez3.xilizr.lr.zE
ཕྱུག་བཙན། དེའི་སྲས་ཚ་ལན་ཡེ་ཤེས་རྒྱལ་མཚན། དེའི་སྲས་ཁྲི་པ་ཡབ་སྲས་འདི་ཉིད་ཀྱི་རིང་ལ་བསམ་ཡས་ཀྱིས་ཞབས་ཏོག་མཛད་ཅིང་། བསྟན་པའི་མེ་རོ་བསླངས་
ས།། །། ༈ བཅུ་པ་བསྟན་པ་ཕྱི་དར་གྱི་བྱུང་ཚུལ། གླང་དར་མས་བསྟན་པ་བསྣུབས་པའི་ཚེ། དཔལ་ཆུ་བོ་རི་ནས། གཙང་རབ་གསལ། གཡོ་དགེ་འབྱུང༌། དམར་ཤཱཀྱ་མུ་ནེ་དང་ལྕ

༄༅། ། གསུམ་གྱིས། འདུལ་བ་དྲེལ་ཁལ་གཅིག་བཀལ་ནས་མངའ་རིས་སུ་བྲོས། གར་ལོག་ནས་ཧོར་ཡུལ་བསྐོར་ནས་མདོ་སྨད་དུ་ཨན་ཆུང་གནམ་རྫོང་དུ་
སླེབས་པ་དང་། བོན་པོའི་བུ་མུ་ཟུ་གསལ་བར་དད་ནས་གཙང་གིས་མཁན་པོ་བྱས། གཡོས་སློབ་དཔོན་བྱས་ནས་དགེ་ཚུལ་བྱས། མཚན་དགེ་བ་གསལ་དུ་བཏགས། ཕྱིས་
ཎྜཱདགོངས་པ་གསལ་དུ་གྲགས། ལོ་གཅིག་ན་སྔར་གྱི་མཁན་སློབ་དང་དམར་གྱིས་གསང་སྟོན་བྱས། ལྷ་ལུང་དཔལ་གྱི་རྡོ་རྗེས་རྒྱལ་པོ་གསད་པས་ཁ་སྐོང་མི་རུང་གསུངས་ནས་
རྒྱའི་ཧ་ཤང་གཉིས་བཏང་སྟེ། དེ་ལྔ་ལ་བསྙེན་རྫོགས་བྱས། དེ་ནས་ལོ་ལྔ་ནས་མཁན་པོ་དགོངས་པ་གསལ་ལ། གྲུམ་ཡེ་ཤེས་རྒྱལ་མཚན་དང་། སྣུབས་དཔལ་གྱི་དབང་ཕྱུག་
གིས་རབ་ཏུ་བྱུང་། དེ་རྣམས་ཀྱི་་ལོ་རྒྱུས་བསམ་ཡས་ནས་མངའ་བདག་ཚ་ལན་ཡེ་ཤེས་རྒྱལ་མཚན་ཡབ་སྲས་ཀྱིས་གསན་ནས། དབུས་གཙང་གི་མི་དྲུག་རིམ་པར་རྫངས་

ཏེ། དབུས་ནས་ཀླུ་མེས་ཤེས་རབ་ཚུལ་ཁྲིམས། འབྲིང་ཡེ་ཤེས་ཡོན་ཏན། གཙང་ནས་ཚོང་བཙུན་ཤེས་རབ་སེངྒེ། ལོ་སྟོན་རྡོ་རྗེ་དབང་ཕྱུག་རྣམས་ཀྱིས། བླ་ཆེན་དགོངས་པ་
རབ་གསལ་ལས་སྡོམ་པ་བླངས། དབའ་བཙུན་བློ་གྲོས་དབང་ཕྱུག །རག་ཤི་ཚུལ་ཁྲིམས་འབྱུང་གནས། སུཾ་པ་ཡེ་ཤེས་འབྱུང་གནས་རྣམས་ཀྱིས་གྲུམ་སྣུབས་གཉིས་ལ་སྡོམ་པ་
བླངས་ཏེ། དེ་རྣམས་ལ་སྦ་རག་གཉིས་གཅིག་ཏུ་གྲངས་ཏེ། མཁས་པ་མི་དྲུག་ཟེར་རོ། །དེ་རྣམས་ལས་གྱེས་པས་དབུས་གཙང་གི་གཙུག་ལག་ཁང་རྣམས་དང་དགེ་འདུན་ཡང་
*བསམ་གྱིས་མི་ཁྱབ་པ་བྱུང་ངོ༌། །གླང་དར་མས་བསྟན་པ་བསྣུབས་ནས། དབུས་གཙང་གི་མཁས་པ་མི་དྲུག་གིས་བསྟན་པ་མ་བཙུགས་བར་དུ་བསྟན་པ་མེད་པ་ལོ་བདུན་ཅུ་སོང་
སྐད། ཁྲི་པའི་སྲས་ཨཱ་ཙ་ར། དགེ་སློང་། བླ་མ། བོ་དྷི་རཱ་ཛའོ། ། ཨཱ་ཙ་རའི་བརྒྱུད་པ། འཕྲང་པོ་བ། ལྕང་རྒྱབ་པ། གླག་པ། ལམ་པ། གྲིབ་པ། སྙེ་ཐང་པ། ཁུམ་g

། པ་རྩད་པོ་ལ་སོགས་པའོ། །བླ་མ་ལ་བརྒྱུད་པ་མེད་དོ། །དགེ་སློང་གི་བརྒྱུད་པ། སྤེ་བཞི་བ། བོ་དྷི་རཱ་ཛའི་བརྒྱུད་པ་ལ། ལྷ་བཙུན་སྔོན་མོ། །༄༅།
སྙུག་རུམ་པ། ལྷ་འབྲི་སྒང་པ་ལ་སོགས་བྱུང་། ད་ལྟ། འོན། རྡོ། ཆབ་ཐང་པ། བསམ་ཡས་ཀྱི་བཙད་པོ་རྣམས་ཏེ། ཡུམ་བརྟན་གྱི་བརྒྱུད་དོ།། ༈ བཅུ་གཅིག་པ་མངའ་
རིས་སུ་རྒྱལ་བརྒྱུད་དང་། ཆོས་ལུགས་དར་ཚུལ། མངའ་བདག་འོད་སྲུང་གི་སྲས་དཔལ་འཁོར་བཙན་གྱིས་ལྷ་ཁང་བརྒྱད་བཞེངས། དེའི་ཆེན་མའི་སྲས་སྐྱིད་ལྡེ་ཉི་མ་མགོན་དང་། ཆུན་མའི་སྲས་
བཀྲ་ཤིས་བརྩེགས་པ་དཔལ་ལོ། །དེ་གཉིས་ཀྱི་སྲིད་ཕལ་ཆེར་ཡུམ་བརྟན་བརྒྱུད་ཀྱིས་འཁྱེར་བས་སྲས་གཉིས་མངའ་རིས་སུ་བྲོས་ཏེ། ཉི་མ་མགོན་ལ་སྲས་གསུམ་བཀྲ་ཤིས་
· མགོན། དཔལ་གྱི་མགོན། ལྡེ་གཙུག་མགོན་གསུམ་སྟེ། སྟོད་ཀྱི་མགོན་གསུམ་ཟེར་རོ། །བཀྲ་ཤིས་མགོན་ལ་སྲས་གཉིས། འཁོར་རེ་དང་། སྲོང་ངེ་། འཁོར་རེ་ལ་སྲས་

གཉིས། ནཱ་ག་རཱ་ཙ་དང་། དེ་བ་རཱ་ཙའོ། །ཡབ་སྲས་འདི་རྣམས་ཀྱིས་མཐོ་མཐིང་གི་ལྷ་ཁང་བཞེངས། བོད་ཕྲུག་ཉི་ཤུ་རྩ་བདུན་རྒྱ་གར་དུ་བརྫངས། ཕལ་ཆེར་ཤི། ལོ་ཙཱ་བ་
རིན་ཆེན་བཟང་པོ་དང་། ལོ་ཆུང་ལེགས་པའི་ཤེས་རབ་གཉིས་ཀྱིས་ཆོས་མཁས་པར་ལོབས་ནས་མང་དུ་བསྒྱུར། པཎྜི་ཏ་ལྔ་སྤྱན་དྲངས། རྒྱལ་སྲིད་གཅུང་ལ་གཏད། ཡབ་སྲས་
གཉིས་ཀ་རབ་ཏུ་བྱུང་སྟེ། ཡབ་ཀྱི་མཚན་ནི་ལྷ་བླ་མ་ཡེ་ཤེས་འོད་-རྟེན་གྱི་དྲུང་དུ་རབ་ཏུ་བྱུང་སྐད་ཅེས་བྱའོ། །ཁོང་རང་ཡང་རྒྱ་གར་དུ་བྱོན་པས་ལམ་དུ་གར་ལོག་གི་དམག་གིས་བཟུང་
ནས། བོད་ཀྱི་གསེར་བསྡུས་ནས་སླུ་བར་བརྩམས་པ་ནའང་། སྐུ་ལུས་ཙམ་ཞིག་རྙེད་པ་ལ། དབུ་ཙམ་ཞིག་མ་རྙེད་པར་བཀྲོངས། གཅུང་སྲོང་ངེའི་སྲས་ལྷ་ལྡེས་པཎྜི་ཏ་སྨྲི་ཏི་
སོགས་པ་སྤྱན་དྲངས། གཙུག་ལག་ཁང་བཞི་བཏབ། དེ་ལ་སྲས་གསུམ། ཕོ་བྲང་ཞི་བ་འོད། ལྷ་བཙུན་པ་བྱང་ཆུབ་འོད། འོད་ལྡེའོ། །བྱང་ཆུབ་འོད་ཀྱིས་ལོ་ཙཱ་བ་རྒྱ་བརྩོན་

༄༅། །འགྲུས་སེངྒེ་དང༌། ནག་ཚོ་ཚུལ་ཁྲིམས་རྒྱལ་བ་རྫངས་ནས་ཇོ་བོ་ཨ་ཏི་ཤ་སྤྱན་དྲངས་ཏེ། དེ་ལ་སློབ་མ་ཁུ་རྔོག་འབྲོམ་གསུམ། འོད་ལྡེས་ཛྙཱ་
སྤྱན་དྲངས། དེའི་སྲས་རྩེ་ལྡེའི་རིང་ལ་རྔོག་བློ་ལྡན་ཤེས་རབ་ལ་སོགས་པའི་ལོ་ཙཱ་བ་དང་པཎྜི་ཏ་མང་དུ་བྱོན། དེའི་སྲས་བྷ་ལེ། དེ་ནས་རིམ་པ་བཞིན། བཀྲ་ཤིས་ལྡེ། བྷ་
ལྡེ། ནཱ་ག་ལྡེ་པ་རྣམས་བྱོན་ནོ། །འདི་ཡན་ཆད་ལ། གུ་གེ། སྤུ་རངས། མང་ཡུལ་ལ་སོགས་ཀྱི་བཙད་པོ་རྣམས་མཆེད་པར་འདོད་དོ། །དཔལ་འཁོར་བཙན་མན་ཆད་འདི་
ལ༑ སྔོན་རབས་དང་མི་མཐུན་པ་འགའ་རེ་སྣང་ངོ་། ནཱ་ག་ལྡེ་པའི་སྲས་བཙན་ཕྱུག་ལྡེས་ཡ་རྩེར་བྱོན། དེའི་སྲས་བཀྲ་ཤིས་ལྡེ། དེའི་སྲས་གྲགས་བཙན་ལྡེ། དེའི་སྲས་གྲགས་
པ་ལྡེས་གསེར་བྲེ་ཆེན་བདུན་ཅུ་ལ་འཇམ་དབྱངས་ཀྱི་སྐུ་བཞེངས། ཉི་ཤུ་རྩ་བཞི་ལ་མཆོད་རྟེན་བཞེངས། དངུལ་དཀར་བྲེ་ཆེན་ལྔ་བརྒྱ་ལ་ཕག་མོ་དང་ལྷན་སྐྱེས་བཞེངས། དངུལ་

དཀར་བྲེ་ཆེན་སྟོང་ཕྲག་བཅུ་གཉིས་ལ་བྱམས་པ་བཞེངས། གཞན་ཡང་གསུང་རབ་མང་པོ་བཞེངས། དེའི་སྲས་ཨ་སོག་ལྡེས། རྒྱ་གར་རྡོ་རྗེ་གདན་དུ་ཆོས་རྒྱལ་མྱ་ངན་མེད་ཀྱིས་
ཕུལ་བའི་གྲོང་བཞི་བཅུ་ཞེ་གཉིས་སོག་པོ་ལ་ཉོས་ནས་ལོ་རེ་བཞིན་དུ་དངུལ་དཀར་བྲེ་ཆེན་བཅུ་གཉིས་རེ་སོག་པོ་ལ་འདེབས་པ་བྱས་ནས་རྡོ་རྗེ་གདན་ལ་ཕུལ། དེའི་སྲས་འཛི་དར་
སྨལ་དང་། ཨ་ནན་སྨལ་གཉིས། ཕུ་བོས་ཀྱཻ་རྡོ་རྗེ་ལྷ་དགུ་དངུལ་ག་རུས་བཞེངས། ཨ་ནན་སྨལ་གྱིས་རྡོ་རྗེ་གདན་གསོས། གསེར་གྱི་བཀའ་འགྱུར་བཞེངས། ཨ་ནན་སྨལ་གྱི་
བུ་རིའུ་སྨལ་གྱིས་རྒྱ་གར་ནས་རྒྱལ་ཁམས་མང་པོ་བླངས།དངུལ་དཀར་བྲེ་ཆེན་བཞི་བཅུ་ལ། སྨན་བླ་མཆེད་བརྒྱད་བཞེངས། ལྷ་སར་གསེར་ཏོག་ཕུལ། དེའི་བུ་སང་གྷ་སྨལ།
འཛི་དར་སྨལ་གྱི་བུ་ཨ་ཇིད་སྨལ་གྱིས་གསེར་བྲེ་ཆེན་བཅུ་གཅིག་ལ་སྒྲོལ་མའི་སྐུ་བཞེངས། རྒྱལ་སར་མ་སླེབས་པའི་གོང་དུ་ས་སྐྱར་ལྷ་བཙུན་བྱས། དེའི་བུ་ཡ་རྩེར་སྐྱེས་པ། པྲི་

༄༅། ། ཏི་སྨལ་དང་སློབ་དཔོན་དཔལ་ལྡན་གྲགས་པས་ས་སྐྱའི་ཆོས་ཁྲི་དང་། ལྷ་སའི་བཅུ་གཅིག་ཞལ་གྱི་སྟེང་དུ་གསེར་ཏོག་བྱས་སོ། །ཁྲི་བཀྲ་ཤིས་
7
བརྩེགས་པ་དཔལ་གྱི་སྲས་དཔལ་ལྡེ། འོད་ལྡེ། སྐྱིད་ལྡེ་སྟེ། སྨད་ཀྱི་ལྡེ་གསུམ་ཟེར་རོ། །དཔལ་ལྡེའི་བརྒྱུད་པ་སྔོན་པོའི་ཚོན་པོར་ཐུག་པ་སྟེ། ཁབ་གུང་ཐང་པ། ཀླུ་
རྒྱལ། སྤྱི་པ། ལྷ་རྩེ་བ། གླང་ལུང་བཙད་སྐོར་རྣམས་ཏེ། ལས་སྟོད་མན་ཆད་ན་ཡོད་པ་རྣམས་སོ། །གཅུང་སྐྱིད་ལྡེ་འཇད་རྟ་ནག་ཏུ་ཕེབས། སྲས་དྲུག་བྱུང་། འདི་རྣམས་ཀྱི་
བརྒྱུད་ལྔ་བྱང་དུ་གཤེགས་ཏེ། འབྲོའི་བཙན་པོ་དང་། གཡས་རུ་རུ་ལགས་ཀྱི་བཙན་པོ་རྣམས་དང་། མུས་པ། འཇད་པ། ཉང་སྟོད་ན་ཡོད་པ་རྣམས་སོ། །གཅིག་གི་བརྒྱུད་
བཙད་པོ་རྒྱལ་བ་འོད་ཀྱི་བརྒྱུད་ལ་ཐུག་སྟེ། གཙང་གྲོམ་པ། སྲད་ཉང་སྟོད་ན་ཡོད་དོ། །འབྲིང་པོ་འོད་ལྡེ་ལ་སྲས་བཞི་བྱུང་བ་ནི། ཕ་བ་ལྡེ། སིང་ཁྲི་ལྡེ། ཁྲི་ཆུང་། ཉག་g

ལྡེའོ། ཕ་བ་ལྡེ་སེ་དང་ཁྲི་ཆུང་གི་དབུས་སུ་ཡོངས། དངུལ་སྐྱོགས་ཤ་བ་ཅན། ཕ་བ་ལྡེ་སེས་ཁྱེར་ནས་གཙང་དུ་ལོག་སྟེ། དེའི་བརྒྱུད་པ་སྣུབས་ཡུལ་རོང་དང་གཡག་
སྡེ། ཉང་སྟོད་སྟག་ཚལ་རྣམས་ན་ཡོད་དོ། །ཉག་ལྡེའི་བརྒྱུད་གཙང་གཡས་རུ་ན་ཡོད་དེ། སྐྱིན་མཁར་བཙད་པོ་ལ་ཐུག་གོ། །ཁྲི་ལྡེའི་བརྒྱུད་པ་ཤར་ཙོང་ཁའི་རྒྱལ་པོ། སྤྱན་སྔ་
དོན་ཆེན་པོ་ལ་སོགས་པ་མདོ་སྨད་ཀྱི་རྒྱལ་བརྒྱུད་རྣམས་ཡིན་ནོ། །མངའ་བདག་ཁྲི་ཆུང་གིས་རྟིང་ལ་ཡར་ལུང་དུ་བྱོན་ཏེ།འདིའི་བརྒྱུད་པ་དབུས་ཀྱི་བཙད་པོ་འོད་སྲུངས་ཀྱི་བརྒྱུད་
པ་རྣམས་ཡིན་ཏེ། དེའི་སྲས་འོད་སྐྱིད་འབར། དེ་ལ་སྲས་བདུན་ཏེ། ཞང་ཁྲི་ཚ། ཁྲི་ལྡེ་འབར། གཙང་པ་ཚ་དྲུག །ཁྲི་ལྡེ་འབར་ལ་སྲས་དྲུག་སྟེ། གཡུ་ཐོག་གི་བརྒྱུད། སྣ་
མོ་བ། འཕྱིངས་ང་པ། དོན་མཁར་བ། ཐང་འཁོར་བ་རྣམས་ཡིན་ནོ། །བྱེ་ཆུང་ལྷ་སྒོམ་གདུང་ཆད། གུང་ལྡེ་འོད་འབར་སྤེ་སྐྱར་གདུང་ཆད། ཟླ་བའི་བརྒྱུད་རྟ་ཤགས་200

།པ་དང༌། གྲ་སྣ་བ་ཡིན་ནོ། །ཁྲི་ཐོག་ཐག་མ་རུ་གདུང་ཆད། ཆུང་བ་བཞེངས་ཅན་འབར་གྱི་བརྒྱུད་ལ། མོན་མཁར་བ། ཞང་མདའ་བ། སྤུན་༄༅།ཀྭ
བདུན་ཐང་པ་རྣམས་ཡིན་ནོ། །གཙང་པ་ཚ་སྤུན་དྲུག་ལ། འོད་བཙན། ལྷ་བཙན། གུང་བཙན་གསུམ་གྱི་བརྒྱུད་པ། བྱིང་པའི་བཙད་པོ་རྣམས་ཡིན་ནོ། །ལྷུན་པོའི་བརྒྱུད་བྱར་
༆ ན་ཡོད། ད་རའི་བརྒྱུད་པ། ཁྲ་འབྲུག་པ་དང་། ཆུ་མིག་གོག་པོ་བ་རྣམས་ཡིན་ནོ། །དེ་རྣམས་ནི་འོད་སྲུང་བརྒྱུད་དོ། །རྗེ་གཉའ་ཁྲི་བཙན་པོ་ནས། ཐོ་ཐོ་རི་གཉན་བཙན་བར་ལ་
ལོ་དྲུག་བརྒྱ་དྲུག་ཅུ། ལྷ་ཐོ་ཐོ་རི་གཉན་བཙན་ནས། སྲོང་བཙན་སྒམ་པོ་འཁྲུངས་པ་ཡན་ལ་ལོ་བརྒྱ་དང་ལྔ་བཅུ། དེ་ནས་མེ་ཕོ་ཁྱི་ལོ་ལ་བྱང་ཇི་སྟོན་པས་རྒྱལ་རབས་དཔག་
བསམ་ལྗོན་ཤིང་བརྩམས་པ་ཡན་ཆད་ལ་ལོ་དགུ་བརྒྱ་ཉི་ཤུ་རྩ་གསུམ། དེ་ནས་ལོ་དྲུག་ཅུ་རྩ་གཅིག །མེ་ཕོ་ཁྱི་ལ། རྒྱལ་རབས་འདི་བྲིས་པར་ཡར་བཅད། རྗེ་གཉའ་ཁྲི་བཙན་པོ་ཇ་

མར་བཅད་ལ། ལོ་སྟོང་དང་བདུན་བརྒྱ་དགུ་བཅུ་རྩ་བཞི་སོང་འདུག་གོ། །བོད་ཀྱི་རྒྱལ་རབས་འདི་ནི་ཕལ་ཆེ་བ་བྱང་ཇི་སྟོན་པ་ཤེས་རབ་འབུམ་གྱིས་རྒྱལ་རབས་མང་པོ་བསྡུས་པ་
དཔག་བསམ་ལྗོན་ཤིང་ལས་བཏུས། དེར་མ་གསལ་བ་འགའ་དེ་ཡིག་ཚང་གཞན་ལའང་གཏུགས། ཡ་རྩེའི་རྒྱལ་རབས་གསེར་པ་རིན་ཆེན་རྡོ་རྗེ་ལ་དྲིས་ནས་བྲིས་
.IPS2vཔའོ།། །། ༈ བཅུ་གཉིས་པ་ས་སྐྱ་པའི་གདུང་རབས་མདོར་བསྡུས། དཔལ་ལྡན་ས་སྐྱའི་གདུང་རབས་ནི། སྔོན་གྱི་དུས་སུ་བོད་ཡུལ་དུ་ལྷ་སྲིན་དར་ཆེ་བའི་ཚེ་ན། ཡར་ལུང་ཤར་གྱི་གཡའ་kurs
.ge
2abང་སྐྱེས་དང་། སི་ལི་མ་གཉིས་མཇལ་བར་གྱུར། སྲིན་པོ་ཁྲག་མེད་ཀྱང་དེ་ལ་ཆགས་པས་འཁོན་པར་གྱུར་ཅིང་། དེ་གཉིས་འཁོན་པའི་བར་དུ་ལྷ་སྲས་གཅིག་སྐྱེས་པ་ལ།
བོ་འཁོན་པར་སྐྱེས་ཞེས་གྲགས་པ། མ་སངས་ལས་འཁོན་གྱི་བརྒྱུད་རིམ་པར་བྱོན་ཞིང་། རྒྱལ་པོ་ཁྲི་སྲོང་ལྡེའུ་བཙན་གྱི་ནང་བློན་དུ་གཏོགས་པ། འཁོན་རྒྱལ་དཔའ་བོ་ཆེའི་སྲས་༔

།བཞི་སྟེ། ཁྲི་མཛེས་ལྷ་ལེགས། ཚེ་ལ་དབང་ཕྱུག །འཁོན་ཀླུའི་དབང་པོ་བསྲུང་བ། ཚེ་འཛིན། གསུམ་པ་དེ་སད་མི་མི་བདུན་གྱི་དྲུག་པ་༄༅།
ཡིན། བཞི་པའི་སྲས་རྡོ་རྗེ་རིན་ཆེན་ནས་བུ་བརྒྱད་རིམ་པ་བཞིན། ཤེས་རབ་ཡོན་ཏན། ཡོན་ཏན་འབྱུང་གནས། ཚུལ་ཁྲིམས་རྒྱལ་པོ། རྡོ་རྗེ་གཙུག་ཏོར། དགེ་
སྒྱུ་སྐྱབས། དགེ་མཐོང་། བལ་པོ། ཤཱཀྱ་བློ་གྲོས། དེ་དག་ཐམས་ཅད་ཀྱང་སྔགས་རྙིང་མའི་ཡོན་ཏན་དང་ལྡན་པ་ཤ་སྟག་གོ། །དེ་ལ་སྲས་གཉིས་ཏེ། གཅེན་ཤེས་རབ་ཚུལ་
ཁྲིམས་ནི་ཚངས་སྤྱོད་ལ་གནས་པའོ། །གཅུང་དཀོན་མཆོག་རྒྱལ་པོ་ཤིང་ཕོ་ཁྱི་ལ་འཁྲུངས། ཆུ་ཕོ་བྱི་བའི་ལོ་ལ་དཔལ་ལྡན་ས་སྐྱ་བཏབ། དགུང་ལོ་དྲུག་ཅུ་རྩ་དགུ་པ་ཆུ་ཕོ་རྟ་ལ་
འདས། དེའི་སྲས་ས་ཆེན་ཀུན་དགའ་སྙིང་པོས་འཇམ་དབྱངས་དང་བིར་ཝ་པ་ལ་སོགས་ཞལ་གཟིགས། ཆོས་མང་དུ་གསན། རང་གི་ལུས་ཀྱང་མང་པོར་སྤྲུལ་པ་དང་བསྒྱུར་✖

བར་ནུས་སོ། །ཆུ་ཕོ་སྤྲེའུའི་ལོ་ལ་སྐུ་འཁྲུངས། བླ་བྲང་ཤར་དུ་བཞུགས། དགུང་ལོ་དྲུག་ཅུ་རྩ་བདུན་པ་ས་ཕོ་སྟག་ལ་འདས། དེ་ལ་སྲས་བཞི། གཅེན་ཀུན་དགའ་
འབར། གཉིས་པ་སློབ་དཔོན་རིན་པོ་ཆེ་བསོད་ནམས་རྩེ་མོ། ཆུ་ཕོ་ཁྱི་ལོ་ལ་སྐུ་འཁྲུངས། བཞི་བཅུ་ཞེ་གཅིག་པ་ཆུ་ཕོ་སྨལ་པོའི་ཚེས་བཅུ་གཅིག་ལསྟག་ལ་འདས། གསུམ་པ་རྗེ་
.JPlSzt
བཙུན་འདི་བཟོད་པ་ཐོབ་པའི་གང་ཟག་ཡིན་པར་གསུངས་གྲགས་པ་རྒྱལ་མཚན། མེ་མོ་སྨལ་པོའི་ཚེས་བརྒྱད་ལ་ཡོས་ལ་འཁྲུངས། ས་སྐྱའི་དབུ་རྩེ་རྙིང་མ་མཛད། དགུང་ལོ་བདུན་ཅུ་པ་མེ་ཕོ་བྱི་བ་ལ་.zlkra
འདས། བཞི་པ་དཔལ་ཆེན་འོད་པོ་ལྕགས་ཕོ་རྟ་སྨིན་དྲུག་ཟླ་བའི་ཉེཪ་ལྔ་ལ་སྐུ་འཁྲུངས་ལ་འཁྲུངས། ལྔ་བཅུ་རྩ་བཞི་པ་ཆུ་མོ་ཕག་ལ་འདས། དེ་ལ་སྲས་གཉིས། གཅེན་པོ་ས་སྐྱ་པཎྜི་ཏ་ཀུན་zb
དགའ་རྒྱལ་མཚན་དཔལ་བཟང་པོ། ཆུ་ཕོ་སྟག་ལ་འཁྲུངས། པཎ་ཆེན་ཤཱ ཀྱ་ཤྲཱི་ལ་སོགས་པའི་མཁས་པ་རྣམས་བསྟེན་ཅིང་རིག་པའི་གནས་ལྔ་མཁྱེན། བླ་བྲང་ཤར་པ་ཤེར་✖

༄༅། །འབྱུང་ལ་གཏད་ནས། བཞི་ཐོག་བཏབ། རྒྱལ་བུ་གོ་དན་.ཨོ་གོ་ཏ་རྒྱལ་པོའི་བུ་གོ་ཡུག་རྒྱལ་པོའི་ནུ་བོ་ཡིན་བྱང་ངོས་པས་གདན་འདྲེན་བྱུང་ཞིང་། སྔར་རྗེ་བཙུན་པའི་
J
ལུང་བསྟན་ལ། དུས་ཕྱིས་བྱང་ཕྱོགས་ནས་མི་སྐད་རིགས་མི་གཅིག་པ་ཞྭ་ཁྲ་འཕུར་བ་འདྲ་བ་གྱོན་པ། ལྷམ་ཕག་པའི་སྣ་འདྲ་བ་གྱོན་པས་གདན་འདྲེན་འབྱུང་བ་ལ་བྱོན་ན་བསྟན་པ་
ལ་ཕན་ཞེས་པ་བཞིན། ཤིང་ཕོ་འབྲུག་དགུང་ལོ་དྲུག་ཅུ་རྩ་གསུམ་པ་ལ་ཁུ་དབོན་གསུམ་གྱིས་བྱོན། ལམ་དུ་ལོ་གསུམ་འགོར། རྟ་ལོ་ལ་བྱང་ངོས་སུ་ཕེབས། རྒྱལ་བུས་གོ་ཡུག་
རྒྱལ་པོ་རྒྱལ་སར་བཏོན་པའི་མཇལ་ཕྲད་འཁོར་བ་དང་ལུག་ལོ་ལ་མཇལ། གནམ་མཆོད་པའི་རྒན་མགོ་ཐོབ་བསྟན་པ་རྒྱས་པར་མཛད། བླ་མ་དེ་ཉིད་དགུང་ལོ་བདུན་ཅུ་བཞེས་པ་
ལྕགས་མོ་ཕག་ལ་བྱང་ངོས་སུ་གཤེགས། གཅུང་པོ་བཟང་ཚ་བསོད་རྒྱལ། ཤིང་ཕོ་འབྲུག་ལ་རྟ་ཟླའི་ཉི་ཤུ་བརྒྱད་འཁྲུངས། འདན་གྱི་ལྕགས་རི་བཏབ། ལྔ་བཅུ་རྩ་དྲུག་པ་ས་མོ་ཕག་ང་

ལ་འདས། རྒྱལ་ཟླའི་ཉི་ཤུ་གསུམ་ལ། དེ་དང་ཇོ་མོ་དཀོན་མཆོག་སྐྱིད་ཀྱི་སྲས་གཅེན་པོ་འགྲོ་མགོན་འཕགས་པ་བློ་གྲོས་རྒྱལ་མཚན་དཔལ་བཟང་པོ་ཤིང་མོ་ལུག་ལ་འཁྲུངས། དགུང་ལོ་བཅུ་
པ་ལ་ཁུ་བོའི་ཕྱག་ཕྱི་ལ་བྱང་ངོས་སུ་བྱོན། དུས་ཕྱིས་རྒྱལ་པོ་ཀཱོ་པེ་ལ་ལུ་པའི་ཤན་ན་བཞུགས་པའི་དུས་སུ། བྱང་ངོས་པའི་རྒྱལ་པོ་མོ་གོ་དུ་དང་། བླ་མ་པ་ལྷན་དུ་བྱོན་པས་མཇལ་
.Iglrey.klacka.l
བས་མཉེས་ནས་རྒྱལ་བུ་བྱང་ངོས་པ་ལ། ཧོར་གྱི་རྟ་པ་བརྒྱ་སྐོར་གཅིག་བྱིན་ནས་ས་སྐྱ་པ་བླངས། དབང་བསྐུར། དེ་ནས་ཡོན་མཆོད་དུ་སྦྲེལ་ཏེ། སེ་ཆེན་རྒྱལ་སར་བྱོན།
.alb
ཆད་གུ་ཤྲཱི་ཏི་ཤྲཱིར་རིམ་པར་བསྐོས། རྒྱལ་ཁམས་ཀྱི་བདག་པོ་མཛད། དགུང་ལོ་བཞི་བཅུ་ཞེ་དྲུག་པ་ལྕགས་ཕོ་འབྲུག་གི་ལོ་ཟླ་བ་བཅུ་གཅིག་པའི་ཉེར་གཉིས་ལ་ས་སྐྱར་གཤེགས་
སོ། །གཅུང་པོ་མངའ་བདག་ཕྱག་ན་རྡོ་རྗེ་ས་མོ་ཕག་ལ་འཁྲུངས། དགུང་ལོ་ལྔ་པ་ལ་ཁུ་བོའི་ཕྱག་ཕྱིར་བྱོན། རྒྱལ་བུ་གོ་དན་གྱིས་ཧོར་གྱི་ཆས་སུ་བཅུག །དཔོན་མོ་མེ་འགའ་ ཱ

༄༅། །འདུན་གནང་། སེ་ཆེན་གྱིས་བོད་སྤྱིའི་སྟེང་དུ་བསྐོས། དགུང་ལོ་ཉི་ཤུ་རྩ་དགུ་པ་མེ་མོ་ཡོས་ལ་ས་སྐྱར་གྲོངས། དེ་དང་མ་གཅིག་མཁའ་འགྲོ་
འབུམ་གྱི་སྲས། བདག་ཉིད་ཆེན་པོ་དྷརྨཱ་པཱ་ལ་རཀྵི་ཏ། ས་ཕོ་¸མེ་མོ་ཡོས་ཡིན་ཟེར། འབྲུག་ལ་འཁྲུངས། བླ་མ་འཕགས་པ་གཤེགས་པའི་རྟིང་ལ་དགུང་ལོ་བཅུ་བཞི་པར་གོང་དུ་
བྱོན། རྟེན་སྐྱ་བོ་ཡིན་ན་ཡང་བླ་མའི་གདན་ས་ལྟ་བུར་བཞུགས། རྟིང་ལ་རྒྱལ་བུ་ཇི་འབིག་ཐི་མུར་གྱི་སྲས་མོ་དཔལ་ལྡན་གནང་། བོད་ལ་བསྐོས་ནས་ཡར་བྱོན། དགུང་ལོ་ཉི་ཤུ་
རྩ་གཅིག་པ་ས་ཕོ་བྱི་བའི་ལོ་ལ་ཏྲེ་མཎྜལ་དུ་འདས། དེ་དང་ཇོ་བོ་སྟག་འབུམ་གྱི་སྲས་སློབ་དཔོན་རཏྣ་བྷ་དྲ་ཆུང་ངུ་ལ་འདས། ཟངས་ཚའི་བཙུན་མོ་ཇོ་མོ་འབྲོ་ལ་སྲས་མོ་སློབ་དཔོན་
མ་མདོ་སྡེ། སྲས་སློབ་དཔོན་རིན་ཆེན་རྒྱལ་མཚན། ས་ཕོ་ཁྱི་ལ་འཁྲུངས། གོང་དུ་བྱོན། བླ་མ་དབུས་གཙང་དུ་བྱོན་པའི་ཤུལ་དུ་གདན་ས་ལྟ་བུ་མཛད། བཞི་བཅུ་ཞེ་ལྔ་པ་ཆུ་ཕོ་Л

རྟ་ལ་ཤིང་ཁུན་དུ་འདས་སོ། །ཟངས་ཚའི་བཙུན་མོ་ལྷ་གཅིག་མཛེས་མའི་སྲས་མོ་སློབ་དཔོན་མ་བསོད་ནམས་འབུམ་དང༌། སློབ་དཔོན་མ་ཉི་མ་འབུམ། བཙུན་མོ་བཞི་པ་ལྷ་
གཅིག་མཛེས་མའི་ཉེ་གནས་མ་ཇོ་བོ་རྡོ་རྗེ་འབུམ་ལྡན་གྱི་སྲས། སློབ་དཔོན་ཡེ་ཤེས་འབྱུང་གནས་ས་ཕོ་ཁྱི་ལ་འཁྲུངས། མཁན་པོ་ཤར་མ་ཟུག་པར་གྲགས། ཕྱིའི་རྒྱལ་པོ་ཧུ་
དཀར་ཆེའི་བླ་མཆོད་ལ་ལྗང་ཡུལ་དུ་བྱོན། སུམ་ཅུ་སོ་དྲུག་པ་ཆུ་མོ་བྱའི་ལོ་ལ་དེར་འདས། ཟངས་ཚའི་བཙུན་མོ་ལྔ་པ་ཇོ་ལྕམ་ཧོར་མོའི་སྲས་སློབ་དཔོན་མ་རིན་ཆེན་འབྱུང་
གནས། སློབ་དཔོན་ཡེ་ཤེས་འབྱུང་གནས་དང་། ཇོ་བོ་རིན་ཆེན་སྐྱིད་ཀྱི་སྲས། བླ་མ་བདག་ཉིད་ཆེན་པོ་བཟང་པོ་དཔལ་ཆུ་ཕོ་ཁྱི་ལ་འཁྲུངས། ཕྱིས་ཨོལ་ཇ་ཐུ་རྒྱལ་པོས་གདུང་
བརྒྱུད་དུ་མངའ་གསོལ། གདུང་བརྒྱུད་སྤེལ་དུ་བཅུག་ནས་ལྷ་ཁང་བླ་བྲང་དུ་ལོ་བཅོ་ལྔ་བཞུགས། བུ་ཡན་དུ་རྒྱལ་པོས། གུ་ཤྲཱི་གནང་ནས་བཞི་ཐོག་ཏུ་བསྐོས་ལོ་བཅུ་གཉིས་༔

༄༅! ། གདན་ས་མཛད་ནས་དྲུག་ཅུ་རྩ་གཉིས་པ་ཆུ་མོ་ཕག་ལ་འདས། དེ་སྨན་རྩེར་བཞུགས་དུས་ཀྱི་སྲས། སློབ་དཔོན་ཆེན་པོ་བསོད་ནམས་བཟང་པོ། སྐུ་
J
ན་གཞོན་དུས་སུ་བྱང་ངོས་སུ་གུའི་གུང་མཛད། གེ་གན་རྒྱལ་པོའི་དུས་སུ་མི་སྐྱ་མཛད། སྲས་མོ་མུན་དྷ་གན་གནང༌། དབང་བསྐོས་ནས་བཏང་བ། མདོ་ཁམས་སུ་
འདས། དབུས་གཙང་དུ་དཔོན་ཨ་གླེན་གྱི་ཇོ་མོ་ཀུན་དགའ་འབུམ་ཕུལ་བའི་སྲས་བླ་མ་ཀུན་དགའ་བློ་གྲོས་པ། རྒྱལ་པོ་བུ་ཡན་དུ་གེ་གན་ཡེ་སུན་ཐི་མུར་དང་གསུམ་གྱི་རིང་ལ་ཏི་
ཤྲཱིར་མཛད། དགུང་ལོ་ཉི་ཤུ་རྩ་དགུ་པ་མེ་མོ་ཡོས་ཀྱི་ལོ་ཟླ་བ་གཉིས་པ་ལ་ཏའི་ཏུར་འདས། མ་གཅིག་ཡོན་བདག་མོའི་སྲས་གཅེན་པོ་གཅིག་བྱུང་བ་འདས། གཉིས་པ་བླ་མ་ཀུན་
དགའ་ལེགས་པའི་འབྱུང་གནས། ཡེ་སུན་ཐི་མུར་རྒྱལ་པོའི་དུས་སུ་གུ་ཤྲཱི་དང་། ཏི་ཤྲཱི་མཛད། གསུམ་པ་བླ་མ་ཀུན་དགའ་རྒྱལ་མཚན་པ། ཡེ་སུན་ཐི་མུར་རྒྱལ་པོའི་དུས་སུ་༔!

ཆང་གུའི་གུང་མཛད། རྒྱལ་པོ་འཇའ་ཡན་དུ་རིན་ཆེན་དཔལ། གོང་མ་ཐོ་གན་ཐི་མུར་དང་གསུམ་གྱི་རིང་ལ་ཏི་ཤྲཱི་མཛད། མ་གཅིག་ནམ་མཁའ་རྒྱལ་མོའི་སྲས། ནམ་མཁའ་
བཤེས་གཉེན། གཉིས་པ་བླ་མ་ནམ་མཁའ་ལེགས་པས། གུ་ཤྲཱི་དང་བཞི་ཐོག་གི་གདན་ས་མཛད། གསུམ་པ་སློབ་དཔོན་ཆེན་པོ་ནམ་མཁའ་རྒྱལ་མཚན་པ་གོང་དུ་བྱོན། བཞི་པ་
གཅིག་བུ་ཆུང་ལ་འདས། མ་གཅིག་གཞོན་ནུ་འབུམ་གྱི་སྲས་སློབ་དཔོན་ཆེན་པོ་ཀུན་དགའ་ཉི་མ། གོང་དུ་ཏའི་དབེན་གུ་ཤྲཱི་མཛད། གཉིས་པ་བླ་མ་དོན་ཡོད་རྒྱལ་མཚན་པ་ཏའི་.tgliev.zlizz.dr
.abདབེན་གུ་ཤྲཱི་དང་། བཞི་པ་ཐོག་གི་ཆོས་འཆད་མཛད། གསུམ་པ་བླ་མ་བསོད་ནམས་རྒྱལ་མཚན་པ་གུ་ཤྲཱི་དང་བཞི་ཐོག་གི་གདན་ས་མཛད། བཞི་པ་གཅིག་ཆུང་ལ་འདས། མ་
གཅིག་ཉི་མ་རིན་ཆེན་གྱི་སྲས་སློབ་དཔོན་ཉི་མ་དཔལ། སྲས་མོ་སློབ་དཔོན་མ་བསོད་ནམས་འབུམ། གཅུང་པོ་སློབ་དཔོན་ཆེན་པོ་ཀུན་དགའ་ལེགས་པའི་རྒྱལ་མཚན། སྲས་མོ་

།མུན་དྷ་གན་དང་སྡེབས་ནས་དབང་མཛད། བསོད་ནམས་བཟང་པོ་དབང་དང་། སྲས་མོ་མུན་དྷ་གན་གྱི་སྲས། སློབ་དཔོན་རང་ནས་གུ་ཤྲཱི་
མཛད། བླ་མ་ཀུན་དགའ་རྒྱལ་མཚན་པ་དང་། ངམ་རིང་སི་ཏུའི་ཡུམ་གྱི་སྲས། སློབ་དཔོན་ཆེན་པོ་ཆོས་ཀྱི་རྒྱལ་མཚན་པས། ཆང་གུའི་གུང་མཛད། ཀུན་སྤངས་པའི་ལྕམ་
3མོའི་སྲས། སློབ་དཔོན་ཆེན་པོ་བློ་གྲོས་རྒྱལ་མཚན་པ་དབང་དང་། ཁང་གསར་དཔོན་མོའི་སྲས་མོ་སློབ་དཔོན་བསོད་ནམས་འབུམ། སྲས་སློབ་དཔོན་ཆེན་པོ་བསོད་ནམས་བློ་
གྲོས། གཅུང་པོ་སློབ་དཔོན་ཆེན་པོ་གྲགས་པ་རྒྱལ་མཚན་པ། བླ་མ་ནམ་མཁའ་ལེགས་པ། ཁང་གསར་དཔོན་མོའི་སྲས་སློབ་དཔོན་ཆེན་པོ་ཀུན་དགའ་རིན་ཆེན་པའོ། །ཆོས་རྗེ་
ཁུ་དབོན་གྱི་སློབ་མ་ཤར་ནུབ་གུང་གསུམ་དུ་གྲགས་པ་ལ། ཤར་པའི་གདུང་རབས་ནི། གདུང་རུས་ཞང་ཞུང་སྔགས་རྙིང་མ་པ། ཇོ་བུམ་ཞེས་པའི་སྲས་གསུམ་ལས། གཅེན་པོ་
ང་

བླ་མ་ཤར་པ་ཤེར་འབྱུང་ཆོས་རྗེ་པ་ལ་རབ་ཏུ་བྱུང་།དཔོན་ཆེན་ཤཱཀྱ་བཟང་པོ་ལ་བླ་བྲང་ཤར་ཉོས་ནས་བཟུང་། དགུང་ལོ་དྲུག་ཅུ་རྩ་བཞི་ཐུབ། གཉིས་པ་སློབ་དཔོན་རྡོ་རྗེ་འོད་ཟེར་
ཤར་གྱི་གདན་ས་ལོ་བདུན་མཛད། དགུང་ལོ་དྲུག་ཅུ་རྩ་གཉིས་ཐུབ། གསུམ་པ་སློབ་དཔོན་འོད་ཟེར་འཕན་རྟེན་དགེ་བསྙེན་ཡིན། ཁོང་སྐུ་མཆེད་ཀྱི་ལྕམ་མོའི་སྲས་བླ་མ་ཡེ་ཤེས་
རྒྱལ་མཚན། ཆོས་རྗེ་པ་དང་ཤར་པ་ཤེས་འབྱུང་གི་སློབ་མ་ཡིན། གོང་དུ་སེ་ཆེན་མཾ་གྷ་ལའི་བླ་མཆོད་བྱས། བླ་མ་རྡོ་རྗེ་འོད་ཟེར་གཤེགས་རྟིང་། ཤར་གྱི་གདན་ས་ལོ་བཅུ་དགུ་
མཛད། དགུང་ལོ་དྲུག་ཅུ་རྩ་དྲུག་ཐུབ། ཤར་པ་ཆེན་པོ་རབ་ཏུ་མ་བྱུང་གོང་གི་སྲས། ཕྱུག་པོ་རྗེ་བཙུན་སྐྱབས་ལ་འཁྲུངས་པའི་སྲས་གསུམ་ཀ་འགྲོ་མགོན་འཕགས་པའི་སློབ་མ་
ཡིན། གཅེན་པོ་བླ་མ་དུས་འཁོར་བ་ཡེ་ཤེས་རིན་ཆེན། བླ་མ་འཕགས་པ་ཤིང་ཀུན་ན་བཞུགས་པ་གདན་འདྲེན་པ་ལ་ས་སྐྱ་པ་སྤྱིས་བརྫངས། ཕྱིས་རྒྱ་ཡུལ་དུ་བྱོན། སེ་ཆེན་རྒྱལ་✖

།པོས་ཐུགས་ལ་བཏགས་ནས་ཏི་ཤྲཱི་མཛད། དགུང་ལོ་བཞི་བཅུ་ཞེ་བདུན་ལ་རྩེ་ལྔར་གཤེགས། གཉིས་པ་བླ་མ་ཀུན་དགའ་སེངྒེ། བླ་མའི་གསུང་༄༅།7!
བཞིན་གོང་དུ་བྱོན། གོང་མ་དང་རྒྱལ་བུ་ཨ་ནན་ཏའི་བླ་མཆོད་མཛད། དབུས་གཙང་དུ་བྱོན་ནས་ཤར་གྱི་གདན་ས་ལོ་ཉི་ཤུ་རྩ་དགུ་མཛད། དགུང་ལོ་དྲུག་ཅུ་རྩ་བརྒྱད་
སྤྱི ཐུབ། གསུམ་པ་འཇམ་དབྱངས་རིན་ཆེན་རྒྱལ་མཚན། སེ་ཆེན་གྱི་ལུང་གིས། ས་སྐྱའི་བཞི་ཐོག་གི་བླ་མཆོད་ལོ་བཅུ་དྲུག་མཛད། ཕྱིས་གོང་དུ་ཨོལ་ཇ་དུ་རྒྱལ་པོའི་གདན་འདྲེན་
བྱུང་ནས་ཏི་ཤྲཱི་མཛད། དགུང་ལོ་བཞི་བཅུ་ཞེ་དགུ་ལ་གོང་དུ་འདས། ལུང་དང་རྟོགས་པའི་ཡོན་ཏན་ཕུན་སུམ་ཚོགས་པ་མངའ་ཞིང་། དཔལ་ལྡན་ས་སྐྱའི་མངའ་ཐང་བླ་མ་འདིའི་
དུས་སུ་ཆེ་བ་ལགས། བླ་མ་ཤར་པ་དང་མ་གཅིག་དཔལ་འབུམ་གྱི་སྲས་ཆེ་བ། སློབ་དཔོན་ཆེན་པོ་སེངྒེ་དཔལ་དགུང་ལོ་སུམ་ཅུ་ལ་རྒྱ་ཡུལ་དུ་གཤེགས། སྲས་གཉིས་པ་ཀུན་
J1

དགའ་བསོད་ནམས་རྒྱལ་བ་པས་གདན་ས་མཛད་ནས། མེ་ཕོ་ཁྱི་ལོ་སུམ་ཅུ་སོ་བཞི། དགུང་ལོ་དྲུག་ཅུ་རེ་གཉིས་པ་ལ་གཤེགས། གཅུང་པོ་སློབ་དཔོན་ཀུན་དགའ་རིན་ཆེན་
པ༑ དེ་དང་མ་གཅིག་ནམ་མཁའ་རྒྱལ་མཚན་པའི་སྲས་ཆེ་བ་སློབ་དཔོན་རིན་ཆེན་རྒྱལ་མཚན། རྟ་ལོ་པ་འདིས་ལོ་ལྔ་བཅུ་བཞེས། གཉིས་པ་སློབ་དཔོན་ཀུན་དགའ་རྒྱལ་མཚན།
གསུམ་པ་སློབ་དཔོན་ཉི་མ། གཞོན་ནུ་ལ་འདས། ནུབ་པའི་ཐོག་མ། སློབ་དཔོན་འུ་ཡུག་པ་བསོད་ནམས་སེང་གེ་ཆོས་རྗེ་པ་ལ་ཐུག །དེ་ལ་སློབ་དཔོན་ཟངས་ཚས་བཞི་ཐོག་ཕོག
དེའི་གཅུང་པོ་གཅིག་གི་སྲས། བླ་མ་ཀུན་སྨོན་ཡང་ཆོས་རྗེ་པ་ལ་ཐུག །དེའི་གཅུང་པོ་ཀུན་དགའ་མཛེས། སྐུ་མཆེད་གཉིས། ཕྱིས་དཔོན་ཆེན་ཀུན་དགའ་བཟང་པོའི་ཕྱོགས་སུ་
ཆད་ནས། བླ་མ་འཕགས་པ་དང་ཐུགས་མ་མཐུན་པས། སེ་ཆེན་གྱི་ལུང་གིས་སྤྱགས་ནས། གཅེན་པོ་སྨན་རྩེའི་ཡུལ་དུ་འདས། དེའི་དབོན་པོ་ཡོན་ཏན་དཔལ། ཕྱིས་དབོན་པོ་

༄༅། །སངས་རྒྱས་དཔལ་ཟེར་བ་གཅིག་གིས་གདན་ས་བྱས་སོ། །གུང་པ་ཆོས་རྗེ་པའི་སློབ་མ་སྐྱོ་སྟོན་དྲི་མེད། དེ་ནས་དབོན་བརྒྱུད་མེད་པར་སློབ་མས་
གདན་ས་བཟུང་བ། བླ་མ་དར་ཡེ་ཤེས། གུང་པ་དཔལ་རྒྱལ། གུང་པ་ཤེར་རྒྱལ། གུང་པ་བཀྲ་ཤིས་བཟང་པོ་རྣམས་སོ། །ཁང་གསར་བའི་བརྒྱུད་པ་ནི། སུམ་པ་གྲགས་པ་
རྒྱལ་མཚན་གྱི་སྲས། བླ་མ་གྲགས་པ་འོད་ཟེར་དང་། བླ་མ་ཤར་པ་རྡོ་རྗེ་འོད་ཟེར་དང་ཡེ་པའི་བཙུན་པ་ཡིན། ཕྱིས་བླ་མ་འཕགས་པའི་དཀོན་གཉེར་རྒན་པ་མཛད། སློབ་དཔོན་
དྷརྨ་ཕ་ལའི་ཕྱག་ཕྱིར་གོང་དུ་བྱོན། བླ་མ་དུས་འཁོར་བའི་རྗེས་ལ། སེ་ཆེན་གྱི་དུས་སུ་ཏི་ཤྲཱི་མཛད་ནས། ལོ་ལྔ་བཅུ་རྩ་བརྒྱད་པ་ལ་གོང་དུ་འདས། དེའི་གཅུང་པོའི་སྲས་བླ་མ་
སངས་རྒྱས་དཔལ་གྱི་དུས་ན། ཁང་གསར་བླ་བྲང་བཟུང་། གོང་དུ་ཨོལ་ཇ་དུ་རྒྱལ་པོ་དང་། གུ་ཡུག་རྒྱལ་པོ་དང་། བུ་ཡན་དུ་རྒྱལ་པོ་གསུམ་གྱི་རིང་ལ། ཏི་ཤྲཱི་མཛད་ནས་

དགུང་ལོ་བཞི་བཅུ་ཞེ་བརྒྱད་པ་ལ་གོང་དུ་འདས། དེའི་སྲས་བླ་མ་གྲགས་པ་རྒྱལ་མཚན་པ་གུ་ཤྲཱི་མཛད། ཀུན་སྤངས་མཛད་པའི་ངང་དགུང་ལོ་ཉི་ཤུ་རྩ་དྲུག་པ་ལ་གྲོངས། ཁང་
གསར་པའི་ཕ་སྤུན་རིང་པའི་བརྒྱུད། སློབ་དཔོན་ཆེན་པོ་ཉི་མ་རྒྱལ་མཚན་གོང་དུ་གུ་ཤྲཱི་མཛད་ནས་གྲོངས། སློབ་དཔོན་ཆེན་པོ་བདེ་ལེགས་རྒྱལ་མཚན་ནོ།། །། ༈ བཅུ་གསུམ་
པ་ས་སྐྱ་པའི་དཔོན་རབས་ལོ་རྒྱུས་མདོར་བསྡུས། ས་སྐྱའི་དཔོན་ཆེན་ལ་སྔ་བ་ཤཱ ཀྱ་བཟང་པོ་ལ། བླ་མ་ཆོས་རྗེ་པ་བྱང་ངོས་ལ་བྱོན་དུས། བླ་མ་འུ་ཡུག་པ་དང་བླ་མ་ཤེར་འབྱུང་མ་གཏོགས།
དགེ་བའི་བཤེས་གཉེན་ཐམས་ཅད་ཕྱག་འཚལ་དུ་བཅུག་ནས་གདན་ས་ལྟ་བུར་བསྐོས། བླ་མ་འཕགས་པའི་དུས་སུ། གོང་མ་སེ་ཆེན་རྒྱལ་པོའི་ལུང་གིས་དབུས་གཙང་གི་ཟམ་ཀླུ་
གུན་མིན་དབང་ཧུའི་དམ་ཁ་བྱིན་ནས་དཔོན་ཆེན་ལ་བསྐོས། ཁང་གསར་ཆེན་མོ་བཏབ། ལྷ་ཁང་ཆེན་མོའི་ལྕགས་རི་ཕྱི་ནང་བརྩིགས། ཤིང་ཆ་དྲངས་ནས་ཐོག་མ་ཕུབ་པ་

། ལ་འདས། ནང་གཉེར་བྱས་པའི་ཀུན་དགའ་བཟང་པོས་དཔོན་ཆེན་བྱས་ནས། རིན་ཆེན་སྒང་ལྷ་ཁང་བླ་བྲང་བཏབ། ལྷ་ཁང་ཆེན་མོའི་ལྕགས་རི་
J!
རྫོགས་པར་བྱས། ཀུན་དགའ་བཟང་པོས་ལས་ཀ་གཏད་ནས། དཔོན་ཆེན་ཞང་བཙུན། ཕྱུག་པོ་སྒང་དཀར་བ། བྱང་རིན་རྣམས་བླ་མའི་ཞལ་ལྟས་རིམ་པར་བསྐོས། ཀུན་
དགའ་བཟང་པོ་ལ་བླ་མ་མ་མཉེས་ནས། སེ་ཆེན་གྱི་ལུང་གིས་བསད། བྱང་རིན་གྱི་དུས་ན་སེ་ཆེན་གྱི་ཐུགས་ལ་བཏགས་ནས། སཱོན་ཝི་སིའི་དམ་ཁ་དང་ཤེལ་གྱི་ས་དམ་
གནང་། དེ་ནས་དཔོན་ཆེན་ཀུན་གཞོན། དཔོན་ཆེན་གཞོན་དབང་། དེའི་རིང་ལ་ཕྱེ་གསལ་ཆེན་མོ་དང༌། དབུས་གཙང་གི་ཁྲིམས་ཀྱི་ཞིབ་ཆ་ཕལ་ཆེ་བ་བྱས། དེ་ནས་དཔོན་
ཆེན་བྱང་རྡོར། དཔོན་ཆེན་ཨག་ལེན། འདིས་ས་སྐྱའི་ལྕགས་རི་ཕྱི་མ་དང་། དཔོན་པོ་རིའི་ལྕགས་རི། ཁང་གསར་གླིང་བྱས། འདི་གསུམ་གྱི་བར་ལ་འབྲི་ཁུང་པ་དང་ ༷
ཇ་

འཐབ། དེ་ནས་དཔོན་ཆེན་ལེགས་པ་དཔལ། དཔོན་ཆེན་སེངྒེ་དཔལ། དཔོན་ཆེན་འོད་ཟེར་སེངྒེས་སྔོན་ཅིང་དབེན་གྱི་དམ་ཁ་བཟུང་། དཔོན་ཆེན་ཀུན་དགའ་རིན་ཆེན། དཔོན་
ཆེན་དོན་ཡོད་དཔལ། དཔོན་ཆེན་ཡོན་བཙུན། ཡང་དཔོན་ཆེན་འོད་ཟེར་སེང་གེ། དཔོན་ཆེན་རྒྱལ་བ་བཟང་པོ། དཔོན་ཆེན་དབང་ཕྱུག་དཔལ། དཔོན་ཆེན་བསོད་ནམས་
དཔལ། ཡང་དཔོན་ཆེན་རྒྱལ་བ་བཟང་པོ། །དཔོན་ཆེན་དབང་བརྩོན། དཔོན་ཆེན་ནམ་མཁའ་བརྟན་པ། དཔོན་ཆེན་གྲགས་པ་རྒྱལ་མཚན། དཔོན་ཆེན་དཔལ་འབུམ། དཔོན་
ཆེན་བློ་ཆེན། དཔོན་ཆེན་གྲགས་པ་དབང་། ས་སྐྱའི་ནང་ཆེན་གཉེར་ལ། དཔོན་ཆེན་ཀུན་དགའ་བཟང་པོ། དཔོན་ཆེན་གཞོན་ནུ་དཔལ། དཔོན་ཆེན་ཀུན་གཞོན། དཔོན་དོན་
གྲུབ་དཔལ། དཔོན་བློ་གྲོས། ཞལ་ལུ་དཔོན་ཤེས་སྟོན་པ་རིན་ཆེན་དཔལ། དཔོན་གྲུབ་བཟང་། ཉེ་གནས་ཆེན་པོ་དཀོན་མཆོག་བཟང་པོ། ཉེ་གནས་འཇམ་རྒྱལ། ཡང་སྟོན་སྨྱུ

།པ་རིན་ཆེན་དཔལ་ལུང་གི་བསྐོས། སྟོན་པ་རིང་མོ། ཇོ་བཙུན་ཀུན་ཤེས། ཉེ་གནས་ཀུན་དགའ་འཕེལ། དཔོན་ཡོན་བཙུན་གྲགས་པ་དར་ལུང་གིས་༄༅།ཀ
བསྐོས། སྭ་ཏུའི་དམ་ཁ་བྱུང་སྟེ། ཡང་གསར་བསྐོས་བྱས། རིམ་བསམ་དུ་དབེན་ཤ་ལུང་གིས་བསྐོས། ཉེ་གནས་ནམ་མཁའ་རྒྱལ་མཚན་ལུང་གིས་བསྐོས། དཔོན་ཀུན་
རིན། ཉེ་གནས་འབུམ་སྐྱབས། ནམ་མཁའ་དཔལ་དུ་དབེན་ཤ། ཉེ་གནས་བཟང་པོ་དཔལ། དཔོན་པོ་ཆོས་རྒྱལ། དཔོན་སེངྒེ་རྒྱལ་མཚན། ཤེས་རབ་འོད་ཟེར་དུ་དབེན་ཤ་
དེའི་ཤུལ་དུ་དབོན་པོ་དཀོན་མཆོག་རིན་ཆེན་དང་། ནང་པ་ཀུན་དགའ་འབུམ་རྣམས་སོ།། །། ༈ བཅུ་བཞི་པ་བསྟན་པའི་གཏད་རབས་དང་མཁན་བརྒྱུད། བཤད་རྒྱུད་བྱུང་ཚུལ། པཎ་ཆེན་སྡོམ་བརྒྱུད་
ནི། བསྟན་པའི་གཏད་རབས། མཁན་བརྒྱུད། བཤད་རྒྱུད། བོད་ཀྱི་འདུལ་འཛིན་གྱི་གྱེས་ཚུལ་ནི། དང་པོ་བསྟན་པ་ཐུབ་པ་ཆེན་པོས་འོད་སྲུངས་ལ་གཏད། དེས་ཀུན་དགའ་༔л

བོ་ལ། དེས་ཤ་ནའི་གོས་ཅན། དེས་ཉེར་སྦས་ལ། དེས་ནག་པོ་ལ། དེས་དྷིར་ངྷི་ཀ་ལ། དེས་ལེགས་མཐོང་ལ་གཏད་ཅེས་ལུང་ཕྲན་ཚེགས་ལས་གསུངས། ལང་ཀར་
གཤེགས་པའི་མདོའི་འགྲེལ་པ་ལས། ཐུབ་པས་འོད་སྲུངས། དེས་ཀུན་དགའ་བོ། དེས་ཤ་ནའི་གོས་ཅན་ལ། དེས་ཨུ་པ་གུ་པ་ཏ་ལ། དེས་དྷིར་ངྷི་ཀ་ལ། དེས་སི་ཙ་ཀ་
ལ༑ དེས་བུདྡྷ་ཤནྟི་ལ། དེས་བུདྡྷ་མ་ཏི་ལ། དེས་སློབ་མ་དགེ་སློང་རྩིབས་ལ། དེས་སུ་ན་ཤ་ཏི་ལ། དེས་རྟ་སྐད་ལ། དེས་ཤབ་ལ། དེས་ཀླུ་སྒྲུབ་ལ། དེས་ཨཱརྻ་དེ་བ་
* ལ༑ དེས་རཱ་ཧུ་ལ་ལ། དེས་སཾ་ག་ནན་ཏི་ལ། དེས་དགེ་སློང་དགྲ་བཅོམ་པ་ལ། དེས་ལ་ག་ཡ་ཤ་ལ། དེས་ཀུ་མཱ་ར་ལ། དེས་ཤ་ཡ་ཏ་ལ། དེས་བྷ་སུ་བྷན་དྷ་ལ། དེས་ཨ་
ནན་ཏ་ལ། དེས་ཧིལ་ལིག་ན་ཡ་ཤ་ལ། དེས་དགེ་སློང་སེངྒེ་ལ་གཏད་ནས། དེ་མན་ཆད་ལ་བསྟན་པ་གཅིག་གིས་གཅིག་ལ་གཏད་པ་མེད་ཞེས་སོ། །དོན་གཉིས་པ་བོད་ཀྱི་

༄༅། །མཁན་བརྒྱུད་ནི། ཡང་དག་པར་རྫོགས་པའི་སངས་རྒྱས། ཤཱ་རིའི་བུ། སྒྲ་གཅན་འཛིན། བྲམ་ཟེ་སྒྲ་གཅན་འཛིན། ཀླུ་སྒྲུབ། ལེགས་ལྡན་
འབྱེད། ཡེ་ཤེས་སྙིང་པོ། ཞི་བ་འཚོ། སད་མི་མི་བདུན་གྱི་ནང་ནས། སྦ་རཏྣ། ལི་སངས་རྒྱས་ཡེ་ཤེས། ཀ་འོད་མཆོག་གྲགས། གཡོ་དགེ་འབྱུང་། གཙང་རབ་
གསལ། དམར་ཤཱ ཀྱ་མུ་ནི་གསུམ་མོ། །འགའ་ཞིག་ཞི་བ་འཚོའི་སློབ་མ་ཀ་མ་ལ་ཤཱི་ལ། དེས་གཡོ་དགེ་འབྱུང་། དེས་བླ་ཆེན། དེས་ཀླུ་མེས་ཞེས་བཞེད་པ་གདའ། འགའ་
ཞིག་སྦ་རཏྣས་ལྷ་ལུང་རབ་འབྱོར་དབྱངས། དེས་བླ་ཆེན་ཞེས་བཞེད་པའང་གདའ། གཡོར་གྱི་མཁན་བུ་བླ་ཆེན་པོ། དེས་སྤ་གོང་ཡེ་ཤེས་གཡུང་དྲུང་། གྲུམ་ཨ་ཙ་ར་ཡེ་ཤེས་
རྒྱལ་མཚན། དེས་དབུས་གཙང་གི་མི་ལྔའམ་དྲུག་གམ་བཅུར་གྲགས་པ་རྣམས་རབ་ཏུ་བྱུང་། འགའ་ཞིག་བླ་ཆེན་གྱིས་ཡ་གོང་དང་འོལ་པ་གནས་བརྟན་གྲགས་པ་གཉིས། དེ་

གཉིས་ཀྱིས་བསྣུབས་བྲག་དཔལ་གྱི་དབང་ཕྱུག་དང་། ཅོག་རོ་ཤེར་འབྱུང་གནས་གཉིས། དེ་གཉིས་ཀྱིས་ཤེས་ཆུང་ཤེར་གྲགས་དང་གྲུམ་གཉིས། གྲུམ་གྱིས་དབུས་གཙང་
ལྔར་བྱེད་ན་ཀླུ་མེེས་ཤེས་རབ་ཚུལ་ཁྲིམས། སུམ་པ་ཡེ་ཤེས་བློ་གྲོས། འབྲིང་ཡེ་ཤེས་ཡོན་ཏན། ལོ་ཚོང་གཉིས་ལྔར་བཞེད། དྲུག་ཏུ་བྱེད་ན། སྦ་རག་སྣོན། བཅུར་བྱེད་ན་ཀླ་
མེས་ཤེས་རབ་ཚུལ་ཁྲིམས། འབྲིང་ཡེ་ཤེས་ཡོན་ཏན། ཀླན་ཤེས་རབ་འབར། སྦ་ཚུལ་ཁྲིམས་སྙིང་པོ། རག་ཤི་ཚུལ་ཁྲིམས་འབྱུང་གནས་ཏེ་དབུས་པ་ལྔ། ལོ་སྟོན་རྡོ་རྗེ་
དབང་ཕྱུག །ཚོང་ཁེ་ཤེས་རབ་སེངྒེ། ཨུ་པ་དེ་ཀ་ར། འོ་བརྒྱད་སྤུན་གཉིས་ཏེ་བཅུར་བྱེད། འགའ་ཞིག་ཀླུ་མེས། འབྲིང་། སྦ་རག །ལོ་ཚོང་སྟེ་དྲུག་གི་བླ་ཆེན་ལ་
བླངས། གཞན་རྣམས་ཀྱིས་རྟིང་ལ་གྲུམ་ལ་བླངས་ཞེས་སྔ་ཕྱིར་བཞེད་པ་གདའ། སུམ་པ་ཡེ་ཤེས་བློ་གྲོས། གར་མི་ཡོན་ཏན་གཡུང་དྲུང་། དམར་ཤཱཀྱ་བྱང་ཆུབ་ལ་སོགས་པ་

༄༅། །རྟིང་གྲུམ་གྱི་མཁན་བུ་ཡིན་པར་བཞེད། ཀླུ་མེས་ཀྱི་རྟིང་ལ་གྲུམ་ལ་འདུལ་བ་ཉན། གཞན་ཚོས་སྔོན་ལ་བྱོན་པའི་རྗེས་ཀློང་ཐང་དུ་ཟིན་
ནས། བསྡོངས་ཡོངས་པར་བཞེད་དོ། །ཀླུ་མེས་ཀྱི་མཁན་བུ་ནི། ཞང་སྣ་ནམ་རྡོ་རྗེ་དབང་ཕྱུག །རྔོག་བྱང་ཆུབ་འབྱུང་གནས། གླན་ཡེ་ཤེས་ཤེས་རབ། གྲུ་མེར་ཤེས་རབ་
གྲགས་ཏེ་བུ་བཞིར་གྲགས་པ་དང་། གཟུས་ལ་སོགས་དཔག་ཏུ་མེད་ལ། གྲུ་མེར་གྱི་མཁན་བུ། ཡམས་ཤུད་རྒྱལ་བ་འོད། དེས་བྷོ་སོ་ཀོར། དེས་གྲ་པ་མངོན་ཤེས། དེས་
ཁྱུང་རིན་ཆེན་གྲགས། དེས་བྱ་འདུལ་དང་། སློབ་དཔོན་ཕྱྭ་པ་ལ་སོགས་པ། བྱས་རྩིས་པ་གཞོན་ནུ་སེང་གེ། དེས་དཔལ་ལྡན་གྲོ། དེ་ནས་བརྒྱུད་པ་རྣམས་ལགས་སོ། །ཡང་
ཀླུ་མེས། གླན་ཡེ་ཤེས་ཤེས་རབ། གླན་ཚུལ་ཁྲིམས་བྱང་། གླན་བསོད་གཞོན། གླན་འབྱུང་གནས་འབར། ཤཱཀྱ་པྲ་བྷ། ཡེ་ཤེས་གྲགས། ཁམས་པ་འབྲོག་ཆེན། བློ་གྲོས་

གྲགས་པ་ལ་སོགས་པ་ནེལ་པ་དང་རྒྱ་གསར་སྒང་པ་རྗེས་འབྲང་རྣམས་སོ། །ལོ་སྟོན་གྱི་མཁན་བུ་ཀྱི་ཡེ་ཤེས་དབང་པོ། རྨ་གསལ་བ་ཤེས་རབ། དེ་གཉིས་ཀྱི་རྒྱ་གཉིས་མོར་
གྱུར་པ། སྦལ་ཏི་ཇོ་སྲས། སྦལ་ཏི་དཔོན། ཞིག་པོ་ཤེར་སེང་ལ་སོགས་པ་སྐྱོར་མོ་ལུང་པ་རྗེས་འབྲང་དང་བཅས་པ་ལགས་སོ། །འདུལ་བ་སྟོད་དར་ནི། དྷ་ན་ཤཱི་ལ། ཛི་ན་མི་
ཏྲ་གཉིས་ཀྱི་སློབ་མ་བལ་པོའི་པཎྜི་ཏ་ཤཱ ཀྱ་སེ་ན། དེས་དྷརྨཱ་ཕ་ལ། དེས་གྲ་བྱི་ཕུའི་ཀླུང་ལོ ཙྪ་བ། དེས་མདའི་སྐྱོགས་འདུལ་འཛིན། དེས་ཞང་ཞུང་འདུལ་བ་འཛིན། དེས་ཞིང་
མོ་ཆེ་བྱང་ཆུབ་སེངྒེ་ལ་སོགས་པ་ལ་སིལ་ཆེར་གྲ་པ་རྗེས་འབྲང་དང་བཅས་པ་ཡིན་ཏེ་ཉུང་ཤས་ལས་མེད་དོ། །འདུལ་བའི་བཤད་རྒྱུད་ནི། སངས་རྒྱས། ཉེ་བར་འཁོར། ཀུན་
དགའ་བོ། ཤ་ནའི་གོས་ཅན། ཉེར་སྦས། ངྷིར་དྷི་ཀ །ནག་པོ། ལེགས་མཐོང་། བློ་མི་འབེབས། ཡོན་ཏན་འོད། ཤཱཀྱ་འོད། ཆོས་ཀྱི་བཤེས་གཉེན་གཉིས། དེས་

།གཉིས་ཀྱིས། སེངྒེ་གདོང་ཅན། དེས་དྷ་ན་ཤི་ལ་དང་། ཛི་ན་མི་ཏྲ་གཉིས་ལ། དེས་ཅོག་རོ་ཀླུའི་རྒྱལ་མཚན། དེས་གཡོ་དགེ་འབྱུང་། གཙང་༄༅།
རབ་གསལ། དམར་ཤཱ ཀྱ་མུ་ནི། དེ་གསུམ་གྱིས་འདུལ་བ་ཁུར་ནས་ཧོར་ཡུལ་དུ་བྱོན་པས་སྐད་མི་གཅིག་པས་ཕན་པ་མ་བྱུང་ནས། མདོ་ཁམས་དན་དིག་ཤེལ་གྱི་དགོན་པར་ཀུན་
གཤེན་གསལ་འབར་རབ་ཏུ་བྱུང་སྟེ། མིང་དགེ་བ་གསལ་དུ་བཏགས་ཏེ་འདུལ་བ་བསླབས་སོ། །དེས་གྲུམ་ལ་སོགས་ལ། གྲུམ་ལ་ཀླུ་མེས་ཀྱིས། དེ་ལ་གཟུས་རྡོ་རྗེ་རྒྱལ་
མཚན། གཟུས་ལ་གཟུས་ཀྱི་བུ་བཞི་ནི། རོང་ཁར་ཕུག་གི་སྣེ་པོ་གྲགས་པ་རྒྱལ་མཚན། ཀྭ་ཆུའི་སྦོ་ཆུང་ཚུལ་ཁྲིམས་འབྱུང་གནས། འཛིམས་པ་ཤེས་རབ་འོད། རྒྱལ་གྱི་གླན་
ཚུལ་ཁྲིམས་བྱང་ཆུབ་རྣམས་སོ། །འཛིམས་པ་མ་གཏོགས་སུམ་ལ་རྒྱས། གསན་ཁྱད་པར་སྣེ་པོའི་སློབ་མ་ཡིན། ཡང་སྣེ་པོའི་སློབ་མ་སོག་པ་ཚུལ་ཁྲིམས་བླ་མ། སྦ་ཆུང་གི་༔

སློབ་མ་ཉང་འཚམས་པ་རིན་ཆེན་བླ་མ། འཛིམས་པའི་སློབ་མ་ཀོ་ཁྱིམ་པ་ཡེ་ཤེས་བླ་མ་ལ་ཡང་རྒྱས་གསན་ཏེ། རྒྱའི་བླ་མ་རྣམ་གསུམ་ཟེར་རོ། །སྟོད་དར་ནི། དྷ་ན་ཤཱི་ལ། ཛི་
ན་མི་ཏྲའི་སློབ་མ་བལ་པོ་ཤཱཀྱ་སེ་ན། དེས་དྷརྨཱ་ཕ་ལ། དེས་གྲ་བྱི་ཕུའི་ཀླུང་ལོ་ཙཱ་བ། དེས་མདའི་སྐྱོགས་འདུལ་འཛིན། དེས་གཟུས་ཞེས་བཞེད་དོ། །རྒྱལ་འདུལ་གྱི་སློབ་མ་
ཀྱི་ཕོ་ཚུལ་འཕགས། ཚ་རོང་པ་འདུལ་འཛིན་རྨ་ཚོ་བྱང་རྟོར། བྱ་འདུལ། ཤ་མི་སྨོན་ལམ་འོད་ལ་སོགས་པ་བསམ་གྱིས་མི་ཁྱབ། བ་ཕྱར་བ་དང་ཟམ་ཚེར་བ་ལ་སོགས་པ་
ནི། རྒྱ་ནས་བརྒྱུད་པའོ། །ཤ་མི་ནི་ཚ་རོང་པའི་ཡང་སློབ་མ་ཡིན། བྱ་འདུལ་རྨ་ཚོའི་སློབ་མ་ཡིན། བྱ་འདུལ་ནས་བརྒྱུད་པ་རྩིབས་པ་གཞོན་ནུ་སེངྒེ་ཉང་སྟོད་མཁར་ལུང་ནས་
བརྒྱུད་པ་རྣམས་དང་། སངས་རྒྱས་གཞུང་པ་དང་། ཨར་དོག་པ། ནག་མོ་དང་། རི་ཟན་རྟོག་པ་དང་། བཀྲ་ཤིས་སྒང་པ་ཇོ་གདན་རྡོ་རྗེ་དཔལ་ནས་བརྒྱུད་པ་ལ་སོགས་སོ།

༄༅། །བྱ་འདུལ་གྱི་སློབ་མ། དཔལ་ཆེན་ཡེ་ཤེས་གཡུ་དྲུང་། དེའི་སློབ་མ་མཁན་པོ་ཤུན་པ། དེའི་སློབ་མ་ཞིག་པོ་ཤེར་ཡེས་ལ་སོགས་པ་དགའ་བ་གདོང་
པ་བྱ་འདུལ་ནས་བརྒྱུད་པའོ། །ཀྱི་ཕོ་ཚུལ་འཕགས་ཀྱི་སློབ་མ་རྟར་འདུལ་བ་འཛིན་པ། དེའི་སློབ་མ་སྟོང་འདུལ་བ་འཛིན་པ་ལ་སོགས་ནེལ་པ་རྗེས་འབྲང་དང་བཅས་པ་རྣམས་
ལགས་སོ། །ཤ་མིའི་བུ་བཞིར་གྲགས་པ་ནི་རྒྱ་དུར་གྱི་ཀླུབ་དཀར་འདུལ་འཛིན། ཡང་དབེན་གྱི་ཇོ་གདན་པ་ཚུལ། སྦལ་ཏི་ཇོ་སྲས་ཐག་མ་རྡོར་གཞོན་རྣམས་ཡིན་ལ། ཐག་མའི་
སློབ་མ་རྣལ་འབྱོར་བྱང་སེང་ནས་བརྒྱུད་པ་ཇོག་པོ་དགོན་གསར་བ་སངས་རྒྱས་ཇོ་སྲས། བྲག་རྩ་བ་སྟོན་ནམ། ལྷ་དགེ་འདུན་སྒང་པ་ལ་སོགས་པ་རྣམས་སོ། །ཀླུབ་དཀར་ནི་རྒྱ་
དུར་བ་ཡིན་ལ། ཤ་མི་གཡུ་རྩེར་བྱུང་། ཚ་རོང་པ་ཚ་རོང་དང་སྤུ་གུ་དོར་བྱུང་སྟེ། ལྷག་རུ་ལ་སོགས་པ་ཡར་ཀླུང་གི་འདུལ་བ་འཛིན་པ་རྣམས་དང་། རྩིབས་དཀར་བ་ཟངས་

བཅོ་ལྔ་པ་ཆེན་པ། མཚོ་སྣ་བ་ལ་སོགས་པ་རྣམས་ནི་ཚ་རོང་པ་ནས་བརྒྱུད་པའོ། །ཡང་ཐག་མ་རྡོར་གཞོན། ཐག་མ་ཀ་བ་ཆེན་པོ་དར་མ་སེངྒེའི་ཡང་སློབ་མ་ཡིན་ནོ།། །།
པཎ་ཆེན་སྡོམ་རྒྱུན་བྱུང་ཚུལ། པཎ་ཆེན་སྡོམ་བརྒྱུད་བྱུང་ཚུལ་ནི། བླ་མ་པཎ་ཆེན་ཤཱཀྱ་ཤྲཱི་བོད་དུ་བྱོན་པའི་དུས་སུ་ཆུ་ཤུལ་སྤྲོག་མ་དགོན་པར་མི་བཅུ་གཅིག་གིས་བསྙེན་རྫོགས་བྱས་པའི་ནང་
ནས། མཁན་པོ་རྡོ་རྗེ་དཔལ་དང༌། བྱང་ཆུབ་དཔལ་གཉིས་ཀྱིས་ཕྱག་ཕྱི་ལ་འགྲོ་བར་ཞུས་པས། ཟུལ་ཕུའི་ན་བཟའ་འཕྲེད་གསོལ་ལ་འདུལ་བ་ཉོན་ལ་ཤོག་གསུངས་
*ནས། འདུལ་བ་བསླབ་བྱོན་པས། པཎ་ཆེན་གྱི་བླ་མཆོད་ཇོ་གདན་གཙང་སོ་བའི་ཕྱི་ལ་བླ་མཆོད་ལ་བཞག །པཎ་ཆེན་རྒྱ་གར་ལ་འབྱོན་པའི་དུས་སུ། ཕྱག་ཕྱི་ལ་འགྲོ་ཞུས་
པས། རྒྱ་གར་དུ་ཚད་པ་མི་ཐུབ། གཙང་སོ་བ་ལ་རྟེན་ལ་འདུལ་བ་ཤོད། དགེ་སློང་བཞི་སྡེ་དང་མ་བྲལ་བ་གྱིས་གསུངས་ནས། གཙང་སོ་བ་གཤེགས་པའི་རྗེས་ལ་མཁན་པོ་རྡོ་

།རྗེ་དཔལ་གྱིས་མཁན་པོ་བྱས། བྱང་ཆུབ་དཔལ་གྱིས་སློབ་དཔོན་བྱེད་དུས་ལོགས་སུ་འཐེན་བཞེད་ནས། སོ་སོར་གྱེས་པས་ཚོགས་པ་སྡེ་གཉིས་སུ་༄༅།
བྱུང་། །དེའི་རྟིང་ལ་བླ་མ་ཆོས་ཀྱི་རྒྱལ་པོའི་བསྙེན་རྫོགས་ཀྱི་མཁན་སློབ་ལ་གོང་དུ་གདན་འདྲེན་བྱུང་བས། མཁན་པོ་བྱང་ཆུབ་དཔལ་གྱིས། མཁན་པོ་ལ་གཙང་སོ་དབང་ཕྱུག་
གྲགས་གདན་སར་བསྐོས་ནས་འདམ་དུ་བྱོན་པས། ལམ་དུ་ཕེབས་དུས་བླ་མ་ཆེན་པོ་བསྙེན་རྫོགས་མཛད་ཟིན་པ་གསན་ནས་ལོགས་སུ་བཞུགས་པས་ཚོགས་པ་གཉིས་བྱུང་ངོ༌། །
དེའི་གདན་ས་མཁན་པོ་བདེ་བ་དཔལ་གྱིས་མཛད། དེ་རྗེས་མཁན་པོ་བཀའ་བཞི་པ་གྲགས་གཞོན་གྱིས་མཛད། དེའི་རྗེས་མཁན་པོ་བསོད་ནམས་གྲགས། དེ་རྗེས་མཁན་པོ་བསོད་
ནམས་བཟང་པོ། མཁན་པོ་གཙང་སོའི་རྗེས་སུ་ཁོང་རང་གི་དབོན་པོ་གཞོན་བྱང་པས་མཛད། དེ་རྗེས་ཁོང་གི་དབོན་པོ་མཁན་པོ་འདུལ་ཚད་པ་བྱང་ཆུབ་བཟང་པོ། དེ་རྗེས་མཁན་

པོ་འདུལ་ཚད་པ་དོན་གྲུབ་དཔལ། ཚོགས་ཆེན་པ་མཁན་པོ་རྡོ་རྗེ་དཔལ་གྱི་རྗེས་སུ། མཁན་པོ་སངས་རྒྱས་དཔལ། དེ་རྗེས་མཁན་པོ་འོད་ཟེར་དཔལ། དེ་རྗེས་མཁན་པོ་ཆོས་ཀྱི་
རྒྱལ་མཚན། དེ་རྗེས་མཁན་པོ་སང་རིན། དེ་རྗེས་མཁན་པོ་བསོད་ནམས་དཔལ། དེ་རྗེས་མཁན་པོ་ཤེས་རབ་མགོན། དེ་རྗེས་མཁན་པོ་སེང་གེ་རྒྱལ་མཚན། མཁན་པོ་སངས་
རྒྱས་དཔལ་གྱི་དུས་སུ། གཞུ་པ་མཁན་པོ་དཀོན་མཆོག་བཟང་པོས་ལོགས་སུ་ཐེན་པས། བྱེ་རྫིང་པའི་ཚོགས་པ་བྱུང་། དེ་རྗེས་མཁན་པོ་ཐུགས་རྗེ་དཔལ། དེ་རྗེས་མཁན་པོ་ཀུན་
དགའ་དཔལ། དེ་རྗེས་མཁན་པོ་ཚུལ་ཁྲིམས་དཔལ། དེ་རྗེས་མཁན་པོ་སངས་གཞོན། དེ་རྗེས་མཁན་པོ་དར་མ་བཟང་པོ། དེ་རྗེས་མཁན་པོ་ཚུལ་ཁྲིམས་མགོན་
པོའོ།། །། ༈ བཅུ་དྲུག་པ་བཀའ་གདམས་པའི་བརྒྱུད་པ་བྱུང་ཚུལ། ཇོ་བོ་བཀའ་གདམས་པའི་བརྒྱུད་པ་ནི། མཁན་པོ་ཞི་བ་འཚོ་རབ་ཏུ་བཟང་པོ་འཁྲུངས་པའི་གདུང་བརྒྱུད། ཤར་ཕྱོགས་ཟ་

།ཧོར་གྱི་རྒྱལ་པོ་དགེ་བའི་དཔལ་གྱི་སྲས་གསུམ་གྱི་འབྲིང་པོ་ཟླ་བའི་སྙིང་པོ་དགེ་འདུན་ཕལ་ཆེན་སྡེ་ལས་རབ་ཏུ་བྱུང་བ། བི་ཀྲ་མ་ལའི་གནས་༄༅།
བརྟན། ཇོ་བོ་དཱི་པཾ་ཀ་ར། དེ་ལ་སློབ་མ་རྒྱ་གར་དང་བོད་དུ་མང་དུ་བྱོན་ཀྱང་། བོད་དུ་སྲས་ཀྱི་ཐུ་བོ་ཁུ་རྔོག་འབྲོམ་གསུམ། དེའི་ནང་ནས་བཀའ་གདམས་ཀྱི་མེས་པོ་འབྲོམ་སྟོན་
པ་རྒྱལ་བའི་འབྱུང་གནས། སྟོད་ལུང་པ་གནམ་གྱི་བྱེ་མ་ལུང་པ། རྟེན་དགེ་བསྙེན། ར་སྒྲེང་དགོན་པ་བཏབ། དེའི་སྲས་མང་དུ་བྱོན་ཀྱང་། སྐུ་མཆེད་གསུམ་ནི། ཕུ་ཆུང་བ་
གཞོན་ནུ་རྒྱལ་མཚན། པོ་ཏོ་བ་རིན་ཆེན་གསལ། སྤྱན་སྔ་བ་ཚུལ་ཁྲིམས་འབར་ཏེ། ཁམ་པ་ལུང་པ་དང་བཞིར་གྲགས། ཕུ་ཆུང་བས་སློབ་མ་མཾ་བསྟེན་ནོ།། །།
བདུན་པ་བཀའ་གདམས་གཞུང་པའི་བརྒྱུད་པ་བྱུང་ཚུལ་ནི། པོ་ཏོ་བ་ལ་སློབ་མ་ཉིས་སྟོང་བརྒྱད་བརྒྱ་ཙམ་འདུས། ར་སྒྲེང་གི་གདན་ས་ལོ་གསུམ་མཛད། ཐུགས་ཀྱི་སྲས་བུ་ཆེན་བརྒྱད་དུ་

གྲགས། གཙང་དུ་རམ་ལྡིང་མེ་བ། སྣང་གྲེ་ལྷས་པ་གཉིས། གཉལ་ན་གླང་གཉོས་གཉིས་སུ་གྲགས་ཏེ། གཉལ་པ་ཆོས་འབར་དང་། བུན་པ་ལྷ་རྗེ་གཉིས། དོལ་ནས་བྷེ་མོ་བུ་
ཆུང་པ་དང་། རོག་དམར་ཞུར་བ་གཉིས། དབུར་སྟོད་ནས་ཞང་ཤ་ར་བ་ཡོན་ཏན་རྒྱ་མཚོ། གླང་རི་ཐང་པ་རྡོ་རྗེ་སེངྒེ་གཉིས་ལ་ཉི་ཟླ་ཟུང་གཅིག་ཏུ་གྲགས། གླང་རི་ཐང་པའི་
སློབ་མ་ཤའོ་སྒང་པ་ནས། གླང་ཐང་ཞང་། དགེ་བཤེས་གཉན། སློབ་དཔོན་སྒོམ་པ། དགེ་བཤེས་མགར། སློབ་དཔོན་གཙང་པ། དེ་ནས་གླང་ཐང་སངས་རྒྱས་དབོན། རྒྱ་
མ་བ་ལ་ཕུལ། གླང་ཐང་ཞང་གི་སློབ་མ་ཆོས་རྗེ་ཕག་མོ་གྲུ་པ་ཡང་ཡིན། ཞང་ཤ་ར་བ་ལ་གྲྭ་པ་སུམ་སྟོང་དྲུག་བརྒྱ་ཁ་ཡར་ཙམ་བྱུང་བའི་ནང་ནས་བཀའ་བབས་བཞིར་གྲགས་པའི་
བྱང་ཆུབ་སེམས་ཀྱི་བཀའ་བབས་ཡིན། འཆད་ཁ་བ་ལ་རྣམ་ཐར་གྱི་བཀའ་བབས། ཉི་མལ་འདུལ་འཛིན་ལ་ལོངས་སྤྱོད་ཀྱི་བཀའ་བབས། རྣལ་འབྱོར་ཤེས་རྡོར་འདིས་གདན་ས་ལྩ

།ལོ་གསུམ་མཛད། གཞུང་བཤད་ཀྱི་བཀའ་བབས་དམ་པ་སྟབས་ཁ་བ་དང་བཞི། སྣར་ཐང་པ་ཆོས་ལུང་སྐུ་གཤེགས་དང་ལྔ་ཡིན། སྔར་གྱི་སྟབས་༄༅།
ཁ་བས། འདོད་འཇོ། ངར་དགོན། ཁྲ་ཕུ། སྟབས་ཁ་བ་དང་བཞི་བཏབ་བོ། །བྱ་འཆད་ཁ་བའི་སློབ་མ་སེ་སྤྱིལ་བུ་བ་དང་རྣལ་འབྱོར་བྱང་སེང་། གན་པ་དར་རེ་ལ་སོགས་པ་
རྣམས་ཡིན། སེས་སྤྱིལ་བུ་བཏབ། དེའི་སློབ་མ་ལྷ་རིན་པོ་ཆེ། དེས་ལྷ་འགྲོ་བའི་མགོན་པོ། དེས་ལྷ་ལུང་གི་དབང་ཕྱུག དེ་ཇོ་གྲགས་ཀྱི་ཁུ་བོ་སྐྱོ་མོ་དར་རྒྱན་གྱི་བུ་
ཡིན། དེས་ལྷ་ཟུར་ཁང་པ། དེས་ཇོ་བོ་གྲགས་རིན་གྱི་སྲས། རྣལ་འབྱོར་བྱང་སེང་གིས་གྲོ་པ་དགོན་པ་བཏབ་བོ། །སངས་རྒྱས་དར་རེས་མཁའ་རུ་དགོན་པ་བཏབ་བོ། །སྣར་
ཐང་པ་གླང་གཏུམ་སྟོན་བློ་གྲོས་གྲགས་ཀྱིས་སྣར་ཐང་བཏབ་སྟེ། ཆོས་ལུང་དུ་སྐུ་གཤེགས་པས། ཆོས་ལུང་སྐུ་གཤེགས་སུ་གྲགས། དེའི་གདན་ས་སྡིང་དཀར་སྐུ་

གཤེགས། ཤེས་རབ་གྲགས་ཀྱིས་སྣར་ཐང་ཞེས་པའི་མིང་བཏགས། དེའི་གདན་ས་ཞང་བཙུན་རྡོ་རྗེ་འོད། དེ་རྣམས་ཀྱི་སློབ་མ་དཔལ་ལྡན་གྲོ་བདག་ཉིད་དུ་གྲགས། དེས་
སངས་རྒྱས་སུམ་ཅུ་སོ་ལྔ་དང༌། རྗེ་བཙུན་སྒྲོལ་མ་དང་། གནས་བརྟན་བཅུ་དྲུག་དང༌། གྲུབ་ཐོབ་ཉང་རི་ཁྲོད་པ་རྣམས་ཀྱི་ཞལ་གཟིགས། སངས་རྒྱས་སྟོང་གི་ཡ་གྱལ་དུ་
གྲགས། དེའི་སློབ་མ་ཞང་སྟོན་ཆོས་ཀྱི་བླ་མ། དེའི་རྗེས་སུ་སངས་རྒྱས་སྒོམ་པ་སེངྒེ་སྐྱབས། དེས་བྱང་ཆེན་བཏབ། འགྲོ་མགོན་ཞང་དང་དུས་མཚུངས་ཡིན། དེའི་རིང་ལ་དྷ་.tgiv.blazra.lr.ab
ན་ཤི་ལའི་སློབ་མ་སྐྱེལ་ནག་གྲགས་སེང་གིས་མཚན་ཉིད་ཀྱི་གྲ་ས་བཙུགས། བཅོམ་ལྡན་རལ་གྲི་ལ་སོགས་བྱུང་། དེའི་གདན་ས་མཁན་པོ་མཆིམས་ནམ་མཁའ་གྲགས། བླ་མ་»
འཕགས་པའི་བླ་མ་ཡིན། ལྷ་ཁང་རྙིང་མ་བཞེངས། ཆུ་མིག་ཆོས་འཁོར་ཆེན་མོའི་གྲལ་དཔོན་མཛད། དེའི་སློབ་མ་སྐྱོ་སྟོན་སྨོན་ལམ་ཚུལ་ཁྲིམས། དེས་སྣར་ཐང་གི་གཙུག་

།ལག་ཁང་ཆེན་མོ་དང་ལྕགས་རི་ཆེན་མོ་བཞེངས། དེའི་གདན་ས་ཆོས་རྗེ་ཉི་མ་རྒྱལ་མཚན། དེས་ཚུལ་ཁྲིམས་སྟག་བརྒྱད་བསྐོས། ཆོས་ཁྲིམས་
དག་ཐེར་ཆེར་མཛད། དེའི་རྗེས་སུ་མཁན་པོ་འདུལ་བ་འཛིན་པ་གྲགས་པ་བརྩོན་འགྲུས་ཟེའུ་སེ་ཆེན་དང་། ཨོལ་ཇ་དུ་རྒྱལ་པོའི་དུས་སུ་གོང་དུ་བཞུགས་ནས་བསྟན་པ་དང་གདན་
ས་ལ་ཕན་པ་རྒྱ་ཆེར་མཛད། དེའི་སློབ་མ་མཁན་ཆེན་གྲགས་པ་ཤེས་རབ། དེའི་གདན་ས་པ་མཁན་པོ་མཆིམས་བློ་བཟང་གྲགས་པ། ཤ་ཁྲིམས་དང་ཁམས་པ་མི་བསྟེན་པའི་
ཁྲིམས་མཛད། དེ་ལ་སོགས་གཞུང་འཆད་ཉན་བྱེད་པ་རྣམས་པོ་ཏོ་བའི་བརྒྱུད་དེ། བཀའ་གདམས་པ་གཞུང་པར་གྲགས་སོ།། །། ༈ བཅོ་བརྒྱད་པ་བཀའ་གདམས་མན་ངག་པའི་བརྒྱུད་པ་བྱུང་
ཚུལ། སྤྱན་སྔ་བ་ཚུལ་ཁྲིམས་འབར་གྱིས་ལོ་དགོན་པ་བཏབ། དེའི་སློབ་མ་སྟོད་ལུང་པ་རིན་ཆེན་སྙིང་པོས་བཙན་གྲོ་དགོན་པ་བཏབ། སྟོད་ལུང་པའི་དབོན་པོ་སྤྱན་སྔ་བའི་གསོལ་ཇ་

གཞོན་ནུ་འོད་ཀྱིས་བྱ་ཡུལ་བཏབ་སྟེ། བྱ་ཡུལ་བ་ཆེན་པོར་གྲགས། དེའི་སློབ་མ་ཆེན་པོ་བཅུ་བཞིར་གྲགས་པ་བྱུང་སྟེ། ཁམས་སུ་རབ་ཁ་བ་ཆེན་པོ། ངང་ཚང་པ་ཆེན་པོ་
གཉིས། དྭགས་པོར་ཤར་པ་གླིང་པ་ཆེན་པོ་དང་། བོ་ཐང་བ་ཆེན་པོ་གཉིས། གཡེ་རུ་རི་མེར་བ་ཆེན་པོ། རྒྱ་རི་བ་ཆེན་པོ། གཙང་དུ་བྲག་དམར་བ་ཆེན་པོ་དང་། བྲག་ནག་པ་
ཆེན་པོ། བུ་སྨན་པ་ཆེན་པོ། མལ་གྲོར་བ་ཤུལ་པ་ཆེན་པོས་རྒྱལ་པོ་སྟེངས་བཏབ། ཁྲོམ་ཞེར་ཆེན་པོས་སྐམ་སྐམ་བཏབ། སྨད་དུམ་བུ་རི་བ་ཆེན་པོ་བྱང་ཆུབ་སེམས་དཔའ་ཟླ་
རྒྱལ་གྱིས་དུམ་བུ་རི་བཏབ། སྒྱེར་སྒོམ་པ་ཆེན་པོས་རྒྱ་མའི་མཆོད་ཁང་རྙིང་མ་དང་རིན་ཆེན་སྒང་བཏབ་བོ། །བྱ་ཡུལ་དུ་སྣུབས་མཆོད་གནས། གཙང་པ་ཇོ་སྲས་རིན་པོ་ཆེ་གླང་
ལུང་པ། ལོར་དགེ་བཤེས་གནས་བརྟན། གཙང་པ་རིན་ཆེན་གླང་ལུང་པ་ནས། བྱ་ཡུལ་དང་གཉིས་ཀ་བསྐྱངས། དེས་སེ་རྣལ་འབྱོར། དེས་སངས་རྒྱས་སྒོམ་པ། དེས་ཟེམ་

།ཚེ་རིང་མོ་བ། དེས་ཁམས་པ་ལུང་པ། དེས་སངས་རྒྱས་གཙང་སྟོན་འབྲི་ཁུང་པས་བཀྲོངས། དེའི་རྗེས་སུ་སློབ་དཔོན་ཇོ་བོས་ལྷ་ཁང་༄༅།
གསོས། དེས་སངས་རྒྱས་སྟོན་པ། དེས་སློབ་དཔོན་སྒོམ་པ། དེས་སློབ་དཔོན་རྒྱལ་སྟངས་པ། དེས་སློབ་དཔོན་བཙན་ཁྲོ་བ། སྤྱན་སྔ་ཚུལ་ཁྲིམས་མགོན་པོ། བྱ་ཡུལ་བ་
* འདི་གདན་ས་ཆོས་པ་གང་བཟང་རེས་འཛིན་པ་མིན་པ། དབོན་བརྒྱུད་ཀྱི་འཛིན་པའི་སྲོལ་མེད། རྒྱ་མ་བའི་སྒྱེར་སྒོམ་པ་ཆེན་པོས། རྒྱ་མ་རིན་ཆེན་སྒང་དང་། རྒྱ་མའི་མཆོད་
ཁང་རྙིང་མ་བཏབ་པའི་རྗེས་སུ་བྱ་ཡུལ་བ་ཆེན་པོའི་སྐྱེ་བ་ཡིན་ཟེར། སངས་རྒྱས་དབོན་སྟོན་གྱིས་རྒྱ་མའི་ལྷ་ཁང་གསར་མ་བཏབ། དེས་སློབ་དཔོན་སངས་ཡོན། དེས་སློབ་
དཔོན་གཞོན་ནུ་སེངྒེ། དེས་སློབ་དཔོན་སྐམ་དགོན་པ་གཞོན་ནུ་འབུམ། དེས་སློབ་དཔོན་འོད་འབྱུང་། དེས་སློབ་དཔོན་གཞོན་ནུ་འོད། དེས་སློབ་དཔོན་བཀྲ་ཤིས་རྒྱལ་

མཚན། རྒྱ་མ་བ་འདི་རྣམས་སྒྱེར་གྱི་གདུང་བརྒྱུད་ཀྱིས་འཛིན་པ་སྲོལ་ཡིན། ཡང་ཇོ་བོའི་སློབ་མའམ་བླ་མཆོད་བཞི་ལས། རྣལ་འབྱོར་པ་ཕྱག་ཁྲི་མཆོག །རྣལ་འབྱོར་པ་ཤེས་
རབ་རྡོ་རྗེ། རྣལ་འབྱོར་པ་འཛེངས་དབང་ཕྱུག་རྒྱལ་མཚན་གྱིས་སློབ་མ་མ་བསྐྱངས། རྣལ་འབྱོར་པ་ཆེན་མོ་ལུང་ཨ་མེས་བྱང་ཆུབ། དཔལ་ལྡན་དགོན་པ་བར་གྲགས་པའི་སློབ་
མ༑ ཞང་ཀ་མ་བ། གཉན་སྣ་མོ་བ། འབྲེ་ཀོ་དེ་ལུང་པ། ཚེ་ཀོང་སྣེ་ཟུར་བ་བཞི་ལ། དགོན་གྱི་བུ་བཞིར་གྲགས་པ། ཁ་རག་སྒོམ་ཆུང་དང་ལྔ་སྟེ། དེ་རྣམས་སོ་སོའི་བརྒྱུད་
དང་། ཁྱད་པར་སྣེ་ཟུར་བའི་བརྒྱུད། གཙང་ན་གྲང་པོ་ལུང་པ་དང་། སྤྱི་བོ་ལྷས་པ་ལ་སོགས་པ་དང་། དབུས་ན་རྒྱ་མ་རིན་ཆེན་སྒང་པའང་ཡིན་ཏེ། དེ་ལ་སོགས་པ་གདམ་
ངག་གཙོ་བོར་སྟོན་པས་བཀའ་གདམས་གདམ་ངག་པར་གྲགས་སོ།། །། ༈ བཅུ་དགུ་པ་བཀའ་གདམས་ལམ་རིམ་པའི་བརྒྱུད་པ་བྱུང་ཚུལ། ཡང་ཇོ་བོའི་སློབ་མ་ནག་ཚོ་ལོ་ཙཱ་བ། དེའི་སློབ་མ་ ༷

༄༅། །རོང་པ་ཕྱག་སོར་པ། སྐུ་ཚེ་ཧྲིལ་པོར་སྐུ་མཚམས་ལ་བཞུགས། ལན་གཅིག་འཁྲུག་ཟླུམ་ལ་བྱོན་པ། སྨ་ཚོ་བྱང་རྟོར་གྱིས་འུ་ཤང་རྟོར་སྤྱན་དྲངས་
ཏེ། གྲྭ་པ་ལྔ་བརྒྱ་དང་བཅས་པས་ཆོས་ཞུས་པའི་ནང་ནས། ཟུར་ཆོས་པ་བཞིས་ཟིན་བྲིས་སོ་སོར་བྱས་པས། བསྟན་རིམ་བཞི་བྱུང་བ་ལ། རོང་པའི་བུ་བཞིར་གྲགས་པ་
ནི། ཟུལ་ཕུའི་བྱ་འདུལ་བ་འཛིན་པ་ཆེན་པོ། རོག་སྟག་ཅན་པ། གཙང་ན་ཞུ་ལྡན་པ་ཆེན་པོ། རྣམ་པར་བ་ཆེན་པོ། འདིས་རྣམ་པར་དང་། རམ་པ་ལྷ་སྡིངས་བཏབ། གསང་
ཕུ་ནེའུ་ཐོག་གི་གདན་ས་ཡང་ལོ་བདུན་མཛད། དེ་དག་ནི་རོང་པའི་བཀའ་བརྒྱུད་ལགས། རོང་པ་ཕྱག་སོར་བའི་དགོན་པ། བཅོམ་ཆུང་བའི་ཕུ། རྭ་སྒྲེང་གི་འོག་ན་ཡོད་
པས། བཀའ་གདམས་འོག་མར་གྲགས་ཏེ། རྭ་སྒྲེང་བཀའ་བརྒྱུད་དང་གཉིས་ལས། བཀའ་གདམས་གོང་འོག་ཏུ་གྲགས་སོ།། །། ༈ ཉི་ཤུ་པ་གསང་ཕུ་དགོན་པའི་གདན་རབས།

པ་མྱ་ངན་ལས་འདས་ནས་ལོ་སུམ་སྟོང་ཉིས་བརྒྱ་དང་བརྒྱད་ན། བོད་ཁ་བ་ཅན་གྱི་ལྗོངས། འབྲོག་ཚོ་དང་ཉེ་བའི་ས་ཕྱོགས་སུ་གསང་སྔགས་རྙིང་མའི་དགེ་བའི་བཤེས་གཉེན་ཆེན་
པོ་རྡོ་རྗེ་གཞོན་ནུ་ཞེས་བྱ་བའི་སྲས་ལྔའི་ཆེ་ཤོས། རྔོག་ལེགས་པའི་ཤེས་རབ་ཀྱིས། ཇོ་བོ་རྗེ་ལ་སོགས་པའི་མཁས་གྲུབ་དུ་མ་བསྟེན་ཅིང་། གསང་ཕུ་ནེའུ་ཐོག་གི་གཙུག་ལག་
ཁང་བཞེངས་ཏེ། བསྟན་པའི་བྱ་བ་རྒྱ་ཆེར་མཛད། དེའི་གཅུང་པོ་ཇོ་སྲས་ཀླུ་ཁྲི། ཀླུ་བྱང་། ཆོས་སྐྱབས། ཐུབ་པ་དང་བཞིའི་ཆུང་སྟག །ཇོ་སྲས་ཆོས་སྐྱབས་ཀྱི་ཇོ་མོ་དཔལ་
མོ་ཞེས་པ་ཁབ་ཏུ་བཞེས་པ་ལ། ས་ལ་གནས་པའི་སེམས་དཔའ་ཆེན་པོ་ཐུགས་རྗེ་དང་སྨོན་ལམ་གྱི་སྟོབས་ཅན་རྔོག་བློ་ལྡན་ཤེས་རབ་ཞེས་པ་ལྕགས་ཕོ་ཕག་གི་ལོ་ལ་སྐུ་
འཁྲུངས། དེ་ཉིད་གཞོན་ནུའི་དུས་ནས། བརྩོན་འགྲུས་དང་། བློ་གྲོས་དང་། བརྩེ་བ་རྨད་དུ་བྱུང་བས། ལོ་བདུན་གྱི་བར་དུ་ཁུ་བོ་དང་ཀ་ཆུའི་སྦོ་ཚུལ་ཁྲིམས་ཤེས་རབ་ལ་

། སོགས་པའི་དྲུང་དུ་ཀློག་དང་། ཡི་གེ་དང་། སྐད་རིགས་དང་། འདུལ་བ་ལ་སོགས་པའི་བསྟན་འཆོས་ལ་ལེགས་པར་སྦྱངས་ཤིང་ལུས་ངག་གི་༄༅།
ཞབས་ཏོག་གིས་ཀྱང་མཉེས་པར་མཛད་དོ། །དེ་ནས་ཁུ་བོས་ཀྱང་བསྟན་པའི་ཁུར་བསྐུར་ཞིང་། ཐུགས་རྗེའི་དབང་གིས་བལ་པོ་དང་། རྒྱ་གར་དབུས་ཕྱོགས་དང་། ཁ་ཆེའི་
ཡུལ་དུ་བྱོན་ཏེ། པཎྜི་ཏ་སན་ཛ་ན་དང༌། འབུམ་ཕྲག་གསུམ་པ་དང་། སྤ་ར་ཧེ་ཏ་དང་། མ་ཧཱ་ཛྙཱ་ན་དང་། སུ་མ་ཏི་ཀིརྟི་དང་། སྐལ་ལྡན་རྒྱལ་པོ་ལ་སོགས་པ་མཁས་ཤིང་
གྲུབ་པ་བརྙེས་པ་དུ་མ་བསྟེན་ཏེ། ལོ་བཅུ་བདུན་གྱི་བར་དུ་ལུང་དང་རིགས་པ་དང་། བཀའ་མདོ་རྒྱུད། འགྲེལ་པ་མན་ངག་ལ་སོགས་པ་ལེགས་པར་སྦྱངས་ཏེ་མངའ་བརྙེས་པར་
. མཛད། མཐར་བོད་དུ་བྱོན་ནས་དེ་དག་མ་ལུས་པར་བསྒྱུར་ཏེ་འཆད་པ་དང་། རྩོད་པ་དང་། རྩོམ་པ་དང་། སྒྲུབ་པ་ལ་སོགས་པའི་སྒོ་ནས། བསྟན་པ་ཉི་མ་ཤར་བ་ལྟར་གསལ་

བར་མཛད། དབུས་གཙང་། ལྷོ་བལ། མདོ་སྟོད་སྨད། ཤར་ཙོང་ཁ། རྒྱ་མི་ཉག་ལ་སོགས་ཀྱི་གྲུབ་མཐའ་འཛིན་པ་སློབ་མ། རིང་སློབ་ཏུ་མ་གྱུར་པ་མེད། དེས་དབུས་
གཙང་དུ་ལོ་བཅུ་བདུན་འགྲོ་དོན་མཛད། དེའི་ཐུགས་ཀྱི་སྲས་ཞང་ཚེ་སྤོང་ཆོས་ཀྱི་བླ་མ། ཞང་གྲོ་ལུང་པ་བློ་གྲོས་འབྱུང་གནས། ཁྱུང་རིན་ཆེན་གྲགས། འབྲེ་ཤེས་རབ་འབར་
དང་བཞི་ལ་སྲས་ཀྱི་ཐུ་བོ་བཞི་ཟེར། གཞན་ཡང་གངས་པ་ཤེའུ། གུང་བུ་ར་ཅན། ཤམ་པོ་མེ་དིག མེ་ལྷང་ཚེར། དམར་སྒས་ལང་། རྡོག་སྐྱ་བོ་ལ་སོགས་པ་བསམ་གྱིས་མི་
ཨཾ ཁྱབ་པ་སྨིན་པར་མཛད་པའི་ངང་ནས། ཞང་ཚེ་སྤོང་ཆོས་ཀྱི་བླ་མས་གསང་ཕུ་ནེའུ་ཐོག་གི་གདན་ས་ལོ་སུམ་ཅུ་སོ་གཉིས་མཛད། དེའི་རྗེས་སུ་གཉལ་པ་རི་ལུས་ལོ་གཉིས། རྣམ་
པར་བས་ལོ་བརྒྱད་མཛད་དོ། །བླ་མ་དེ་གསུམ་ཀའི་སློབ་མ་ཕྱྭ་པ་ཆོས་ཀྱི་སེང་གེ། ཁྱུང་རིན་ཆེན་གྲགས་ཀྱི་སློབ་མ། རྒྱ་དམར་བ། སྟག་པ་ཁ་ཆེ་ལ་སོགས་པ། ཉང་སྟོང་༔

།སྟག་ཚལ། སྨོན་གྲོ་ལ་སོགས་སུ་བཤད་པ་མཛད་པའི་དྲུང་དུ་བྱོན་ཏེ། སྟོད་ལུང་རྒྱ་དམར་བ་དང་། བླ་མ་ཟུང་དུ་བསྟེན་ཏེ། ལུང་རིགས་ཀྱི་སྒྲོ་༄༅།जु
འདོགས་བཅད་ནས། ནེའུ་ཐོག་གི་གདན་ས་ལ་ལོ་སོ་གཉིས་མཛད་ཀྱང་ཟེར་བཅོ་བརྒྱད་ཀྱི་བར་དུ་མཛད། མཐར་ཡང་གྲོ་ལུང་པའི་དྲུང་དུ་བྱོན་ནས་ཀྱང་སྤྲོས་པ་བཅད། འཛམ་བུའི་གླིང་
ཐམས་ཅད་དུ་སྙན་གྲགས་དང་བུ་སློབ་ཀྱིས་ཁྱབ་པར་མཛད་པ། དེའི་སྲས་ཀྱི་གཙོ་བོ་སེང་ཆེན་བརྒྱད་དུ་གྲགས་པ། གཙང་ནག་པ་བརྩོན་འགྲུས་སེངྒེ། དན་འབག་སྨྲ་བའི་
སེངྒེ། བྲུ་ཤ་བསོད་ནམས་སེངྒེ། རྨ་བྱ་རྩོད་པའི་སེངྒེ། རྩེགས་དབང་ཕྱུག་སེངྒེ། ཉང་བྲན་ཆོས་ཀྱི་སེངྒེ། ལྡན་མ་དཀོན་མཆོག་སེངྒེ། གཉལ་པ་ཡོན་ཏན་སེངྒེ་སྟེ་སེངྒེ་
བརྒྱད་ཟེར། ཁ་ཅིག་གི་གཙང་པ་འཇམ་སེང་འདྲེན་པའང་འདུག །ཡང་འཁོན་ཇོ་སྲས་རྩེ་མོ། རྔོག་ཇོ་སྲས་ར་མོ། ཁུ་ཇོ་སྲས་ནེ་ཚོ། གཉོས་ཇོ་སྲས་དཔལ་ཆེན་བཞི་ལ་ཇོ་སྲས་

བཞི་ཟེར། མགར་དབང་གྲུབ། ཀོང་པོ་འཇག་ཕྱུང་། ལྷོ་པ་སྒོག་ཟན། སྤར་ཕུ་བ་དང་བཞི་ལ་ཤེས་རབ་ཅན་བཞི་ཟེར། གཞན་ཡང་བཟད་པ་སྟོན་སྐྱབས། རྡོ་རྗེ་འོད་ཟེར་ལ་
སོགས་པའི་སྡེ་སྣོད་འཛིན་པ་བསམ་གྱིས་མི་ཁྱབ་པ་དང་། ཞང་རིན་པོ་ཆེ་དང་། ཁམས་པ་རྡོར་རྒྱལ་ལ་སོགས་པའི་གྲུབ་ཐོབ་དུ་མ་དང་། མདོར་ན་མདོ་སྟོད་སྨད། དབུས་
གཙང་། ལྷོ་བལ། ཨེ་གཉལ་རྣམས་ཀྱི་ཆོ་རིགས་བཙུན་ཞིང་། བློ་གསལ་བ་དཔག་ཏུ་མེད་པ་སྨིན་པར་མཛད་དེ། བསྟན་པ་ཆེས་ཆེར་གསལ་བར་མཛད་དོ། །དེའི་རྗེས་སུ་
ཐུགས་ཀྱི་སྲས། རྩེགས་དབང་ཕྱུག་སེངྒེ་ལོ་ལྔ། དེ་གཉིས་ཀྱི་སློབ་མ་གཉལ་པ་དད་པ་བཟང་པོས་ལོ་བདུན། འཇམ་ཙན་ནེས་ལོ་བདུན། བཟད་པ་དར་མ་འོད། བཟད་པ་དོན་
གྲུབ་གཉིས་ཀྱི་ལོ་སུམ་ཅུ་མཛད་དོ། །ཡང་འབྲེ་ཤེས་རབ་འབར་གྱིས་ཉང་སྟོད་སྐྱེགས་གནས་རྙིང་དུ་ཆོས་བཤད་ཅིང་། ཁྱད་པར་དུ་བསྟན་པའི་སྙིང་པོ་ཕར་ཕྱིན་དོན་དུ་གཉེར་བ་ལ་

།ཕལ་མོ་ཆེ་འདུས་པའི་ནང་ནས། ལ་སྟོད་དགོན་མཁར་གྱི་གདན་ས་མཛད་ཅིང་། དེང་སང་གི་བར་དུ་ཡང་དེའི་མི་བརྒྱུད་ཀྱིས་འཛིན། གཙང་པ་འབྲེ་༄༅།
སྐར་གྱིས་དགའ་བ་གདོང་དང་བྱ་རོག་ཚང་ལ་སོགས་སུ་བཤད་པ་མཛད། ཁུ་ཤེར་བརྩོན་གྱིས་ཐང་པོ་ཆེར་བཤད་ཅིང་། གྲྭ་པ་ཡང་ཁྲི་ལྷག་ཙམ་འདུས། ཨར་བྱང་ཆུབ་ཡེ་ཤེས་
ཀྱི་གནམ་རྩེད་ལྡེང་དང་། གཞུ་ཀུན་དགའ་ར་བ། གནམ་ལྗིང་ཁ་ལ་སོགས་སུ་བཤད་དོ། །དཀར་ཆུང་རིང་མོ་དང་། ཁུའི་སློབ་མ་ཞང་ཨེ་པས་མོན་འདྲ་དང་། རྒྱ་
གྲོང་། འོར་སྐྱོ་རེག །མེ་རེག །འོན་ལྕང་རྡོ་ལ་སོགས་སུ་མདོ་སྨད་ཚོ་བཞིའི་གྲྭ་པ་ལ་ཆོས་གསུངས་ཤིང་། མཁས་པ་བསོད་རིན་དང་། གཉལ་པ་ཞིག་པ། རྒྱལ་བ་སོ་སྟོན་
ལ་སོགས་པ་དཔག་ཏུ་མེད་པ་སྨིན་པར་མཛད་ཅིང་། གྲལ་སྟན་ཟ་འོག་ལ་བྱེད་པ་དང་། དུས་ཆོས་རེ་ལ་ཇ་སིག་ཆེན་པོ་ལྔ་བཅུ་རེ་ཙམ་སྐོལ་བ་ལ་སོགས་ལོངས་སྤྱོད་ཀྱང་དེའི་དུས་༔
J

སུ་ཁོ་ན་ཆེ་བར་གྲགས། དེའི་རྗེས་སུ་མཁན་པོ་བསོད་རིན་གྱིས་གདན་ས་བྱས། དེ་ཉིད་གྲུབ་ཐོབ་ལ་སྟོད་དམར་པོའི་སྲས་ཆེ་བ་ཡིན། དེས་ལས་ཀྱི་མེ་ལོང་ལ་སོགས་པའི་བསྟན་
བཅོས་ཀྱང་དུ་མ་མཛད། ཆོས་བློ་བཤད་བྱེད་པའི་སྲོལ་ཡང་དེ་དུས་ནས་བྱུང་། དེའི་རྗེས་སུ་འགྲལ་ཤེར་རྒྱལ་གྱི་གདན་ས་མཛད། སྐུ་ཚེའི་སྨད་ལ་ཤབ་འབྲེ་སྒང་དུ་གྲྭ་ས་
བཙུགས། དེའི་སློབ་མ། ར་གྲགས་ཤེ་ལ་སོགས་པ་ཡིན་ནོ། །ཡང་ཞང་ཨེ་པ་དང་། དན་འབག་སྨྲ་བའི་སེངྒེའི་སློབ་མ་གཉལ་པ་ཞིག་པོས། འོན་ལྕང་རྡོ་ལ་སོགས་སུ་བཤད་
༣ པ་ལས་བུ་དགུར་གྲགས་པ་བྱུང་སྟེ། བཟད་རིངས། ཕུ་ཐང་དར་དཀོན། གཙང་དྲུག་དང་གསུམ་ལ་སྔ་ཚར་གསུམ་ཟེར། འུ་ཡུག་པ་བསོད་ནམས་སེངྒེ། བོ་དོང་རིན་པོ་
ཆེ། སློབ་དཔོན་ཇོ་ནམ་དང་གསུམ་ལ་བར་ཚར་གསུམ་ཟེར། རྒྱ་འཆིམས་རུ་བ། ཆོས་རྗེ་འཇམ་གསར། སྐྱེལ་ནག་གྲགས་སེང་དང་གསུམ་ལ་ཕྱི་ཚར་གསུམ་ཟེར་བར་

། གྲགས་པ་ལས། དར་དཀོན་གྱིས་ཡར་ལུང་དང་མཚོ་སྨད་ལྷ་ཁང་ལ་སོགས་པར་བཤད་དོ། །གཉན་དར་མ་སེང་གེ་དང་བྱ་ཡུལ་དཀར་མོ་ལ་སོགས་
པའི་སློབ་མ་མང་དུ་བྱུང་ངོ༌། །གཙང་དྲུག་གིས་ཞ་ལུར་བཤད་གྲྭ་བཙུགས་སོ། །འུ་ཡུག་པ་ས་སྐྱར་བྱོན། ཞང་མདོ་སྡེ་དཔལ་ལ་སོགས་པའི་སློབ་མ་བྱུང་ངོ༌། །བོ་དོང་རིན་པོ་
ཆེས། བྲག་རལ་གྱི་བཤད་གྲྭ་བཙུགས་སོ། །སློབ་དཔོན་དར་འོད། དབུ་མ་ཤེར་འབུམ་དང་། བུ་སྟོན་གྲགས་སེང་ལ་སོགས་པའི་སློབ་མ་བྱུང་ངོ༌། །གཙང་པ་ཇོ་ནམ་གྱིས་
འགྲལ་གྱི་སློབ་མ་བྱས་ནས། འགྲལ་གྱི་གདན་ས་མཛད་ཀྱིན་ཡོད་པ་ལ། གསང་ཕུ་ནེའུ་ཐོག་ཏུ་བཟད་པ་དོན་གྲུབ་ཀྱི་གདན་ས་གཏད་དེ། གཉིས་ཀའི་གདན་ས་མཛད་ནས་ཆོས་
གཞི་རྣམས་དྲིལ་ཏེ། ལོ་བཅོ་ལྔའི་བར་དུ་གདན་ས་མཛད་ཅིང་། རོག་དང་འོད་ཟེར་མགོན་པོ་ལ་སོགས་པའི་སློབ་མ་བྱུང་། དེའི་རྗེས་སུ་རོག་གིས་ཟླ་བ་དྲུག་མཛད། དེ་ནས་

འོད་ཟེར་མགོན་པོས་ལོ་སུམ་ཅུ་སོ་ལྔ་བྱས་ཤིང་། སློབ་དཔོན་ཆེན་པོ་ཤག་གཞོན་དང་ཚད་མའི་སྐྱེས་བུ། སློབ་དཔོན་ཆེན་པོ་དོན་གྲུབ་དཔལ། ཁ་རག་པ་བྱང་
གཞོན། སྨ་ར་བ་བརྩོན་རྙིང། ལོ་རོ་བ་དར་མ་འོད། ཚལ་པ་ཤག་བཀྲས་ལ་སོགས་པའི་སློབ་མ་དཔག་ཏུ་མེད་པ་སྨིན་པར་མཛད། སློབ་དཔོན་ཆེན་པོ་ཤཱཀྱ་གཞོན་ནུས། ཚལ་
གུང་ཐང་དུ་བཤད་གྲྭ་བཙུགས་ནས་ལོ་དྲུག་སོང་བ་ན། གསང་ཕུ་ནེའུ་ཐོག་ཏུ་སྤྱན་དྲངས་ནས་གདན་ས་ལོ་ཉི་ཤུ་རྩ་བདུན་:ལོ་བཅུ་བདུན་ཟེར་བའང་འདུག་མཛད་ཅིང་། བློ་གྲོས་མཚུངས་མེད་
དང་ཕྱོགས་ལས་རྣམ་རྒྱལ། གཡེ་པ་རྡོར་གཞོན། རྒྱལ་སྡེ་བ་གཞོན་ནུ་སེང་གེ་ལ་སོགས་པ་མཁས་པའི་སྐྱེ་བོ་མང་པོ་དང་། ཆོས་རྗེ་ཀརྨ་པ་དང་། རྟོགས་ལྡན་གྲགས་སེང་ལ་
སོགས་པའི་མཁས་ཤིང་གྲུབ་པ་བརྙེས་པ་ཡང་དུ་མ་སྨིན་པར་མཛད་དོ། །དེའི་རྗེས་སུ་རྒྱ་མ་བས་གདན་ས་ལོ་བརྒྱད་མཛད། དེའི་རྗེས་སུ་ཕྱོགས་ལས་རྣམ་རྒྱལ་གྱིས་གདན་ས་

། ལོ་བརྒྱད། ཡར་འབྲོག་པ་གཞོན་རྒྱལ་གྱིས་གདན་ས་ཟླ་བ་གཅིག་དང༌། སློབ་དཔོན་གཞོན་སེང་གིས་ལོ་བརྒྱད། གཙང་དཀར་གྱིས་ལོ་
གསུམ། སློབ་དཔོན་བློ་གྲོས་སེངྒེ། སྤྲེའུ་ལོ་ལ་ཤཱཀྱ་གཞོན་ནུ་དང་། སློབ་དཔོན་དོན་གྲུབ་དཔལ་དཔོན་སློབ་ཀྱིས་གུང་ཐང་གི་བཤད་གྲྭ་བཙུགས་ནས་ལོ་དྲུག་ན་སློབ་དཔོན་ཤཱཀྱ་
གཞོན་ནེའུ་ཐོག་ཏུ་བྱོན་ཞིང་། གུང་ཐང་དུ་སློབ་དཔོན་ཆེན་པོ་དོན་གྲུབ་དཔལ་གྱིས་སྟག་ལོ་ནས། རྟ་ལོའི་བར་དུ་ལོ་བཞི་བཅུ་ཞེ་གཅིག་གི་རིང་མཁས་པའི་བྱ་བ་གསུམ་གྱིས་བཤད་
གྲྭ་ལེགས་པར་བསྐྱངས་ཏེ། སློབ་དཔོན་ཆེན་པོ་དཀོན་མཆོག་སེངྒེ་དང་། འཇོག་པོ་བ་གཉིས་དང་། ཀུན་མཁྱེན་ཤེས་རབ་རྒྱལ་མཚན་དང་། མཁས་བཙུན་བློ་གྲོས་བཟང་པོ་
· དང་། སློབ་དཔོན་ཤེས་རབ་འཕེལ་དང་། སྨྲ་བའི་སྐྱེས་མཆོག་བསོད་ནམས་དཔལ་ལ་སོགས་པ་ཉི་ཟླ་ལྟར་གྲགས་པ་རྣམས་དང༌། སློབ་དཔོན་བཀའ་བཞི་པ་དང་། སློབ་དཔོན་༔

ཆོས་མཆོག་ལ་སོགས་པ་གསུང་རབ་སྡེ་སྣོད་ཀྱི་དོན་ལ་བློ་གྲོས་ཀྱི་པད་ཚལ་རྒྱས་པ་བསམ་གྱིས་མི་ཁྱབ་པ་དང་། མཁས་བཙུན་རི་ཁྲོད་པ་ལ་སོགས་པ་མཁས་གྲུབ་བསམ་གྱིས་མི་
ཁྱབ་པ་སྨིན་ཅིང་གྲོལ་བར་མཛད་དོ། །དེའི་སྲས་ཀྱི་ཐུ་བོ་ཤེས་རབ་རྒྱལ་མཚན་རྟ་ལོ་ལ་རྒྱལ་ཚབ་ཏུ་དབང་བསྐུར་ཏེ། ཁོང་གི་གདན་ས་ལོ་བཅུ་བཞི་མཛད། ཡོས་ལོ་ནས་སློབ་
དཔོན་བློ་གྲོས་བཟང་པོས་གདན་ས་ལོ་བཅུ་གཅིག་གི་བར་མཛད་དེ། དེ་ནས་སློབ་དཔོན་བསོད་ནམས་དཔལ་བསྐོས། ཡང་འཛམ་ཙེ་ཆེན་པོའི་དུས་སུ། གཙང་པ་འཇམ་སེང་གིས་
བཤད་པ་ཟུར་དུ་མཛད་པས་གླིང་སྟོད་པ་གྱེས་ཏེ། དཔོན་པོ་ཇོ་ཕུན་ཞེས་པས་བདག་རྐྱེན་བྱས་ནས། འཇམ་སྟོན། གཞུ་སྟོན། བློ་གྲོས་འབར་ཞེས་པ་གསུམ་གྱིས་རིམ་པས་
བཤད། དེ་དག་གི་རྗེས་སུ། སློབ་དཔོན་གཉལ་པ་ཞིག་པོ་འུ་ཤང་རྡོ་ནས་སྤྱན་དྲངས་ཏེ། ལོ་བརྒྱད་ཀྱི་བར་དུ་བཤད་པ་མཛད་དོ། །དེ་ནས་རྒྱལ་བ་སོ་སྟོན་གྱིས་བྱས། ཁོང་བྲོས་

༄༅། །པའི་རྗེས་སུ། རྒྱ་འཆིམས་རུ་བ་བདེ་བ་ཅན་ནས་བོས་ནས་གདན་ས་མཛད། དེའི་སློབ་མ་ཆུ་མིག་པ་སེངྒེ་དཔལ་གྱིས་གདན་ས་ལོ་བཅོ་བརྒྱད་མཛད་
ཅིང་། ལྡན་མ་གྲགས་རིན། ལ་སྟོད་པ་གྲགས་རྒྱལ། ལ་སྟོད་པ་འབུམ་མཛེས། འཆིམས་རུ་བ་སངས་རྒྱས། ལྷོ་བྲག་པ་བློ་གྲོས་རྒྱལ་མཚན། གཉགས་གྲགས་
ཚུལ། ཡར་ལུངས་པ་སྤྱན་རས་གཟིགས་དང་། བཙན་ཐང་པ་བསོད་ནམས་དབང་ཕྱུག །ཞང་ཐུགས་རྗེ་བརྩོན་འགྲུས་ལ་སོགས་པ་མང་དུ་བྱོན། ལྡན་མ་གྲགས་རིན་གྱི་གདན་
ས་ལོ་བརྒྱད་མཛད། དེ་ནས་ལྷོ་བྲག་པས་སྔ་ཕྱི་དྲིལ་བས་ལོ་ཉི་ཤུ་རྩ་གཉིས་མཛད་ཅིང་། ཐོག་སྟོན་དང་ཉང་སྟོད་པ་དང་། བཙན་དགོན་པ་གཞོན་ནུ་བསམ་གཏན། དབོན་དགེ་བ་
ཞང་ཤེས་རབ་ཡེ་ཤེས་ལ་སོགས་པ་སྨིན་པར་མཛད། ཉང་སྟོད་པ་ཡེ་ཤེས་མགོན་གྱི་བླ་མཆོད་ལོ་བདུན་མཛད། ཡང་ལྷོ་བྲག་པ་རང་གིས་བྱས། དེའི་ཤུལ་དུ་བཙན་དགོན་པས་ལོ་

ཉི་ཤུའི་བར་གདན་ས་མཛད་ཅིང་། ཆོས་གྲགས་གསར་མ་དང་། བླ་བྲང་དཔོན་པོ་དང་། ལྷ་ས་བ་དང་། རུ་མཚམས་པ་ཤེར་རྒྱལ་ལ་སོགས་པ་རྣམས་དེའི་སློབ་མ་ཡིན། དེའི་
རྗེས་སུ་བླ་བྲང་པ། དེ་ནས་ཆོས་གྲགས་གསར་མ། དེ་ནས་ལྷ་ས་བ། ཡ་རྩེ་བ། ལྷ་ཡུལ་བ། རིན་ཆེན་གྲགས་པ། ཡོན་ཏན་རྒྱ་མཚོ། ཡང་རྒྱ་འཆིང་གི་དུས་སུ། བདེ་བ་
ཅན་དུ་གཉགས་གྲགས་ཚུལ་གྱི་བཤད་ཅིང༌། ལ་སྟོད་པ་འབུམ་མཛེས་དང་། ལ་སྟོད་པ་གྲགས་རྒྱལ། རྒྱ་སྟོན་བསོད་རིན། མཛེས་རྟོག་པ་ལ་སོགས་པ་ཡང་དེའི་སློབ་མ་
ཡིན། རྗེས་སུ་རྒྱ་སྟོན་བསོད་རིན་གྱིས་བཤད་པ་བྱས་ཏེ། དགེ་བྲག་པ་དང་། དོན་གྲུབ་སེང་གེ། རལ་དཀར། དབེན་དམར་བ་ལ་སོགས་པ་དེའི་སློབ་མ་ཡིན། རྗེས་སུ་དགེ་
བྲག་པས་གདན་ས་མཛད། དེའི་རྗེས་སུ་གཉེ་ཐང་པ་བཀྲ་ཤིས་སེངྒེའོ། །ཡང་བཟད་རིན་གྱིས་ཁྲོ་ཕུར་བཤད་གྲྭ་བཙུགས་ཏེ། འགའ་པ་དང་། རྟག་སྟོན་སྤྱིལ་བུ་བ་ལ་སོགས་

། སློབ་མ་མང་པོ་བྱོན། ལྡོང་གི་གདན་ས་བྱས། དེའི་རྗེས་སུ་དེ་གཉིས་ཀའི་སློབ་མ་ལྷོ་པ་གྲུབ་སེང་གིས་བྱས་ཏེ། རོང་པ་དང་། རིགས་ཀྱི་ཐིགས་པ་༄༅།
དང་། གཞོན་མཛེས་དང་། ཞང་ལམ་དང་། ཉག་གཅིག་ལ་སོགས་སློབ་མ་མང་དུ་བྱོན། རིགས་ཐིགས་པའི་སློབ་མ་ཞ་ལུ་བ་བུ་སྟོན་ཁ་ཆེ་ཡིན། ཡང་སྐྱེལ་ནག་གིས་སྣར་
ཐང་དུ་ཚད་མ་བཤད་པ་ལས་སྐྱོ་སྟོན་གྲགས་འབུམ་དང་། ཆུ་མིག་པ་སེངྒེ་དཔལ་ལ་སོགས་པ་བྱུང་། སྐྱོ་སྟོན་གྲགས་འབུམ་གྱི་སློབ་མ། བཅོམ་ལྡན་རལ་གྲི། དེའི་སློབ་མ་
མཁན་པོ་ཟི་དབོན། དབུ་ཚད་པ་རིན་བཟང་། སྐྱོ་སྟོན་ཤག་འབུམ། གྲགས་རྒྱལ། གྲ་རིང་། གྲ་ཐུང་། རྩེད་རིང་། རྩེད་ཐུང་ལ་སོགས་པ་ཡིན། རྗེས་སུ་དབོན་རིན་འབྱུང་
གིས་བཤད། དེའི་སློབ་མ་ལྡོང་སྟོན་ཡིན་ནོ།། །། ༈ ཉེར་གཅིག་པ་བཀའ་བརྒྱུད་པ་སྤྱིའི་བྱུང་ཚུལ་ནི། དངོས་བརྒྱུད་བླ་མ་རྣམས་ལ་ཕྱག་འཚལ་ལོ། །ཐུབ་བསྟན་ལྔ་བརྒྱ་ཐ་མ་ལ་བོད་

གངས་ཅན་གྱི་ཁྲོད་དུ། ཐེག་པ་ཆེན་པོ་གསང་སྔགས་བླ་ན་མེད་པའི་སྒྲུབ་པ། འཛིན་སྐྱོང་སྤེལ་བའི་བཀའ་བརྒྱུད་ཆེན་མོ་འདི་ལྟ་བུ་བྱུང་ཚུལ་ནི། རྒྱལ་བ་རྡོ་རྗེ་འཆང་ཆེན་པོས་
དངོས་སུ་རྗེས་སུ་བཟུང་ཞིང༌། སློབ་དཔོན་ཀླུ་སྒྲུབ་ཡབ་སྲས། ལྭ་བ་པ། ནག་པོ་སྤྱོད་པ། ཡེ་ཤེས་ཀྱི་མཁའ་འགྲོ་མ་སྐལ་བ་བཟང་མོ་རྣམས་ལས་བཀའ་བབས་བཞི་ཐོག་
སྟེ། སྔ་མ་ལ་ཕ་རྒྱུད་དང་། ཕྱི་མ་གསུམ་ལ་མ་རྒྱུད་ཀྱིའོ། །དེ་ལྟ་བུའི་གྲུབ་ཐོབ་ཆེན་པོ་ཏཻ་ལོ་པ་ཤེས་རབ་བཟང་པོའོ། །དེ་ལ་སངས་རྒྱས་དངོས་ཀྱི་འདུ་ཤེས་ཀྱིས་དཀའ་བ་ཆེན་
པོ་བཅུ་གཉིས་སྤྱད་ནས་དུས་ཐབས་བསྟེན་པས། མོས་གུས་འབའ་ཞིག་གིས་ས་ལམ་བསྒྲོད་ནས། མཆོག་དང་ཐུན་མོང་གི་དངོས་གྲུབ་བརྙེས་པ་ནི་ཇོ་བོ་ནཱ་རོ་ཏ་པ་ཡེ་ཤེས་དངོས་
གྲུབ་སྟེ། དཔལ་ན་ལནྡྲའི་བྱང་སྒོ་བསྲུང་བའི་པཎྜི་ཏ་ཆེན་པོའོ། །དེས་སྨིན་ཅིང་གྲོལ་བར་མཛད་པ་སྒྲ་བསྒྱུར་གྱི་རྒྱལ་པོ་མར་པ་ལོཙྪ་བ་ཆོས་ཀྱི་བློ་གྲོས་ནི་མར་ཡུལ་གྱི། མར་པ་

༄༅། །ཤེལ་ལུང་དུ་རྩེ་བའི་སྲས། མར་པ་ཁྲི་འཇམ། ལྷོ་ཕུ་ཆུས་ཁྱེར་གྱི་བྲག་སྟེང་དུ་བྱོན་པའི་སྲས་གསུམ་གྱི་འབྲིང་པོ། མར་སྟོན་དབང་ཕྱུག་འོད་ཟེར་གྱི་
སྲས་ལྔའི་མཐའ་ལྟག་ཏུ་བྱ་ལོ་ལ་སྐུ་འཁྲུངས། འབྲོག་མི་ཤཱཀྱ་ཡེ་ཤེས་དང་། འགོས་ལོཙྪ་བ་ལས་ལོ་ཙཱ་བསླབས། རྒྱ་གར་དུ་ལན་གསུམ་བྱོན། རྗེ་འགྲན་གྱི་དོ་མེད་རྣམ་གཉིས་
བསྟེན་པ་ནི། གཙོ་བོར་པཎ་ཆེན་ནཱ་རོ་པ། དེ་འོག་རྒྱལ་སྲས་མཻ་ཏྲི་པ། ཁྱད་པར་དུ་གྲུབ་ཐོབ་ཞལ་ལྔ་བསྟེན་པ་ནི། དཔལ་ཞི་བ་བཟང་པོ། ངག་གི་དབང་ཕྱུག་གྲགས་པ། རི་
རི་པ། ཀ་སོ་རི་པ། ཨ་བ་དྷཱ་ཏི་པའོ། །ཆོས་ཀྱི་འབྲེལ་བའི་བླ་མ་བཅུ་གསུམ་ནི། ཕམ་ཐིང་གི་བལ་པོ་སྤྱི་ཐེར་པ། དེའི་གཅུང་པོ་དཔལ་འཇིགས་མེད་གྲགས་པ། སྤེན་ཏ་
པ༑ དཔལ་ཡེ་ཤེས་སྙིང་པོ། ཀ་ན་ཀ་ཤི། མཉྫུཤྲཱི་ཛྙཱ་ན། པཉྩ་རཀྵི་ཏ། ཏ་ཐཱ་ག་ཏ་རཀྵི་ཏ། ཁ་ཆེ་ལཀྵི་ཀ་ར། ཇོ་བོ་ཙི་ལུ་པ། སིང་གྷ་གླིང་པ་རོལ་པའི་རྡོ་རྗེ། དཔལ་ཀུ་

སུ་ལུ་པ ཡེ་ཤེས་ཀྱི་མཁའ་འགྲོ་མ་ཆུ་ཤིང་གི་སྙེ་མ་ཅན་ནོ། །དེ་རྣམས་ཀྱི་དབང་བསྐུར་བྱིན་གྱིས་བརླ'ས་ཤིང་བཀའ་དང་བསྟན་བཅོས། ལུང་མན་ངག་དུ་མ་ཐོབ། ཡི་དམ་
ལྷ་ཡི་ཞལ་གཟིགས་ཤིང་གྲུབ་པ་བརྙེས། ཏཻ་ལོ་པ་དངོས་སུ་གཟིགས། དེས་སྔོན་ཡང་མར་པ་ལུང་བསྟན། ས་ར་ཧ་ཆེན་པོ་ལ་རྣལ་ལམ་དུ་ཆོས་ཐོབ། ཁྱད་པར་དུ་ཡང་བླ་མ་ནཱ་
.tery.blkzla
རོ་པ་ལོ་དྲུག་དང་ཟླ་བ་བདུན་བསྟེན་ནས། མཐར་བོད་ན་གདུལ་བྱ་སྣོད་ལྡན་ཡོད་ཅིང་། རིགས་བརྒྱུད་ནམ་མཁའི་མེ་ཏོག་ཡལ་ཀྱང་། ཆོས་བརྒྱུད་ཆུ་བོའི་གཞུང་ལྟར་.&
292bརིང༌། ལོ་ཙཱ་བ་ཉིད་སྐྱེ་བ་འདིའི་འོག་རོལ་དུ་མཆོག་གི་དངོས་གྲུབ་ཐོབ། ཁྱོད་ཀྱི་བརྒྱུད་པ་བདུན་ཚུན་ཆད་དུ་ང་རང་གིས་བྱིན་གྱིས་རློབ་ཅིང་མཆོག་གི་དངོས་གྲུབ་ཐོབ་ཅེས་ལུང་
བསྟན་ཅིང་། རྒྱལ་ཚབ་ཏུ་བསྐོས་པ་ཇི་ལྟ་བར། བོད་དུ་སྒྲུབ་བརྒྱུད་ཀྱི་བསྟན་པ་ནམ་ལངས་བ་ལ་ཉི་མ་ཤར་བ་ལྟར་མཛད་ཅིང་། གཉིས་མེད་རྣམ་རྒྱལ་གྱི་རྒྱུད་ཆེན་པོ་ལ་སོགས་༔

།བཀའ་བསྟན་བཅོས་མང་དུ་བསྒྱུར། ལྷོ་བྲག་ཏུ་སྐུ་མཁར་དགུ་ཐོག་བརྩིགས་ནས་འགྲོ་དོན་བསྐྱངས། དགུང་ལོ་བརྒྱད་ཅུ་རྩ་བརྒྱད་ལ་མཁའ་སྤྱོད་དུ་
གཤེགས་སོ། །དེའི་སྐུ་ལས་བསྐྱེད་པའི་སྲས་བདུན་གྱི་ཆེ་བ་དར་མ་མདོ་སྡེ་ཡོན་ཏན་ཕུན་སུམ་ཚོགས་ཀྱང་། བར་ཆད་ཀྱི་དབང་གིས་སྐུ་གཞོན་ནུ་ལ་གཤེགས། ཕུག་རོན་གྱི་རོ་
ལ་གྲོང་འཇུག་བྱས་ནས་འཕུར་ཏེ། རྒྱ་གར་དུ་བྲམ་ཟེ་གཞོན་ནུ་གཅིག་གི་རོ་ལ་གྲོང་འཇུག་བྱས་པས། རྗེ་ཏི་ཕུ་བར་གྱུར་པ་ཡིན་ཡང་ཟེར། དེ་ལ་གཅུང་དར་མ་བསམ་གཏན་ལ་
སོགས་དྲུག་བྱུང་། ཐུགས་ཀྱི་སྲས་ནི། བྱང་གི་མར་པ་མགོ་ལེགས་དང་། དགྱེར་ཕུའི་དགེབཤེས་ཀློག་སྐྱ་ཇོ་སྲས་ལ་སོགས་པ་དང་། ཁྱད་པར་དུ་ཀ་ཆེན་བཞི་ཞེས་པ་
ནི། ཤར་གྱི་ཀ་ཆེན། དོལ་གྱི་མཚུར་སྟོན་དབང་ངེ་ནུས་མཐུས་ཐུགས་ཟིན། ལྷོའི་ཀ་ཆེན། གཞུང་གི་རྔོག་སྟོན་ཆོས་རྡོར་ཤེས་རབ་ཀྱིས་ཐུགས་ཟིན། ནུབ་ཀྱི་ཀ་ཆེན། གཙང་

རོང་གི་མེས་སྟོན་ཚོན་པོ་ཞབས་ཏོག་གིས་ཐུགས་ཟིན། བྱང་གི་ཀ་ཆེན། གུང་ཐང་གི་མི་ལ་རས་པ་མོས་གུས་ཀྱིས་ཐུགས་ཟིན་ནོ། །དེ་རྣམས་ཀྱི་ནང་ནས། སྔ་མ་གསུམ་ནི་
བཤད་བརྒྱུད་གཙོ། ཕྱི་མ་གཅིག་པུ་ནི་སྒྲུབ་བརྒྱུད་གཙོ་ཆེའོ། །གཞན་ཡང་། གཉལ་གྱི་ཤུད་བུ་སྒོམ་དཔལ་གྱིས་རྟོག་པས་ཐུགས་ཟིན། སྐྱོ་སྟོན་སྐྱ་རྒྱལ། བ་རང་ལྦ་བ་
ཅན། ཞང་བསོད་ནམས་འབར། རྔོག་མདོ་སྡེ་ལ་སོགས་ཀྱང་བླ་མ་དང་མཇལ་ནས་ཆོས་འབྲེལ་ཡོད་པ་ཡིན་ནོ། །དོལ་གྱི་མཚུར་སྟོན་དབང་གི་རྡོ་རྗེ་ནི། ཡུལ་དོལ་
མདའ། གདུང་མཚུར། ཡབ་སྔགས་པ་མཐུ་བོ་ཆེ་ཞིག་གི་སྲས་སུ་འཁྲུངས། སློབ་གཉེར་ལ་དཀའ་བ་དུ་མ་མཛད། ཕྱིས་འབུམ་བཞེངས་བའི་ཡིག་མཁན་ལས་རྗེ་མར་པའི་སྙན་
པ་ཐོས་ཏེ་གྲོ་བོ་ལུང་དུ་བྱོན། སྐུ་དགྲ་མར་པ་མོན་ནག་བཏུལ། ཕྱིས་དོལ་དུ་ཡང་སྤྱན་དྲངས་ཤིང་སྤྱིར་གསང་བ་འདུས་པའི་རྒྱུད་མན་ངག་རྫོགས་པར་གནང་། དེ་ལ་སློབ་མའི་༔

༄༅། །གཙོ་བོ་ཁམས་པ་རོ་མཉམ་རྡོ་རྗེ་ནི། རྒྱ་གར་དུ་གསང་འདུས་འཚོལ་དུ་བྱོན་པས་ཉན་ས་མ་རྙེད་པར་བོད་དུ་བྱོན། མཚུར་ལ་རྫོགས་པར་ཞུས། རྒྱུད་
ཀྱི་ཊཱི་ཀའང་མཛད་པར་གཉིས་མེད་རྣམ་རྒྱལ་ཆེན་མོ་དྲངས་འདུག་སྐད། ཁོན་འདབ་ཀཱིརྟི་ནི་མང་ར་བ་སེང་གེ་རྒྱལ་མཚན་སོགས་ཀྱི་སློབ་མ་གསང་འདུས་ལ་ཤིན་ཏུ་མཁས་པ་ཡིན་
ཡང་མན་ངག་མ་བྱུང་བས་མཚུར་ལ་བསྟེན་ཞིང་སྐྱ་མ་ལྟ་བུའི་ཏིང་ངེ་འཛིན་མཐར་ཕྱིན་ནོ། །དེ་ནས་རིམ་པས་བྱ་ཁང་བ་བསོད་རིན། ཐུར་ལ་བ་ཚུལ་ཁྲིམས་སྐྱབས། ཐང་སེ་པ་
འཕགས་པ་སྐྱབས། གསེར་སྡིངས་པ་གཞོན་ནུ་འོད། ཀུན་མཁྱེན་ཆོས་སྐ་འོད་ཟེར། ཀུན་མཁྱེན་འཕགས་འོད། བུ་རིན་པོ་ཆེ། དེས་དར་རྒྱས་སུ་མཛད་ལ། ཕྱིས་རྗེ་ཙོང་ཁ་
པ་ཆེན་པོས་དར་ཞིང་རྒྱས་པར་མཛད་དོ། །གཞུང་གི་རྔོག་སྟོན་ཆོས་རྡོར་ནི། རུས་ཆེན་བཞི་ལས་ལྟོང་གི་སྡེ་མཚན་གྱི་རྔོག །བོད་རྒྱལ་པོའི་བློན་པོ་མང་དུ་བྱུང་བའི་བརྒྱུད་g

པ༑ རྔོག་བན་ཆེན་ཞེས་པ་སྔགས་རྙིང་མ་པའི་དགེ་བཤེས་ཆེ་བ་གཅིག་གི་སྲས་སུ་གཞུ་རི་བོར་སྐུ་འཁྲུངས། ཐོག་མར་ཡབ་ལས་རྙིང་མ་བསླབས། དེ་ནས་རྗེ་མར་པ་དང་མཇལ་
ཏེ། དབང་བཤད་སྒྲུབ་མཐའ་དག་ཐོབ། འབུལ་མོ་ཆེ་ལན་གསུམ་ལ་སོགས་ཞབས་ཏོག་ཀྱང་ཆེན་པོ་བྱས། རྭ་རྡོ་རྗེ་གྲགས་དང་། བྱེ་མ་ལུང་པ་ཆོས་ཀྱི་སེང་གེ་དང་། ཁམས་
པ་ཤེས་རབ་རྡོ་རྗེ་རྣམས་ལ་རང་རང་གི་བརྩམས་ཆོས་ཐོབ། བཤད་སྒྲུབ་མཐར་ཕྱིན་ནས་སྦེན་ཚ་ཐེལ་དུ་བཞུགས་དུས། དགུང་ལོ་དྲུག་ཅུ་རྩ་བརྒྱད་པ་ལ་སྐུ་ལུས་མ་སྤངས་པར་.telhiev.22az
lby
.z2མངོན་སུམ་དུ་དག་པ་མཁའ་སྤྱོད་དུ་གཤེགས། དེའི་སློབ་མ། རམ་རྩ་ཅན། ལ་ལྦ་བ་ཅན། ཏོག་དད་པ་ཅན། རྒྱ་ཡ་མ་ཅན། སུམ་པ་ཕོད་ཁ་ཅན། ལྷོ་པ་ཆུང་མ་ཅན། གཉན་
པ་རྡོག་ཆུང་མ། མི་ལ་མཐུ་ཆེན་ལ་སོགས་པ་མང་དུ་བྱོན་ནོ། །བླ་མའི་སྲས་ནི། རྔོག་མདོ་སྡེ་སྐུ་ཚེ་སྔ་མ་ལ་ལ་སྟོད་ཀྱི་སྤུག་ཡེ་ཤེས་རྒྱལ་མཚན་ཡིན་པར་འདུག །དགུང་ལོ་༔

།གསུམ་བཞི་ལ་མར་པ་དང་མཇལ་ནས། ལུང་བསྟན་ཐོབ་པ་དང་། བོ་དོང་པ། ཆག་ལོ་ཙཱ་བ། བ་རི་ལོ་ཙཱ་བ། ཟངས་དཀར་ལོ་ཙཱ་བ། རྨ་ལོ་ཙཱ་༄༅།
བ་ལ་སོགས་པ་ལོ་ཙཱ་བ་བརྒྱད་ཙམ་བསྟེན། ཆོས་ཐོས་བསམ་སྒོམ་གསུམ་མཐར་ཕྱིན། ཡབ་ཀྱི་གདན་ས་མཛད། བདག་མེད་ལྷ་མོ་བཅོ་ལྔའི་ཞལ་གཟིགས། ཉ་མོ་ཀྱུར་
དུ། བླ་མ་མར་པའི་སྲས་མོ་གཅིག་ལ་གྲལ་དཔོན་ཞུས་ནས་བརྒྱ་འབུལ་མཛད། མཆིམས་ཆེན་པོ་གཡོར་སྟོན། དགེ་བཤེས་ཆ་པ། འཁོན་བསོད་ནམས་རྩེ་མོ། ཤར་པ་རྡོར་
སེང་། ཞང་རིན་པོ་ཆེ་སོགས་དབུས་གཙང་གི་དགེ་བཤེས་གདུགས་ཐོགས་པ་ལྔ་བརྒྱ་ཙམ་བསགས་ནས་ཟླ་བ་ཕྱེད་དང་གཉིས་ཆོས་འཁོར་མཛད། སྲས་མོ་དེས་བཟང་ལན་དུ་མར་
པའི་སྐུ་གདུང་ཕུལ། ཕྱག་རྗེས་སུ་ལྡུམ་ཆུང་བཏབ། གསང་ཕུ་ནེའུ་ཐོག །གཞུང་ཉ་མོ་གྱུར། ཡར་ལུང་བྱ་ས། འཕྲང་པ་ཞོ་ར་རྣམས་སུ་ཆོས་གཞིས་མཛད། དགུང་ལོ་བདུན་༔

ཅུ་རྩ་བདུན་པ་ལ་གཤེགས། དེའི་སློབ་མ་རྩེགས་དྷརྨ་རཱ་ཛ། མགར་བཀྲ་ཤིས་རིན་ཆེན། མཚེའུ་དར་རེ། མལ་ཡེར་པ་བ། ཏྲེ་བོ་མགོན་པོ། ངོ་རྗེ་ཀུན་དགའ་འོད། ཤེར་པ་
རྡོར་སེང་། མཉམ་མེད་ཤཱཀྱ་ཡེ་ཤེས། ལྷ་ཕྱུག་མཁར་པ། སྔ་ཚ་ཆོས་སྐུ། དྲན་པ་སྟོན་མཐའ་བྲལ། ལྷོ་ནག་པ་ལ་སོགས་པ་བུ་ཆེན་མང་དུ་བྱོན། བླ་མའི་སྐུ་ལས་བསྐྱེད་པའི་
སྲས། ཇོ་སྲས་ཚུལ་ཁྲིམས་ཤེས་རབ། ཐོགས་མེད་གྲགས་པ། ཇོ་འོད། བསོད་ནམས་གྲགས། སྟོན་ཆུང་དབང་མོ་སྟེ་ལྔའོ། །དེ་ཐམས་ཅད་ཡོན་ཏན་དང་ལྡན་ཡང་། སྐུ་
ཚེ་ཐུང་ནས་གཞོན་རིམ་གྱིས་བླ་མ་བཞུགས་རིང་ལ་འདས་སོ། །ཐོགས་མེད་གྲགས་པའི་སྲས་རྒྱལ་ཚ་ར་མོ་དང་། རྡོར་སེང་གཉིས། རྒྱལ་ཚ་ར་མོ་ནི། ཁུ་བོ་སྟོན་ཆུང་དབང་
མོའི་སྐྱེ་བ་ཡིན། གདན་ས་ལོ་བཅུ་བདུན་བསྐྱངས། མར་པ་ཡབ་སྲས་ཀྱི་གདུང་ཁང་བཞེངས་ནས། ཞང་རིན་པོ་ཆེ་ལ་རབ་གནས་ཞུས། རྡོར་སེང་གི་གདན་ས་མ་མཛད། ༔

། གཅེན་ཇོ་ཚུལ་གྱི་སྲས་བླ་མ་ཀུན་དགའ་རྡོ་རྗེ་འོད། དེས་བླ་མ་མདོ་སྡེ། རྒྱལ་ཚ་ར་མོ། ལྷོ་ནག་མོའི་མཚེའུ་དེར། དཔལ་ཆེན་ཉྭ་ལོ། གྲུབ་ཐོབ་
ཤོལ་པོ་བ། མལ་ནག་མོ་རྣམས་བསྟེན། སྤྲེ་ཞིང་གི་གཟིམས་ཁང་ལྷོ་མ་བཏབ། གདན་ས་མཛད་ཅིང་། ལོ་བདུན་ཅུ་རྩ་བདུན་པ་ལ་འདས་སོ། །དེའི་སྲས་སློབ་དཔོན་དགེ་
སློང་། བླ་མ་གཟི་བརྗིད། སློབ་དཔོན་རྒྱལ་པོ་དགའ། བླ་མ་གཟི་བརྗིད་ཀྱི་ཡབ་ལ་ཆོས་ཞུས། བྱ་འདུལ་གྱི་སློབ་མ་བ་ཕྱར་བ་ལ་བསྙེན་རྫོགས་མཛད། ལོ་རས། རལ་དྲུག་
པ༑ སྒྲོ་སྒོམ། མདོ་ཆེན་པ་ལ་སོགས་བསྟེན། གཟིམ་ཁང་བྱང་མ་དང་། གཙུག་ལག་ཁང་བཞེངས་ནས། གདུང་ཁང་ཡང་དེར་སྤྱན་དྲངས། གདན་ས་མཛད་ནས་བརྒྱད་ཅུ་
པ་ལ་གཤེགས། །སློབ་དཔོན་རྒྱལ་པོ་དགའི་སྲས་སེངྒེ་སྒྲ། བླ་མ་དམ་པ་རིན་ཆེན་བཟང་པོ། སློབ་དཔོན་ཆོས་རྡོར་རོ། །བླ་མ་རི་བོ་པ་རིན་ཆེན་བཟང་པོ་ནི། བླ་མ་གཟི་བརྗིད་ ྨ

ལས་ཆོས་ཐོབ་ནས་དགུང་ལོ་བཅུ་པ་ལ་བཤད་པ་མཛད། བཅོ་བརྒྱད་པ་ལ་ཟུལ་ཕུར་དགེ་ཚུལ་མཛད། སོ་གསུམ་པ་ལ་བསྙེན་རྫོགས་མཛད་དེ། ཟུལ་ཕུ་བ་མཁན་པོ་ཆོས་གྲགས་
དཔལ། ལས་སློབ་འོད་ཟེར་དཔལ། གསང་སྟོན་ཡེ་ཤེས་དཔལ། ཡབ་དང་སློབ་དཔོན་རྡོ་རྗེ་རིན་ཆེན། སློབ་དཔོན་བཟང་མོ་བ། སློབ་དཔོན་རིན་ཆེན་གཞོན་རྣམས་ལས་ཆོས་
.ཐོབ། དགུང་ལོ་ཉི་ཤུ་རྩ་བདུན་པ་ལ་བླ་མ་གཟི་བརྗིད་འདས་ནས། རྗེས་ཀྱི་ཞབས་ཏོག་རྣམས་སྒྲབས་ཤིང་གདན་ས་མཛད། སོ་ལྔ་པ་ལ་ཁམས་སུ་བྱོན་ནས་ལོ་གཉིས་ལ་བྱི
&a.lag
འཁོར། ཚལ་པའི་ཡང་དགོན་སྒོམ་སྡེ་དང་དཔོན་བརྒྱུད་ཀྱི་བླ་མར་གྱུར། གསེར་གྱི་བཀའ་འགྱུར་བཞེངས། ལྷ་ཁང་དང་གདན་ས་རྒྱ་ཆེར་བསྐྱེད། སྤྲེ་ཞིང་དང་ཟུལ་སྐྱོར་གྱིས་.zabo
ཐོག་དྲངས་པའི་དགེ་འདུན་དཔག་ཏུ་མེད་པ་ལ་ཚོགས་བསོག་དང་དེའི་སྐ་སྐལ། དབུས་གཙང་གི་དགོན་སྡེ་འབྲེལ་ཡོད་ཀུན་ལ་མཛད། ཇོ་བོ་ནཱ་རོ་ཏ་པ་དང་། མར་པའི་སྤྲུལ་པར་༔

།གྲགས་ཤིང་སྐྲ་ཆེ་བའི་ཡོན་ཏན་དཔག་ཏུ་མེད་དོ། །འགྲོ་དོན་རྒྱ་ཆེར་མཛད་ནས། དགུང་ལོ་བདུན་ཅུ་རྩ་བདུན་ལ་གཤེགས་སོ། །སློབ་དཔོན་སེང་གེ་
སྒྲའི་སྲས། སློབ་དཔོན་རིན་ཆེན་རྒྱལ་མཚན་སྤུན་གསུམ། སློབ་དཔོན་ཆོས་རྡོར་གྱི་སྲས་གསུམ་སྟེ། ཆེ་ཤོས་བླ་མ་ཆོས་ཀྱི་རྒྱལ་མཚན་ད་ལྟ་གདན་ས་མཛད་པའོ། །རྒྱལ་ཚ་ར་
མོའི་བརྒྱུད་པ་ལྡུམ་ཆུང་པ་རྣམས་ཡིན་ནོ། །གཙང་རོང་གི་མེས་སྟོན་ཚོན་པོ་ནི། གཙང་ཉང་སྟོད་སྟག་ཚལ་དུ་སྐུ་འཁྲུངས། མཚན་བསོད་ནམས་རྒྱལ་མཚན། རྗེ་མར་པ་བསྟེན་
ནས་ཆོས་མཐའ་དག་ཐོབ། རོང་བ་དོའི་གནས་བཞེངས། དེར་མར་པ་སྤྱན་དྲངས་ནས་ཞབས་ཏོག་ཆེར་མཛད། མེས་སྟོན་ཚོན་པོ་ལ་གདུང་བརྒྱུད་མེད། མར་པ་དང་། མེས་
སྟོན་གཉིས་ཀའི་སློབ་མ་ཞང་བསོད་ནམས་འབར། དེའི་སྲས་བདེ་གཤེགས་ཡེ་ཤེས་སྙིང་པོ། དེའི་སྲས་ཞང་སྟོན་ཀུན་གྲགས། དེའི་སྲས་བླ་མ་རིན་ཆེན། དེའི་སྲས་ཤཱཀྱ་རྒྱལ་༔

པོ། དེའི་སྲས་ཞང་སྟོན་གྲགས་འབྱོར་ཏེ། ཆོས་ཀྱི་ལུགས་བརྒྱུད་པའོ། །གུང་ཐང་གི་མི་ལ་རས་པ་ནི། སྔོན་བླ་མ་ནཱ་རོ་པས་མར་པ་ལ་ལུང་བསྟན་ཞིང་། མི་ལའི་བཞེད་པ་
མར་པས་ཞུས་པས། རྗེ་ནཱ་རོ་པ་དགྱེས་ནས་བོད་ཕྱོགས་སུ་བརྐྱང་ཕྱག་སྟོང་མཛད། མར་པའི་བུ་ཆེན་ཀུན་གྱི་མཆོག་ཡིན་ནོ། །འདིའི་རིགས་ནི་ཁྱུང་པོ། ཡབ་མི་ལ་ཤེར་རྒྱལ་
གྱི་སྲས་སུ། ལ་སྟོད་གུང་ཐང་སྨད་ཀྱི་རྩ་ཀོ་སྒྲོན་དུ་འཁྲུངས། མཚན་རྡོ་རྗེ་རྒྱལ་མཚན། ཕ་སྤུན་གྱི་སྡོད་དུ་མ་སྟེར་ནས་དབུས་སུ་བྱོན། ཡར་ལུངས་སུ་གཉགས་གཡུང་སྟོན་ལ་.fgSey.zlkca.lg.2rb
སེར་བ་བཞུས། རོང་དུ་ལྷ་རྗེ་སྣབས་ཆུང་ལ་མཐུ་ཞུས་ནས་དགྲ་ཐམས་ཅད་ཚར་བཅད། རོང་སྟོན་ལྷ་དགའ་ལ་རྫོགས་ཆེན་ཞུས། དེར་རྗེ་བཙུན་མར་པའི་སྙན་པ་གསན་ནས་ལྷོ་བྲག་
ཏུ་བྱོན། ཁོང་གི་དགྲ་མར་པ་ནག་པོ་མཐུས་འདུལ། མཐུ་སེར་མཛད་པའི་སྡིག་པ་སྦྱོང་བའི་ཐབས་ལ་སྲས་མཁར་དགུ་ཐོག་མ་རེས་སྒོར་མོ། རེས་ཟུར་གསུམ། རེས་ཟླ་གམ། ༔

༄༅། །རེས་གྲུ་བཞིར་བརྩེགས་སུ་བཅུག་ནས་ཟིན་ལ་ཁད་ཙམ་བླ་མས་སྒྱེལ་གྱིན་ཡང་ཡང་བརྩིགས་པས་སྒལ་པ་ལན་དྲུག་རྡོལ་བ་ལ།སྒལ་སྒུར་བྱེད་ཀྱིན་
བརྩེགས། ལོ་རེ་ལ་ཐོག་རེ་ཟིན། གདམས་ངག་རེ་གནང་། དབང་རེ་བསྐར་ནས། ཐོག་ལྔ་པ་ལ་རྒྱུད་གསུངས། དྲུག་པ་ལ་ཡི་དམ་གྱི་ཞལ་གཟིགས། སྐབས་དེར་རྔོག་ཆོས་
* རྡོར་གྱི་ཕྱག་ཕྱིར་བྱོན། མི་ལ་ཕུག་ཏུ་སྒྲུབ་པ་མཛད། ཁོང་གི་དགྲ་དོལ་ཡལ་པོ་བ་སེར་བས་བཏུལ། མར་པ་ལ་ཡུམ་བདག་མེད་མས་ཞུ་རོགས་མཛད་ཅིང༌། ཞབས་ཏོག་དང་
མོས་གུས་ཀྱིས་མཉེས་ནས་ཆོས་མ་ལུས་པ་གནང་ཞིང་བྱིན་གྱིས་རླབས། མར་པ་རྒྱ་གར་དུ་ཕྱི་རེས་བྱོན་དུས། རྗེ་མི་ལ་ལ་སྟོད་དུ་བྱོན། སྲས་ཀྱི་ཐུ་བོར་ལུང་བསྟན་ཅིང་མངའ་
གསོལ་ནས་བརྫངས། སྐུ་ཚེ་གཅིག་ཏུ་འཇིག་རྟེན་སྤངས་ཤིང་། རྫོང་དྲུག་དང་། ལ་ཕྱི་གངས་དང་། ཆུ་བར་སོགས་རི་ཁྲོད་འབའ་ཞིག་འགྲིམས། དཀའ་སྤྱད་དྲག་པོས་སྒྲུབ་

པ་རྩེ་གཅིག་ཏུ་མཛད། ལོ་དགུའི་བར་དུ་ཉམས་རྟོགས་ཅི་ཡང་མ་བྱུང་ཡང༌། འབད་པས་ཟླ་བ་ཕྱེད་ཀྱི་ཉམས་རྟོག་དུས་གཅིག་ལ་འབར་ཞིང་། བར་ཆད་རེ་སེལ་བ་
དང་། བོགས་རེ་ཐོན་ཏེ། མཆོང་ལུང་དུ་འདྲེ་དམག་དང་པོའི་དུས་སུ། རྩེ་གཅིག་གི་རྣལ་འབྱོར་རྫོགས། ལ་ཕྱི་ཆུ་བཟངས་སུ་འདྲེ་དམག་བར་པ་ལ། སྤྲོས་བྲལ་རྫོགས། ཆུ་
བར་དུ་འདྲེ་དམག་གསུམ་པ་ལ་རོ་གཅིག་རྫོགས་ནས། ཚེ་རིང་མ་མཆེད་ལྔ་དམ་ལ་ཐོགས། བསྒོམ་མེད་ཀྱི་རྣལ་འབྱོར་ལ་མངོན་དུ་ཕྱོགས་ཤིང་། མངོན་ཤེས་དང་རྫུ་འཕྲུལ་དུ་
མས་གདུལ་བྱའི་མི་དང་མི་མ་ཡིན་པ་ཐམས་ཅད་བཏུལ། རྒྱ་གར་གྱི་དྷརྨ་ཀིརྟི་དང་། དམ་པ་རྒྱ་གར་ལ་སོགས་པའི་གྲུབ་ཐོབ་རྣམས་དང་རྫུ་འཕྲུལ་འགྲན། བོད་དུ་བྱོན་པའི་གྲུབ་
ཐོབ་ལ་གྲུབ་རྟགས་བཟང་ཞིང་ངོ་མཚར་ཆེ་བར་གྲགས། དགུང་ལོ་བརྒྱད་ཅུ་རྩ་བཞི་པ་ལ་མྱ་ངན་ལས་འདས་པའི་རྗེས་སུ། སྐུ་ལུས་ཀྱི་བཀོད་པ་མང་པོ་བསྟན་ནོ། །དེ་ལ་བུ་ཆེན་༔

།དཔག་ཏུ་མེད་ཀྱང་། སྲས་ཀྱི་ཐུ་བོ་ཉམས་རྟོག་མཐར་ཕྱིན་པའི་སློབ་མ་བརྒྱད་དེ། གུང་ཐང་གི་གཉན་ཆུང་རས་པ། ལྕེན་ལུང་གི་ངམ་རྫོང་རས་
༄༅།ཀ
པ༑ ཉ་མེའི་འབྲི་སྒོམ་རས་པ། མདོ་བྲེའི་སེ་བན་རས་པ། སྙེ་ཤངས་ཀྱི་ཁྱི་ར་རས་པ། རས་པ་ཞི་བ་འོད། བདེ་བ་སྐྱོང་། མཉམ་མེད་དྭགས་པོ་ལྷ་རྗེ་རྣམས་སོ། །དང་པོ་ཆེ་
བའི་སྲས་བཞི། བར་དུ་ཉེ་བའི་སྲས་བརྒྱད།ཐ་མ་སྐུ་བགྲེས་ཁར་འཁྲུངས་པ་ཇོ་བོ་བཀའ་གདམས་པ་མི་གསུམ་ཡོད་ཅེས་གྲགས་སོ། །རས་ཆུང་པ་ནི། གདུང་རུས་
གཉན། མཚན་རྡོ་རྗེ་གྲགས་པ། བླ་མ་མི་ལ་དང་ཐོག་མར་མཇལ་ཞིང་ཐུགས་ཟིན། རྒྱ་གར་དུ་ལན་ལྔ་བྱོན།.ལན་བདུན་ཡང་ཟེར་ཝ་ལ་ཙནྡྲ་ལ་ཕྱག་ན་རྡོ་རྗེ་ཞུས་ནས་སྒྲུབ་པས་མཛེ་
འཐོན། བླ་མ་ཕམ་ཐིང་པ་དང་། ཐང་ཇུ་འབའ་རོ། ཏི་ཕུ་བ་གསང་སྔགས་ཀྱི་སྡོང་པོ། ཨ་རུ་ལ་བཛྲ། ཨ་མོ་ཀ་བཛྲ། མ་གཅིག་གྲུབ་པའི་རྒྱལ་མོ་རྣམས་དང་

མཇལ། ལུས་མེད་མཁའ་འགྲོའི་ཆོས་སྐོར་དགུ་དང་ཚེ་དཔག་མེད་ལ་སོགས་པའི་དབང་དང་སེམས་བསྐྱེད་དུ་མ་ཐོབ། རྒྱ་གར་ནས་ནམ་འཁོར་དུ་མི་ལའི་དྲུང་དུ་བཞུགས་
ཤིང༌། ཕྱིས་བླ་མ་ལ་ཞུས་ནས་དབུས་སུ་བྱོན། དབུ་རུ་འབྲོམ་དུ་བལ་པོ་སྐྱེ་མེད་ལ་ཆོས་གསན། བར་སྐབས་སུ་ཡར་ལུངས་སུ་བྱེ་ཆུང་རྩད་པོའི་མཛེ་གསོས་ནས་མག་པ་
མཛད། ཕོ་བྲང་སྐྱེགས་ལྡན་དུ་བཞུགས་པའི་དུས་སུ། ལྷ་གཅིག་ལྡེམ་བུ་དམ་ཚིག་ཉམས་ནས་བྲལ་ཏེ། གཉལ་ལོ་རོ་མོག་པའི་ཚེ་སྤོང་དང་། བྱར་པོའི་ནགས་ལ་སོགས་སུ་
བཞུགས། དེ་ལ་སློབ་མ་ཉེ་གནས་རིན་ཆེན་གྲགས། གཉགས་གཅེར་བུ་བ། སྒོམ་ཆེན་སྨོན་ལམ། མལ་ཡེར་པ་བ། བླ་མ་སྒོམ་ཆོས། འདྲལ་ཤེར་སྣང་། བུར་སྒོམ་ནག་
།མངའ་རིས་པ་གསལ་མཆོག །ཇོ་མོ་སྒྲེ་མོ། ལོ་གཙང་ར། སུམ་སྟོན་ཆོས་དར། ལྷོ་པ་བྱ་སྟོན། ཟངས་རི་རས་པ། འབྲོག་སྒོམ་དོན་གྲུབ། གཉལ་པ་རྡོ་རྗེ་འོད། གཅུང་

༄༅། །སྟོན་བརྒྱ་བདེ། གཅུང་སྟོན་རྒྱས་པ། དགེ་བཤེས། ཁྱུང་པོ་ལ་སོགས་བུ་ཆེན་མང་པོ་བྱོན། སྔོན་མཚོ་ལྔ་བྲེ་ཆུང་དུ་རྗེ་མི་ལ་དང་མཇལ་བའི་བུ་མོ་
ཤྭ
དབུལ་མོ་དེ་རས་ཆུང་པ་ལ་གཏད་ནས་བསྒོམས་པས། སེ་མོ་དོར་ལུས་མ་སྤངས་པར་མཁའ་སྤྱོད་ལ་གཤེགས་པའི་གྲུབ་ཐོབ་མ་གཅིག་བྱུང་། རས་ཆུང་པ་དགུང་ལོ་གྱ་གཉིས་ལ་
གཤེགས་སོ། །རས་པ་ཞི་བ་འོད་ནི། བྲག་སྐྱེ་ཆུར་གཅིག་པུར་བཞུགས་ནས་བསྒྲུབ་པ་མཛད། མིའ མ་ཅིའི་བུ་མོ་ཕྱག་རྒྱར་བཀུག །ལུས་མ་སྤངས་པར་བྲག་ཁུང་གི་སྤྱི་བོ་
བརྟོལ་ནས་མཁའ་སྤྱོད་ལ་བཞུད། སློབ་མ་མ་བསྐྱངས་སོ། །ཉ་མོའི་ཡུལ་གླིང་ཁའི་འབྲི་སྒོམ་རས་པ་ནི། གངས་པ་ཤེའོ། །རྒྱ་སྟོན་སེངྒེ། རྔོག་ལོ་ཙཱ་བ། གཉལ་པ་རྡོག་ཆུང་
· པ༑ དཔྱད་ལོ་ཙཱ་བ། རྡོག་ཚོན་པོ། ཞ་མ་ལྷ་རྗེ་རྣམས་ལ་ཆོས་ཞུས། རྗེ་མི་ལ་རྩ་བའི་བླ་མར་གྱུར་ནས། ཟླ་བ་བཅོ་བརྒྱད་བསྟེན། མི་ལོ་སུམ་ཅུར་སྒྲུབ་པ་རྩེ་གཅིག་ཏུ་

མཛད། ཡི་དམ་ལྷའི་ཞལ་གཟིགས། དངོས་གྲུབ་བརྙེས། དེ་ལ་མལ་ཡེར་པ་བ་ལ་སོགས་པའི་སློབ་མ་ཡང་མང་དུ་བྱུང་ངོ༌།། །། ༈ ཉེར་གཉིས་པ་དྭགས་བོ་བཀའ་བརྒྱུད་བྱུང་
ཚུལ། མཉམ་མེད་དྭགས་པོ་ལྷ་རྗེ་ནི། ཏིང་ངེ་འཛིན་རྒྱལ་པོ་དང་། སྙིང་རྗེ་ཆེན་པོ་པད་དཀར་དུ། བཅོམ་ལྡན་འདས་ཀྱིས་ཆོས་ཐམས་ཅད་རང་བཞིན་གྱི་སྤྲོས་པ་དང་བྲལ་བའི་ཏིང་
ངེ་འཛིན་གྱི་རྒྱལ་པོ་འཛིན་པར་བསྐོས་ཤིང་། དགེ་སློང་འཚོ་བྱེད་དུ་གྱུར་ནས་བསྟན་པ་འཛིན་པ་ལ་བསྐོས་ཤིང༌། མཐར་རྒྱལ་བ་དྲི་མ་མེད་པར་འཚང་རྒྱ་བར་ལུང་བསྟན་པའི་བྱང་
ཆུབ་སེམས་དཔའ་ཟླ་འོད་གཞོན་ནུ་གྱུར་པ་ཡིན་ལ། དེ་དང་ལྷན་དུ་བསྟན་པ་འཛིན་པར་ཁས་བླངས་པའི་བྱང་ཆུབ་སེམས་དཔའ་སྟོང་ལྔ་བརྒྱ་ཡང་། འདིའི་འཁོར་དང་བརྒྱུད་པ་
འཛིན་པ་རྣམས་ཡིན་པར་མདོ་དེ་ཉིད་ལས་གསལ་བས། རྣམ་ཐར་བསམ་གྱིས་མི་ཁྱབ་མོད་ཀྱིས། གདུལ་བྱའི་སྣང་ཚུལ་ལྟར་ཡང་། རྗེ་མི་ལའི་ཐུགས་སྲས་ཀུན་གྱི་མཆོག་ཏུ། ལྩ

།རྗེ་མར་པ་དང་མི་ལ་གཉིས་ཀས་ལུང་བསྟན་པ་ཡིན་ཏེ། འཁྲུངས་ཡུལ་གཉལ། རིགས་སྙི་བ། ཡབ་སྙི་བ་ལྷ་རྗེ་སྲས་གསུམ་ཡོད་པའི་བར་
པ༑ མཚན་སྙིང་པོ་ཀུན་དགའ། ལྷ་རྗེ་མཛད་ཅིང་། དགུང་ལོ་སོ་གཉིས་པ་ལ་དགེ་བཤེས་ཤ་བ་གླིང་པ་ལ་རབ་ཏུ་བྱུང༌། མཚན་བསོད་ནམས་རིན་ཆེན་དུ་བཏགས། མཁན་པོ་
ཤ་བ་དང་། བྱ་འདུལ་བ་ལ་འདུལ་བའི་སྐོར་གསན། མར་ཡུལ་བློ་ལྡན་ལ་གསང་སྔགས་གསན། དབུ་རུ་བྱང་དུ་བྱོན་ནས། དགེ་བཤེས་གཉུག་རུམ་པ། རྒྱ་ལྕགས་རི་གོང་ཀ་
བ་བྱང་ཆུབ་དཔལ། དགེ་བཤེས་བྱ་ཡུལ་བ་དང་གསུམ་བསྟེན་ནས། བཀའ་གདམས་ངག་ཞུས། ཞག་བཅུ་གསུམ་ཙམ་དུ་མི་འཆོར་བའི་གནས་པ་བཟང་པོ་བྱུང་ཞིང་། རྟོག་པ་
མགོ་ནོན། ས་བཅུ་ནོན་པའི་སྔ་ལྟས་མདོ་ལས་གསུངས་པ་བཞིན་རྨིས། ཡབ་མེས་ཀྱི་བརྩིགས་པའི་སེར་ཆུ་ལྷ་ཁང་དུ་བཞུགས་ནས། ཉིན་གཅིག་སྤྲང་པོ་གསུམ་ལས་རྗེ་མི་ལའི་

སྙན་པ་ཐོས། དེ་མ་ཐག་མོས་པ་སྐྱེས། བྱིན་རླབས་ཞུགས་ནས་ཡིད་འཕྲོག་སྟེ། ལ་སྟོད་དུ་བྱོན་སྤྲང་པོ་གཅིག་ལ་ལམ་སྣ་བཅོལ་བས། ཚོང་འདུས་ནས་འགྲོར་མ་
ཉན། དྭགས་པོ་མ་བྱོན་པའི་གོང་ནས་རྗེ་མི་ལས་ཡང་ཡང་ལུང་བསྟན། མཇལ་མ་ཐག་ཏུ་མཉེས་ནས། སྣེ་ལེན་གྱི་མགུར་གསུངས། སྔར་གྱི་རྣམས་ཞུས་པས་བཞད་ནས་བྱེ་མ་
ཙིར་བས་མར་ནག་མི་ཡོང་། ཡུངས་ཀར་ཙིར་ན་ཡོང་བ་ཡིན། ཐབས་ལམ་སྒོམས་གསུངས་ནས། གདམས་པ་རྣམས་རིམ་གྱིས་གནང་བ་བསྒོམས་པས། ཞག་བདུན་ནས་
བརྩམས་ཏེ། བདེ་དྲོད་རང་འབར་ལ་སོང་། རྟགས་སྣང་དང་། ཉམས་མྱོང་ཁྱད་པར་ཅན་སྐྱེས་ནས། རིང་པོ་མ་ཐོགས་པར་སངས་རྒྱས་ལོངས་སྐུ་སྤྲུལ་སྐུ་རྣམས་དང་
མཇལ། ཆོས་སྐུ་མྱུར་དུ་མཐོང་བ་ལུང་བསྟན། བྱིན་གྱིས་བརླབས་ཤིང་། རྒྱལ་ཚབ་ཏུ་དབང་བསྐུར་ནས་དབུས་སུ་བྱོན། ལྕགས་རི་གོང་དཀར་དུ་ཕེབས་ནས། སེ་བ་ལུང་དུ་༔

།བཀའ་གདམས་པའི་གསེབ་ཏུ་བཞུགས་པས་ཐུགས་དམ་ཅུང་ཞིག་འགྲིབ་ནས་ལ་སྟོད་དུ་ལོག་ནས། མི་ལ་བསྟེན་པས་སོར་ཆུད་ཅེས་པ་ཡང་༄༅།
འདུག །གང་ལྟར་ཡང་འོལ་ཁ་ནས་བུད་ནས་སྒམ་པོ་ཟང་ལུང་དུ་བསྒོམས་པས་སོར་ཆུད། སྒམ་པོའི་ངོ་མཐོང་བའི་ལ་ཁར་བླ་མའི་ལུང་བསྟན་བཞིན། ཆོས་ཉིད་ཀྱི་བདེན་པ་
མངོན་སུམ་དུ་རྟོགས། བླ་མ་ལ་སངས་རྒྱས་ཀྱི་འདུ་ཤེས་སྐྱེས། འོ་དེ་གུང་རྒྱལ་གྱི་བུ་དྭགས་ལྷ་སྒམ་པོས་ཡོན་བདག་བྱས་ནས་སྒམ་པོའི་རི་ཁྲོད་བཏབ། ཟད་པར་ཟིལ་གནོན་གྱི་
ཏིང་ངེ་འཛིན་མངོན་དུ་གྱུར། རྫུ་འཕྲུལ་ལ་སོགས་པ་མངོན་ཤེས་ལྔ་ཐོབ། སྣང་སེམས་འདྲེས་ཤིང་དབང་དུ་འདུས། ཉམས་རྟོགས་མཐར་ཕྱིན། དགུང་ལོ་བདུན་ཅུ་རྩ་བདུན་ལ་
, མྱ་ངན་ལས་འདས། བླ་མ་དེས་དོན་གཉིས་ཀྱི་གཏེར་ཁ་ཕྱེ་ནས། འགྲོ་དོན་དཔག་ཏུ་མེད་ཅིང་། བུ་ཆེན་གདུགས་ཐོགས་པ་ལྔ་བརྒྱ་ཙམ་བྱུང་བའི་ལྔ་ཚར་ལ། དྭགས་པོ་དགོན་

པ༑ རྒྱལ་བ་ཁྱུང་ཚང་པ། གཉག་ནག །གཉག་དམར་པོ། སྒོམ་པ་ལེགས་མཛེས། ཉེ་གནས་བསལ་བྱང་། བར་ཚར་བ་ལ་སློབ་མ་ཁམས་པ་མི་གསུམ་ནི། མཚུར་ཕུའི་
གྲུབ་ཐོབ་དབུ་སེ། ཕག་གྲུའི་ཁམས་པ་རྡོར་རྒྱལ། བསམ་གདོང་གི་ཤེར་སྒོམ་བྱང་ཡེ། ཞང་གསུམ་ཐོག་པ། ཕྱི་ཚར་ལ། བྱང་གི་འབའ་རོམ་པ་ཆེན་པོ། འོལ་ཁའི་རྣལ་
འབྱོར་ཆོས་གཡུང༌། ཤངས་པས་རྨོག་ཅོག་པ། མཁན་པོ་འདུལ་བ་འཛིན་པ་ཆེན་པོ། བླ་མ་འོལ་ཁ་བ། ལྷོ་པ་ལྟར་སྒོམ། ཀྱེ་སྒོམ་པ་ཡེ་ཤེས་རྡོ་རྗེ། རྫི་སྒོམ་སྐྱེ་སེ། བྱ་
སྒོམ་རྡོ་རྗེ་སེངྒེ། འབྲོག་དམར་ཡུ། ནམ་པ་ཕན་ནེ། རྩད་པོ་ལྷ་བསྒོམ་ལ་སོགས་པ་བུ་སློབ་གནམ་གྱི་སྐར་མ་ཙམ་བྱོན་ཏེ། གདུལ་བྱ་ཕྲིན་ལས་དཔག་ཏུ་མེད་དོ། །དྭགས་པོ་
རིན་པོ་ཆེ་སྐུ་མཆེད་གསུམ་གྱི་གཅེན་པོ་གཉིས་པ་ལྷ་རྗེ་རྡོར་འབར་གྱི་སྲས་སུ་འཁྲུངས་པ། དྭགས་པོ་སྒོམ་པ་ནི། ཐོག་མའི་མཚན་ཟླ་རྒྱལ་གླིང་དུ་བཏགས། དགུང་ལོ་བཅུ་༔

༄༅། །གཅིག་པ་ལ། ཨ་ཁུ་ཆུང་བ་ཚུལ་འབར་གྱིས། བླ་མའི་དྲུང་དུ་བསྐྱལ། ཆོས་མ་ལུས་པ་ཐོབ། བཅུ་གསུམ་པ་ལ་སྤྲོས་བྲལ་གྱི་རྟོགས་པ་
ཤར། བཅུ་དྲུག་པ་ལ་མཁན་པོ་མངའ་རིས་པ་ཤེས་རབ་སྙིང་པོས་དགེ་ཚུལ་མཛད། མཚན་ཚུལ་ཁྲིམས་སྙིང་པོར་མངའ་གསོལ། བཅོ་བརྒྱད་པ་ལ་སྒོམ་རོ་གཅིག་རྟོགས། ཉི་
ཤུ་རྩ་ལྔ་པ་ལ་སྔར་གྱི་མཁན་པོ་དང་། སློབ་དཔོན་ཤབ་རྩེ་བ་ཡོན་ཏན་བློ་གྲོས། འབྲོམ་ཤེས་རབ་ཡེ་ཤེས་ལ་སོགས་ལས་བསྙེན་པར་རྫོགས། སུམ་ཅུ་རྩ་ལྔ་པ་ལ་བླ་མ་ཉིད་ཀྱིས་
གདན་ས་ཕོག་ནས་གདན་ས་བསྐྱངས། ལོ་གཉིས་ན་བླ་མ་གཤེགས་ནས་བཀྲ་ཤིས་སྒོ་མང་བཞེངས། དེ་ནས་དབུས་སུ་བྱོན་ཏེ། ལྷ་ལུང་བྲག་རལ་ལ་སོགས་སུ་བཞུགས། ཇོ་
. བོ་རིན་པོ་ཆེའི་ཐུགས་རྗེ་དང་། སྲུང་མ་རྣམས་ཀྱིས་བསྐུལ་ནས་ལྷ་སར་བྱོན་ཏེ། གསོར་ནམ་མཛད། སྦ་འབྲིང་གི་སྡེ་འཁྲུགས་ཟླུམ། ཞང་རིན་པོ་ཆེ་ལ་གནས་ཁ་གཉིས་གཏད་

ནས་སྒམ་པོར་བྱོན་ཏེ། མཁྱེན་རྟོགས་ཐུགས་རྗེ་ངོ་མཚར་གྱི་རྣམ་པར་ཐར་པ་བསམ་གྱིས་མི་ཁྱབ་པ་མངའ་བ་སྟེ། དགུང་ལོ་ལྔ་བཅུ་རྩ་བཞི་ལ། གླང་གི་ལོ་དབྱུག་གུ་ཟླ་བའི་ཚེས་
ཉི་ཤུ་ལ་འདས་སོ། །དེ་ལ་སློབ་མ། གྲུབ་ཐོབ་དབུ་སེ། ཞང་རིན་པོ་ཆེ། མཁན་ཆེན་བྱེ་དཀར་བ། ཇོ་བཙུན་རོག་པོ། ཞང་སྟོན། ཀ་ལོ་ཀ །དུང་སྟོན་ལ་སོགས་པ་མང་དུ་
བྱོན་ནོ།། །། ༈ ཉེར་གསུམ་པ་ཀརྨ་བཀའ་བརྒྱུད་བྱུང་ཚུལ། མཉམ་མེད་དྭགས་པོ་རིན་པོ་ཆེའི་བུ་ཆེན། རྗེ་དུས་གསུམ་མཁྱེན་པ་ནི། མདོ་ཁམས་ཏྲེ་ཤོད་གངས་ཀྱི་ར་བར་འཁྲུངས།
གདུང་རུས་ལྟ་ལྡོང་དཀར་པོ། ཡབ་སྒོམ་པ་རྡོ་རྗེ་མགོན་པོ། ཡུམ་ལྷ་ལྕམ་མིང་འདྲེན་མ། མཚན་དགེ་འཕེལ། དགུང་ལོ་བཅུ་གཅིག་ལ་ཡབ་ལ་དཔལ་ལྷ་མོ་ཞུས་ནས་བསྒྲུབས་
པས་ཞལ་མཐོང་། ལུ་རུའི་དགྲ་བཏུལ། བཅུ་དྲུག་ལ་སྐ་བྲག་ཏུ་མཁན་པོ་མཆོག་བླ་སློབ་དཔོན་ཕྱག་སེངྒེ་གྲགས་པ་ལ་རབ་ཏུ་བྱུང་ནས། མཚན་ཆོས་ཀྱི་གྲགས་པ་༔

།བཏགས། དགེ་བཤེས་ཀྲ་ར་བ་ཆེན་པོ་ལ་དབང་གདམས་པ་ཞུས། དགུང་ལོ་བཅུ་དགུ་པ་ལ་དབུས་གཙང་དུ་བྱོན། ཉི་ཤུ་པ་ལ་སྟོད་ལུང་དུ་སློབ་
དཔོན་དགེ་བཤེས་རྒྱ་དམར་དང་། ཕྱུ་པ། སྤ་ཚབ་ལོ་ཙཱ་བ། ར་ལྕགས་སྟོན་ཚུལ། བླ་མ་བྲག་དཀར་པོ་བ། གཤེན་པ་རྡོར་སེང་རྣམས་ལས་ཆོས་གསན། མཁན་པོ་དགེ་
བཤེས་པ་ཕུག་པ། སློབ་དཔོན་ཡེ་ཤེས་བློ་གྲོས། གསང་སྟོན་གཅུང་པོ་དང་གསུམ་ལས་བསྙེན་རྫོགས་མཛད། སྟག་དུར་དུ་ལོ་ལྔ་བཀའ་གདམས་མཛད། རྣལ་འབྱོར་པ་ཤེས་
རབ་རྡོ་རྗེ་དང་མཇལ། དགེ་བཤེས་ཤ་པ་གླིང་པའི་སྤྱན་སྔར་བྱོན། བླ་མ་དྭགས་པོ་སྒོམ་ཚུལ་དང་མཇལ། ཁོང་གི་ཞུས་སྣ་མཛད་ནས་དགུང་ལོ་སུམ་ཅུ་པ་ལ་རྗེ་དྭགས་པོ་རིན་པོ་
ཆེ་དང་མཇལ། དབང་གདམས་པ་མཐའ་དག་རིམ་པར་ཞུས་ནས་དྲོད་རྟགས་ཉམས་རྟོགས་རིམ་པར་ཤར། སྒམ་པོར་ལོ་གསུམ་དཀའ་ཐུབ་མཛད། གྲྭ་པ་བརྒྱད་བརྒྱའི་ནང་ནས་

མ་སྲན་ཆེ་བར་གྲགས། གཙང་དུ་ལྡོམ་བུ་ལ་བྱོན། མི་ལའི་སློབ་མ་འགའ་དང་མཇལ། དོན་དགེ་ཚུལ་སྤུན་གཉིས། དོན་མོ་རི་པ།སྤེན་ཕུག་པ། རྒྱུབ་ལོ་སྤང་ཁང་
༑ གཤེད་པ་རལ་ལྕགས་རྣམས་ལས་ཆོས་ཞུས། འཕན་ཡུལ་བྱ་བཟང་བྲག་ཏུ་རྫུ་འཕྲུལ་བརྙེས། སྒམ་པོར་བྱོན་བླ་མ་མཇལ་ནས་མོན་དུ་བྱོན་ཏེ་རྒྱལ་པོའི་མཆོད་གནས་མཛད།
ཚུར་ལམ་རས་ཆུང་པ་ལས་ཆོས་ཞུས། སྙེ་མོར་བླ་མ་རྫོང་པར་བསྟེན། བླ་མ་བཻ་རོ་དང་། གྲུབ་ཐོབ་དཔལ་འཛིན་དང་། དཔལ་ཉྭ་ལོ་དང་། གྲུབ་ཐོབ་ཨ་སེང་ལས་ཆོས་ཞུས།
གཞུའི་གྲུ་བཞིའི་དགོན་པར་བཞུགས། དེས་ནས་དབུས་གཙང་དུ་ལོ་སུམ་ཅུ་ལ་ལོ་བཅུ་བདུན་ཐོས་བསམ། བཅུ་གཉིས་བསྒྲུབས་པ་མཛད། དྭགས་པོ་ཁུ་དབོན་གྱིས་ལུང་བསྟན་
ནས། གུང་ལོ་ལྔ་བཅུ་པ་ལ་མདོ་ཁམས་སུ་བྱོན། ལྔ་བཅུ་རྩ་ལྔ་ལ་སྒམ་པོ་གནས་ནང་དུ་བཞུགས། ཇ་མཛོ་ལྔ་བཅུ་དང་བཅས་པའི་འབུལ་བ་དབུས་གཙང་དུ་བསྐུར། དགུང་ལོ་

༄༅། །བདུན་ཅུ་རྩ་བཞི་ལ་འབྲི་ཀླུང་ན་ཡར་བྱོན། རབ་བྱུང་སྟོང་རེ་ཙམ་ཚོགས། ཟླ་སྨད་ཀློའུ་རུ་ཀརྨ་དགོན་པ་མཛད། བླ་མའི་གདན་ས་རྣམས་སུ་འབུལ་
བ་ཆེན་པོ་ལན་མང་དུ་མཛད། ལྷོ་བརྒྱུད་ལ་ལམ་སྟོན་ནས་དབུས་སུ་བྱོན། སྟོད་ལུང་མཚུར་ཕུར་གདན་ས་བཏབ་ནས། མཚར་པ་དང་སྒ་ར་བའི་འཁྲུག་པ་བསྡུམ། གསང་
བྷཱུ འདུས། མ་ཧཱ་མཱ་ཡཱ། དགྱེས་རྡོར། བདག་མེད་མ། བདེ་མཆོག །ཕག་མོ། ཐུགས་རྗེ་ཆེན་པོ། སྒྲོལ་མ། མི་གཡོ་བ་སོགས་ཡི་དམ་མང་དུ་གཟིགས། བྱམས་པ་ལས་
ཆོས་གསན། ས་ར་ཧ། མཻ་ཏྲི་པ། རྗེ་མི་ལ་ཞལ་གཟིགས། ངོ་མཚར་གྱི་རྣམ་ཐར་དཔག་ཏུ་མེད་དོ། །གདུལ་བྱ་དཔག་ཏུ་མེད་པ་སྨིན་གྲོལ་ལ་བཀོད། བླ་མ་མི་ལའི་སྐུ་ཚེ་
ཙམ་ཞལ་གྱིས་བཞེས་པ་བཞིན་བཞུགས་ནས། དགུང་ལོ་བརྒྱད་ཅུ་རྩ་བཞི་པ་ས་གླང་ལོ་སྟག་གི་ཟླ་བའི་ཚེས་གསུམ་ལ་མྱ་ངན་ལས་འདས་སོ།། །།རྗེ་དུས་གསུམ་མཁྱེན་པའི་

ཞལ་སློབ་ལྷོ་པ་ཏར་སྒོམ། མཉམ་མེད་ཤཱཀྱ་ཡེ་ཤེས། རྒྱལ་བ་གངས་པ། འགྲོ་མགོན་རས་པ། རིན་པོ་ཆེ་སྤོམ་བྲག་པ། འཇམ་གླིང་སྐྱེ་བ་གསུམ་པ། བླ་མ་བསམ་ཡས་
པ༑ ཛ་ནེ་སྒོམ་བཟང་། བླ་མ་ལྷ། ཟླ་སྟོད་ཁང་གསར་བ། ཆམ་བུ་ན་རེང་། གཙང་པ་ཚུལ་སེང་། གཙང་པ་སྟོན་པ། བླ་མ་སྟག་དེའུ་པ། དགེ་བཤེས་དཀོན་མཆོག་
སེངྒེ། སྒོམ་པ་ཚུལ་ཁྲིམས་རྒྱལ་པོ། དགེ་བཤེས་ལྷ་རྗེ་གསུམ་པ། དགེ་བཤེས་ཤཱཀྱ། མིང་དགེ་ཇོ་སྲས་སོགས་རྣམས་ནི་སོ་སོ་ནས་བླ་མ་དེ་ཉིད་ཡི་དམ་ལ་སོགས་པར་མཐོང་
ཚུལ་རྣམ་ཐར་དུ་ཡོད་པ་རྣམས་ཡིན་ལ། གཞན་ནི་ངོ་མཚར་ཅན་གྱི་བུ་ཆེན་དཔག་ཏུ་མེད་དོ།། །།མཚུར་ཕུའི་གདན་ས་ནི། རྒྱལ་བ་གངས་པ། རང་བྱུང་སངས་རྒྱས། བླ་མ་
རྒྱ་མཚོ་བ། གདན་ས་རིན་གྲགས་རྣམས་ཀྱིས་རིམ་པར་བསྐྱངས་ཏེ་རྒྱལ་བ་གངས་པའི་དབོན་བརྒྱུད་ཡིན། དེ་ནས་ཀརྨ་པཀྴི་བྱོན་ནོ། །རྗེ་དུས་གསུམ་མཁྱེན་པ་དེ་བཞིན་ལྩ

༄༅། །གཤེགས་ནས། རྒྱ་གརཡུལ་དུ་གྲུབ་ཐོབ་མི་ཏྲ་ཛོ་ཀིའི་སློབ་མ་རྣལ་འབྱོར་པ་ཆོས་ཀྱི་དབང་ཕྱུག་ཞེས་པ་འཁྲུངས་པར་བསྟན། སླར་ཡང་དཔལ་ལྡན་
ཀརྨ་པ་ཆེན་པོར་སྐྱ་སྐྱེ་བ་བཞེས་ཏེ། སྔོན་རྗེ་དུས་གསུམ་མཁྱེན་པའི་ལུང་བསྟན་ལ། མ་འོངས་པའི་དུས་སུ་བོད་ཡུལ་ལྷོ་བྲག་གྲུབ་པའི་གནས་བདུན་དུ་གདུལ་བྱ་གཅིག་གི་དོན་དུ་
འབྱུང་གསུངས་པ་དང་། འབྲི་ཆུ་ངོ་མཐོང་གཅིག་ནས། ངེད་ཀྱི་དགོངས་པ་རྫོགས་པར་བྱེད་གསུང་བ་དང་། ཡོན་བདག་དགོན་པ་བ་ཡང་རྒྱལ་པོ་གཅིག་ཏུ་སྐྱེ། དེ་འཁོར་དང་
བཅས་པ་ལ་ངས་ཕན་ཐོགས་གསུངས་པ་རྣམས་ཀྱི་དོན་དང་མཐུན་པར་འབྲི་ཀླུང་དམ་པ་ཆོས་ཕྱུག་ཡུལ་དུ་བཙད་པོའི་བུའི་རིགས་སུ་འཁྲུངས། སྨེ་འདོར་གདོང་བྱི་ལ་ཞེས་
. པར། ཡབ་འཚུར་ཚ་རྒྱ་དབང་། ཡུམ་སེང་རེ་ཟ་ལང་སྐྱིད་གཉིས་ཀྱི་སྲས་མཚན་ཆོས་འཛིན་ཞེས་བྱ། དགུང་ལོ་དྲུག་ནས་ཡི་གེ་མཁྱེན། དགུ་པ་བཅུ་པ་ནས་གསུང་རབ་ཐམས་༔

ཅད་ཚར་རེ་གཟིགས་པ་ཙམ་གྱི་ཚེགས་མེད་དུ་མཁྱེན། ཏིང་ངེ་འཛིན་ཁྱད་པར་ཅན་རང་ཤར་དུ་འཁྲུངས། དབུས་སུ་འབྱོན་བཞེད་པའི་ལམ་དུ་རིན་པོ་ཆེ་སྤོམ་བྲག་པ་དང་མཇལ་
དུས་སུ་ངོ་མཚར་གྱི་ལྟས་མང་པོ་བྱུང་། དེས་དུས་གསུམ་མཁྱེན་པའི་སྤྲུལ་པ་མཁྱེན་ནས། དབང་གདམས་པ་མཐའ་དག་བསྟན། བྱིན་གྱི་རླབས། ཉམས་རྟོགས་
འཁྲུངས། ཆོས་སྐྱོང་གི་ལུང་ཞུས་ཙམ་གྱིས་ཞལ་གཟིགས། དེ་ཕྱིན་ཆད་ཡི་དམ་ཞལ་གཟིགས་ཚུལ་སོགས་ངོ་མཚར་བའི་རྣམ་ཐར་མང་པོ་སྣང་། ཆོས་སྐྱོང་གི་ས་ལ་རི་མོ་བྲིས་
ནས་སྒྲུང་རིར་དགོན་པ་བཏབ། གསང་བ་ཡེ་ཤེས་ཀྱི་མཁའ་འགྲོ་མའི་མ་ཎིའི་དབྱངས་འདི་གྱེར་ལུགས་སུ་བསླབས། དེ་ནས་དགེ་ཚུལ་མཛད། མཚན་དར་མ་བླ་མ་
བཏགས། ཕྱིས་རིན་པོ་ཆེ་ཀ་ཐོག་པ་བྱམས་པ་འབུམ་གྱི་མཁན་པོ་མཛད། རིན་པོ་ཆེ་སྤོམ་བྲག་པས་སློབ་དཔོན་མཛད་ནས་བསྙེན་པར་རྫོགས། ལ་རྒྱ་བྱས་པ། སྒོ་རིག་པས་

།རྫིས་པས་ཆོས་སྐྱོང་གི་བཀའ་ཆད་ཕབ་ནས་བཏུལ། དེ་ནས་གནས་ནང་དུ་བྱོན་ནས་བཞུགས་སྐམ་པོ་རྡོ་རྗེ་དཔལ་རྩེགས་བྱུང་ནས། འདིར་སངས་༄༅།
རྒྱས་མར་མེ་མཛད་གཅིག་བཞེངས་དང་། བྱ་བ་ཐམས་ཅད་ངེད་ཀྱིས་སྒྲུབ་ཅིང་གནས་བསྲུང་། བུ་སློབ་བསྐྱངས་ཟེར་ནས་དེ་བཞིན་དུ་བྱས། དེ་ནས་གདན་ས་ཀརྨར་བྱོན། འགྲོ་
● དོན་རྒྱ་ཆེན་པོ་མཛད། ཐུགས་རྗེ་ཆེན་པོ་བྱོན་ནས་འདིར་བྱམས་པའི་སྐྲ་གཅིག་བཞེངས་དང་། ཕྲིན་ལས་འབྱུང་གསུངས་ནས་དེ་ལྟར་བྱས། དེར་དཔལ་ལྡན་ལྷ་མོ་ནག་མོ་འབུམ་
སྡེ་དང་བཅས་པ་བྱོན་ནས། དུས་གསུམ་མཁྱེན་པའི་གདན་ས་འཇིགས་ལ་ཁད། དབུས་སུ་མྱུར་དུ་བྱོན་ཟེར་བ་ཡང་ཡང་བྱུང་བས་དབུས་སུ་བྱོན། ད་ཁམས་སུ་མི་ཕྱིན། མངའ་
རིས་མན་ཆད་འདུལ་དགོས་སྙམ་ཙ་ན། ཐུགས་རྗེ་ཆེན་པོའི་ཞལ་ནས་གདུལ་བྱའི་ཕྱེད་ཁམས་ན་ཡོད། ད་རུང་ཡོང་ཡང་ཤེས་གསུངས། བྱང་ལམ་ལ་གངས་དཀར་ཞོལ་ནས་༔
ང་

འབྲི་ཁུང་ལ་བྱོན། དེར་རྡོ་རྗེ་རྣལ་འབྱོར་མ་འཁོར་བཅས་ཀྱིས་འབྲི་ཁུང་གླིང་ཐམས་ཅད་ཁྱབ་པར་གར་བྱེད་པ་བྱུང་། ལྷ་སར་རྒྱལ་བ་ཤཱཀྱ་ཐུབ་པ་ལ་འོད་ཟེར་མང་པོ་བྱོན་ནས་ཐིམ་
པས་བསྟན་པ་ལ་ཕན་པར་ཤེས། གསེཪ་གསོལ་དུས་སུ་རྟ་མགྲིན་དབུ་སྟོང་ཕྱག་སྟོང་ཡོད་པ་གཅིག་ལ་སློབ་དཔོན་པདྨ་དཔག་ཏུ་མེད་པས་བསྐོར་བ་གཟིགས། ཙ་རིར་ཕེབས་དུས་
མ་མགོན་བསུ་བ་ལ་བྱུང་། མཚུར་ཕུར་ཕེབས་དུས་དུས་གསུམ་མཁྱེན་པའི་སྐུས་ནམ་མཁའ་ཁེངས་པ་བྱུང་། བླ་མ་ཡི་དམ་ཆོས་སྐྱོང་གཟིགས་ཚུལ་ཀུན་བྲིས་མ་ལང་། གཙང་
ཕྱོགས་སུ་འགྲོ་དོན་ལ་བྱོན། འབྲོང་འུ་སོགས་སུ་གཟིགས་སྣང་དང་ལུང་བསྟན་མང་དུ་བྱུང་། མདོལ་ཆུང་དུ་གསད་གསོ་ཡི་ཆོ་འཕྲུལ་བསྟན། སྟོད་ལུང་མདར་འཁར་ནག་བྱུང་
ནས་དབུས་གཙང་གི་ནོར་ཐམས་ཅད་ཁྱེད་ལ་འབུལ་ཟེར། གཡོར་པོ་བྱང་ཐང་ལ་བྱོན་དུས། གྲུ་གཏོང་མ་ཉན་པས་རླུང་བསྒོམས་ནས་ཆུ་ལ་མི་བྱིང་བར་བྱོན། ལར་སྐྱེ་བ་བཅུ་དྲུག་

།གི་བར་དུ་ཐུགས་རྗེ་ཆེན་པོ་དང་རྟ་མགྲིན་གྱི་སྒོ་ནས་འགྲོ་དོན་བསམ་གྱིས་མི་ཁྱབ་པ་བྱས། མ་མགོན་གཉིས་སྐྱེ་བ་བཅུ་དྲུག་ལག་གི་བར་གྱི་ཆོས་སྐྱོང་༄༅།
ཡིན་གསུངས། མཚུར་ཕུར་ནུབ་གཅིག་རྒྱལ་ཆེན་རྣམ་སྲས་འབྲུག་ལ་ཞོན་པ་གཅིག་བྱོན། ངའི་ཕོ་བྲང་དུ་འགྲོ་དགོས་ཟེར་བས། དེ་ཧོར་ཡུལ་དུ་འགྲོ་དགོས་པའི་རྟགས་སུ་
འདུག །སྔོན་མདོ་ཁམས་སུ་བཞུགས་དུས་སུའང་རྒྱལ་པོ་གོ་པེ་ལ་དམག་ལ་བྱོན་པ་དང་། རོང་པོའི་ཡུལ་གསེར་སྟོད་ཞེས་བྱ་བར་མཇལ། སེམས་བསྐྱེད་དུ་བཅུག །དེ་དུས་སུ་
བྱང་ཆུབ་སེམས་དཔའ་ནོར་བཟང་དང་ཀླུ་སྒྲུབ་སོགས་མང་དུ་གཟིགས། རྒྱལ་པོ་གོ་པེ་ལ་དང་། དེས་དུས་ཀྱི་འབྲེལ་པ་དང་། དུས་ཕྱིས་གྲུབ་ཐོབ་ཆེན་པོའི་གྲུབ་རྟགས་དང་རྣམ་
ཐར་ངོ་མཚར་ཅན་གསན་ཏེ། གསེར་ཡིག་པ་གདན་འདྲེན་བཏང་བྱུང་བས། འགྲོ་མི་འགྲོ་ཐེ་ཚོམ་དུ་ཡོད་ཙ་ན། ཀླུ་རྒྱལ་དང་སྔགས་བདག་གིས་འགྲོ་དོན་ཡོང་བས་འབྱོན་ཟེར་ལྩ

ནས་འབྱོན་པའི་ཞལ་བཞེས་མཛད་ནས་བྱོན། རྒྱ་ཡུལ་དུ་ཁོང་གི་སར་མ་ཕེབས་བར་དུ་ཡང་། སྡེ་དགོན་གོགས་པ་རྣམས་གསོ་བ་དང་། བསྟན་པ་དང་སེམས་ཅན་ལ་ཕན་པ་རྒྱ་
ཆེན་པོ་མཛད། ལམ་ན་ཡོད་པའི་སྐྱེ་འགྲོ་ཐམས་ཅད་རང་དབང་མེད་པར་འདུས་ཤིང་འབུལ་བ་བསམ་གྱིས་མི་ཁྱབ། རྒྱལ་པོའི་བུ་རྡོར་ཕེབས་ནས་རྒྱལ་འབངས་ཐམས་ཅད་ཀྱིས་
བཀུར་སྟི་བསམ་གྱིས་མི་ཁྱབ་པ་མཛད། གསང་བའི་བདག་པོའི་ལྟ་སྟངས་ཀྱིས་ཕྱིར་རྒོལ་བ་ཚར་བཅད། མུ་སྟེགས་པ་བཏུལ།སྐབས་དེར་རྒྱ་ནག་ཀེ་ཇུར་ཡོད་དུས། འཇམ་
དཔལ་ཆེན་པོ་ཞལ་བཅུ་གཅིག་པ། ཕྱག་སྟོང་། ཕྱག་རེ་ན་ལྷུང་བཟེད་རེ། ལྷུང་བཟེད་རེ་ན་སངས་རྒྱས་རེ་བཞུགས་པ། ཞབས་སྟོང་ཡོད་པ་ཞིག་གཟིགས། དུས་ཕྱིས་རྒྱ་མི་
ཉག་ལ་སོགས་རྒྱ་མཚོ་ལ་ཐུག་པར་ཁྱོད་ཀྱིས་འདུལ་བར་འགྱུར་གསུངས་ནས། ཕྱིས་མི་ཉག་ཡུལ་གྱི་སྤྲུལ་པའི་ལྷ་ཁང་ན་བྲིས་ཡོད་གསུངས་པ་ནི་ཆོས་རྗེ་ཕྱི་མ་གཉིས་ཀྱི་འགྲོ་དོན་

། གྱི་ལྟས་སུ་སྣང་། རྒྱལ་བུའི་སར་ཡུན་རིང་དུ་བཞུགས་ན། ཡོན་མཆོད་མ་འཕྲོད་པར་ཡོད་པ་ལ། དེར་བར་ཆད་དང་ཆགས་སྡང་མང་པོ་འབྱུང་བའི་༄༅།
ལྟས་བྱུང་ཞིང་། སྤྱན་རས་གཟིགས་ཀྱིས་བསྐུལ་མ་བཏབ། བྱང་ཕྱོགས་ཀྱི་ཕོ་བྲང་དུ་འབྱོན་དགོས་པའི་བླ་མ་ཡི་དམ་མཁའ་འགྲོའི་ལུང་བསྟན་ཡང་ཡང་བྱུང་བས། རྒྱལ་བུའི་ཞུ་
བ་ནན་ཅན་ལ་མ་གནང་བར། སྔོན་གྲུབ་ཐོབ་ཆེན་པོ་ཉིད་མི་ཉག་ཡུལ་དུ་ལྷ་ལེགས་པར་བཀུར་བའི་རྒྱལ་པོར་སྐྱེས་པ་ཚུན་ཆད་ཀྱི་རྒྱལ་བུ་སློབ་རྣམས་ད་ལྟ་ཡུལ་དེ་ཉིད་དུ་སྐྱེས་ཤིང་
འདུལ་བའི་དུས་ལ་བབས་པར་མཁྱེན་ནས་མི་ཉག་འགར་བྱོན། གདུལ་བྱ་ཐམས་ཅད་ཚིམ་པར་མཛད་མ་མགོན་དང་རྣམ་སྲས་ཀྱིས་བསྐུལ་ནས། འཕྲུལ་སྣང་སྤྲལ་པའི་ལྷ་ཁང་
བཞེངས་པའི་ཚེ་རྣམ་སྣང་ཀུན་ཏུ་ཞལ་གཟིགས། ལྷ་ཁང་དང་དགེ་འདུན་གྱི་སྡེ་མང་པོ་བཙུགས། ལིང་ཇུ་དང་ཀམ་ཇུ་སོགས་སུ་འགྲོ་དོན་མཛད། རིན་པོ་ཆེ་ཉིད་ཀྱིས་ཤིང་གཅིག་

བཙུགས་ནས། ཕྱིས་འདི་སྡོང་པོ་ཆེན་པོར་གྱུར་ཚེ་ང་འདིར་འོང་གསུང་། སྐབས་དེར་གཉན་ཆེན་ཐང་ལྷ་དང་བརྟན་མ་བཅུ་གཉིས་ཀྱིས་གདན་དྲངས་ནས་གཙང་ཁར་ཡང་ཉུག་ཅིག་
བྱོན། རྒྱལ་པོ་མོང་གོལ་གན་གྱིས་རིན་པོ་ཆེའི་སྙན་པ་གསན་ནས། གསེར་ཡིག་པ་མང་པོ་སྤྱན་འདྲེན་དུ་བཏང་བྱུང་། ཡེ་ཤེས་པ་དང་། གནམ་ལྷ་དཀར་པོ་ལ་སོགས་འཇིག་
རྟེན་པའི་ལྷ་མང་པོའི་སྤྱན་འདྲེན་དང་ལྟས་ཆོ་འཕྲུལ་སྣ་ཚོགས་བྱུང་ནས་ཧོར་ཡུལ་དུ་བྱོན། གསེར་ཡིག་པ་ཚོས་མཐོང་སར་ཐུན་མོང་གི་གྲུབ་རྟགས་མང་པོ་བསྟན། འོང་གེ་བྱ་བའི་
རྒྱལ་སར་སླེབ་དུས་འདས་མ་འོངས་ད་ལྟར་གྱི་འབྲེལ་པ་མང་པོ་དྲན་ཏེ། སྔོན་གྱི་སྐུ་ཚེར་གླང་པོ་ཆེའི་གཟུགས་ཅན་གྱི་སྤྲུལ་པ་མཛད་ནས།མུ་སྟེགས་ཀྱིས་རྒྱལ་པོ་ཆེན་པོ་ཞིག་
འཁོར་དང་བཅས་པ་དེ་བཏུལ་བ་དེ་ད་ལྟ་རྒྱལ་པོ་ཆེན་པོ་མོང་ཁ་གན་དུ་འདུག །དེའི་བཙུན་མོ་དང་སྲས་འཁོར་གཡོག་རྣམས་ཀྱང་། དཔོན་མོ་ཨེ་ཇིག་མ་དང་། རྒྱལ་བུ་ཨ་རི་བོ་བྷཱུ

། ག་སོགས་དང་། བློན་པོ་རྣམས་སུ་སྐྱེས་འདུག་ཅིང་། ད་ལྟ་རྗེས་སུ་མ་བཟུང་ན་སྔོན་མུ་སྟེགས་ཅན་གྱི་བག་ཆགས་ཀྱིས་ཨེར་ཀ་འུན་གྱི་ཆོས་ལུགས་༄༅།
སུ་ཞུགས་ནས། རྒྱལ་ཁམས་ཐམས་ཅད་མུ་སྟེགས་ཅན་དུ་འགྲོ་དོགས་འདུག་པས། འདུལ་བའི་དུས་ལ་བབ་ཅིང་། དཔལ་དུས་གསུམ་མཁྱེན་པས་གདུལ་བྱ་གཅིག་གི་དོན་
འབྱུང་ཞེས་པའང་རྒྱལ་པོ་འདི་ཡིན་ཏེ། འཇིག་རྟེན་དུ་སྟོབས་ལྡན་གྱི་སྐྱེ་བོ་གཅིག་བཏུལ་ན་སྐྱེ་འགྲོ་དཔག་ཏུ་མེད་པ་དུལ་བར་འགྱུར་བའི་ཕྱིར་རོ། །ཡུན་རིང་མི་འདུག་ཅེས་པའང་
ས་ཕྱོགས་ཀུན་ཏུ་རྒྱུ་བ་ལ་དགོངས་སོ། །དེ་ལྟར་མཁྱེན་ནས་འདུལ་བའི་དོན་དུ་བྱོན་པས། འབྲུག་ལོ་ལ་ཟི་ར་འུར་རྡོར་རྒྱལ་བརྒྱུད་ཐམས་ཅད་ཚོགས་པའི་སར་བྱོན། དེར་ཀླུ་
བདུད་དང་། རཱ་ཧུ་ལའི་ཆོ་འཕྲུལ་དང་བར་ཆད་བྱུང་བ་ཁྲོ་བཅུའི་ཏིང་ངེ་འཛིན་གྱིས་བཏུལ། སྤྱན་རས་གཟིགས་ཀྱི་ལྟ་སྟངས་ཀྱིས་བྱིན་གྱིས་བརླབས། ངོ་མཚར་གྱི་ཆོ་འཕྲུལ་

མཐའ་ཡས་པ་བསྟན་པས། རྒྱལ་པོ་འབངས་དང་བཅས་པ་ཐམས་ཅད་རང་དབང་མེད་པར་དད། ཕྱི་རོལ་པའི་ལྟ་བ་ལས་ལོག་ནས་སངས་རྒྱས་ཀྱི་བསྟན་པ་ལ་བཙུད། དགུན་
ཉིན་ལམ་དྲུག་ཚུན་ཆད་དུ་ཁ་བ་དང་ལྷགས་པ་མེད་པར་བྱས། རྗེ་འབངས་ཐམས་ཅད་ཟླ་རེ་ལ་སོ་ཐར་གྱི་བསྙེན་གནས་དུས་གསུམ་དུ་བསྲུང་དུ་བཅུག །བྱང་ཆུབ་ཏུ་སེམས་བསྐྱེད།
དབང་བསྐུར་སྐུ་བཞིའི་ངོ་སྤྲོད་ཀྱི་ཁྲིད་བཏབ། རྒྱལ་པོ་ལ་ཉམས་མྱོང་བཟང་པོ་སྐྱེས་མིང་ཡོངས་སུ་གྲགས་པའི་སྐར་མས་རྒྱལ་བའི་སྤྱི་གཙུག་གི་བརྒྱན་དུ་བཀུར། ལུང་ཅི་ཞུས་
གནང་བས་རྒྱལ་ཁམས་ཙམ་ལ་ཟླ་བ་བྱུང་ངོ་ཅོག་གི་དུས་བཟང་བཞིར་སུ་ལའང་ཙ་ར་མི་བྱེད། སྲོག་མི་གཅོད་ཤ་མི་ཟ་བའི་ཁྲིམས་བཅས། གནམ་མཆོད་པ་ཀུན་ལ་གནོད་ཚེ་མེད་
ཅིང་རང་རང་གི་ཆོས་ལུགས་སྐྱོང་དུ་བཅུག །གསེར་གྱི་དམ་ཁ་དང་། དངུལ་བྲེ་སྟོང་གིས་མགོ་བྱས་ནས་ནོར་རྫས་དཔག་ཏུ་མེད་པ་ཕུལ་ཞིང་། བླ་མཆོད་ཀུན་ལ་བཀྱེ། བཙོན་༈

༄༅། །ཐམས་ཅད་དོང་སྤྲུགས་པ་ལན་གསུམ་བྱས། ག་ར་གུ་རུང་དུ་གཙུག་ལག་ཁང་ཆེན་པོ་འཛམ་བུ་གླིང་ན་འགྲན་ཟླ་མེད་པ་བཞེངས། མི་ཉག་ཡུལ་
སོགས་རྒྱལ་ཁམས་ཐམས་ཅད་དུ་ལྷ་ཁང་སུམ་སྟོང་ཙམ་དང་མཆོད་རྟེན་ཞིག་པ་ཀུན་གསོར་བཅུག །ལྷ་ཁང་དང་གདན་ས་མང་པོ་བཏབ། སོག་པོའི་ཡུལ་ན་ཡོད་དུས་རྨི་ལམ་དུ་
ཤཱཀྱ་ཐུབ་པ་སྐུ་འདོམ་བཅུ་ཙམ་ཡོད་པ་ཞིག་བྱོན་ནས། ཁྱོད་ཀྱི་བོད་དུ་སྐུ་འདི་ཙམ་ཞིག་བཞེངས་དང་བར་ཆད་ཞི་ཞིང་རྒྱལ་ཁམས་བདེ་བར་འགྱུར་གསུངས་ནས། གདན་ས་
མཚུར་ཕུར་གཙུག་ལག་ཁང་དང་། ལྷ་ཆེན་པོ་གཙོ་འཁོར་དགུ་དང་བཅས་པ་བཞེངས་སུ་བཏང་། རྒྱལ་པོ་གཅིག་པུ་བཏུལ་བའི་ཞོར་ལ། མི་སྐད་རིགས་མི་གཅིག་པ་སུམ་བརྒྱ་
དྲུག་ཅུ་གདུལ་བྱར་གྱུར་ཅིང་། འཛམ་བུ་གླིང་ཐམས་ཅད་ཆོས་དང་བདེ་བ་ལ་བཀོད་དོ། །དེ་ནས་རྒྱལ་པོ་དེ་གནམ་དུ་སོང་བའི་ཤུལ་དུ། སྙིགས་དུས་ཀྱི་ཉེས་པས། རྒྱལ་བ!

སྐུ་མཆེད་རྣམས་རྒྱལ་ས་ལ་རྩོད་པ་བྱུང་བའི་སྐབས་སུ། བར་ཆད་ཆེན་པོ་བྱུང་ཡང་མི་ཚུགས་པའི་རྨི་ལྟས་བྱུང་། རྒྱལ་བུ་གོ་པེ་ལ་སྔོན། སྤྱན་འདྲེན་མཁན་ཡིན་ཡང་ཁོང་གི་
སར་མ་བཞུགས་པའི་ཐུགས་ཆད་དང་། རྒྱལ་པོ་མོང་ག་གན་སྐུ་མཆེད་ཀྱི་ཕྱོགས་འབུལ་གྱིས་རིན་པོ་ཆེ་པ་ལ་མཐོ་འཚམས་སྣ་ཚོགས་སུ་མཛད། མེར་བསྲེག་པ་དང་། ཆུར་སྐྱུར་
བ་དང་། མཚོན་འདེབས་པ་དང་། དུག་ལྡུད་པ་དང་། སྒོ་ལ་ལྕགས་གཟེར་བཏབ། སྐྱེ་བོས་སུམ་རིམ་དུ་བསྲུངས་ནས་ཞལ་བདུན་ཟས་མེད་པར་འཇོག་པ་ལ་སོགས་པ་སྡིག་མོ་
རྣམ་པ་སྣ་ཚོགས་བྱུང་བ་ལ། རྡོ་རྗེ་ཕག་མོོ་དངོས་སུ་བྱོན། ཡེ་ཤེས་མཁའ་འགྲོ་རིགས་བཞེས། དུར་ཁྲོད་ཧ་ལ་ཧ་ལ་རྒོད་པ་ནས་བྲམ་ཟེའི་བུ་མོའི་རོ་འཁྱེར་བྱོན་ནས་ཚོགས་
འཁོར་མཛད་སྣང་སྲིད་ཐམས་ཅད་སྐུ་བཞིའི་ངོ་སྤྲོད་དུ་རོ་སྙོམས་ཤིང་རྩལ་རྫོགས་པས། གང་གིས་ཀྱང་ཅུང་ཟད་གནོད་མ་ནུས་ཤིང་གཡོ་འགུལ་མེད་ལ། གནས་ཉེར་བཞིའི་༔

༄༅། །མཁའ་འགྲོས་དབུགས་ཕྱུང་ཞིང་། བྱང་ཤར་མཚམས་ནས་དཔལ་ལྷ་མོས་དམག་བཞི་ཁྲི་བཞི་སྟོང་དང་བཅས་པ་བྱུང་། རླུང་ཆེན་པོ་དང་ཐོག་སེ
ཕབ། ནད་ཡམས་ལངས། གཤེད་མ་འགའ་རེ་ཤི། རྒྱལ་པོ་འཁོར་བཅས་རྣམས་ལ་ཆོ་འཕྲུལ་དང་། མཐོང་སྣང་དཔག་ཏུ་མེད་པ་དང་། ཆོས་སྐྱོང་གི་རྩུབ་འགྱུར་མང་པོ་བྱུང་
བས། ཞག་བདུན་ན་སླར་ཡང་རྒྱལ་བློན་ཐམས་ཅད་འགྱོད་ཅིང་བཟོད་པར་གསོལ། སྨན་གྱི་བླའི་ཏིང་ངེ་འཛིན་གྱིས་འོད་ཟེར་སྤྲོས་ནས་ལྟས་ངན་དང་ནད་ཡམས་ཞི་བར་
བྱས། རབ་ཏུ་དད་དེ་ཞབས་སྤྱི་བོར་བླངས། བཀུར་སྟི་དང་འབུལ་བ་ཆེན་པོ་བྱས། སྨན་རྩེའི་ཡུལ་དུ་འགྲོ་དགོས་གསུངས་པ་ལ། དུས་གསུམ་མཁྱེན་པས་ལུང་བསྟན་ནས་བོད་
ཡུལ་དུ་འགྲོ་བར་ཞུས། རྒྱལ་པོས་ལུང་བཟང་པོ་བྱིན་ནོ། །ཆུ་མ་ཁར་དང་ཤིང་ཀུན་ཏུ་ཕེབས་དུས་ཅེན་མཁར་ཉི་ཤུ་རྩ་བཞིའི་མི་ཀུན་འདུས་ནས་དགོན་པ་ཐོབ་ཟེར་ནའང་མ་
ང་

བཏབ། དེར་རྒྱ་ཡུལ་གྱི་ལྷ་འདྲེ་ཀུན་གྱིས་བར་ཆད་བྱས་པ་ལ་རྟ་མགྲིན་གྱི་ཏིང་ངེ་འཛིན་གྱིས་ཟིལ་གྱིས་མནན། ལྷ་འདྲེ་མི་གསུམ་དབང་དུ་འདུས། དེ་ནས་རིམ་གྱིས་བོད་དུ་
གདན་ཕེབས། མཚུར་ཕུར་བྱོན་དུས། བཀའ་བརྒྱུད་བླ་མ་ཡི་དམ་ཐམས་ཅད་ཀྱིས་བྱིན་གྱིས་རླབས། ད་ཕྱིན་ཆད་གར་ཡང་མ་འགྲོ་ཞིག་གསུངས་ནས། དེར་བཞུགས་ཤིང་བུ་
སློབ་གདུལ་བྱ་དཔག་ཏུ་མེད་པ་འཕེལ། སྐབས་དེར་འགྲོ་མགོན་འཕགས་པ་རྒྱལ་པོའི་ཏི་ཤྲཱི་མཛད། དགོངས་ནས་བོད་དུ་བྱོན་པ་དང་ཡང་མཚུར་ཕུར་མཇལ་བཞུགས་པ་གདན་
མཉམ་པོ་མཛད། སྔར་ང་མོང་ཁ་རྒྱལ་པོའི་བླ་མཆོད་བྱས་པའི་དུས་སུ། ངས་ཁྱེད་ལ་བྱང་ཆུབ་སེམས་དཔའ་མཐོང་ན་དགའ་བར་བཏགས་པ་ཨེ་མ་ཡིན་ཞེས་སོགས་གསུང་གླེང་
མཛད། མཚུར་ཕུར་ལྷ་ཁང་རྟེན་དང་བཅས་པ་ཐམས་ཅད་ལེགས་པར་གྲུབ་ནས་རབ་གནས་མཛད་དུས་མགོན་པོ་འཁོར་བཅས་བྱོན་ནས། ལྷ་རྟེན་འདི་རྣམས་དང་། ཁྱེད་ཀྱི་བྱ་བ་༔

།ཐམས་ཅད་ངས་སྒྲུབ་པ་ཡིན། ད་རུང་མ་འོངས་པའི་དུས་སུ་ཡང་ཁྱོད་བསམ་བཞིན་དུ་སྐྱེ་བ་ལེན་ཅིང་ཁམས་གསུམ་ཁྱབ་པར་གདུལ་བྱའི་དོན་བྱེད་
དུས་སུ་ཡང་ངེད་ཀྱིས་བསྟན་པ་བསྲུང་ཞིང་བྱ་བ་བསྒྲུབ་པ་ཡིན་ནོ་ཟེར། རྟ་ལོ་ལ་རྒྱལ་བ་རྒྱ་མཚོ་འཁོར་བཅས་ཀྱི་བྱིན་གྱིས་བརླབས་ནས་ཐུགས་རྗེ་ཆེན་པོའི་ལྷ་ཁང་བཞེངས། མ་
ཎིའི་རྒྱུན་དགེ་འདུན་དང་སྤྲང་པོ་ལ་ཚུལ་བཙུགས། རྟ་ལོ་ལ་མྱ་ངན་ལས་འདས་པའི་ལྟས་མཁྱེན་ནས། མི་ལས་གང་ཞུར་མོའི་འགྲམ་དུ་འཁྲུངས་པའི་ལུང་བསྟན་བྱུང་ཚུལ་
རྣམ་ཐར་ངོ་མཚར་བ་རྣམས་གསུངས། ལུག་ལོ་ཟླ་བ་དང་པོ་ནས་ཅུང་ཟད་བསྙུང༌། ཟླ་བ་གསུམ་པ་ནས་ཞག་ཉི་ཤུ་རྩ་གཅིག་གི་བར་རྒྱུན་མ་ཆད་པར་ས་གཡོས་
རྟོགས་ལྡན་རྣལ་འབྱོར་རང་བྱུང་རྡོ་རྗེ་དང་ཉི་མ་དོ་ནུབ་རྒས་ཀྱང་སང་འཆར་བཞིན། གདུལ་བྱའི་ལུས་དང་མཐུན་པར་སྤྲུལ་སྐུ་འབྱུང་། ཞེས་གསུངས་ཤིང་། ལྟས་དང་

ཆོ་འཕྲུལ་ངོ་མཚར་བ་དང་བཅས་ནས་ལུག་ལོ་ཟླ་བ་དགུ་པའི་ཡར་ཚེས་གསུམ་ལ་བདེ་བར་གཤེགས་སོ། །ཚེས་དགུ་ལ་གདུང་སྦྱངས་ཤིང་སྐུ་འདབ་བྱས། ཉི་མ་ཉིས་འགྱུར་གྱིས་
རིང་བ་དང་། མེ་ཏོག་གི་ཆར་དང་འཇའ་འོད་སོགས་རྣམ་འཕྲུལ་དུ་མ་སྣང་། གདུང་ལ་ལྷ་སྐུ་རིང་བསྲེལ་སོགས་རྟེན་དཔག་མེད་བྱོན། རྗེ་ཀརྨ་པཀྵིའི་ཞལ་སློབ་ནི། གྲུབ་ཐོབ་
ཆེན་པོ་ཨོ་རྒྱན་པ། བྱང་སེམས་རྒྱལ་ཡེ། བླ་མ་ཨོ་རྒྱན་རིན་པོ་ཆེ། བླ་མ་གཉན་རས། རིན་པོ་ཆེ་གནས་ནང་པ། བླ་མ་གནམ་མཚོ་བ་སོགས་མང་པོ་བྱོན། བསམ་གཏན་
ལྡན་པ་བྱང་ཆུབ་རིན་ཆེན་སྐུ་སྐྱེ་བ་སྔ་ཕྱི་གཉིས་ལ་ཆོས་ཐོབ་གྲུབ་ཐོབ་ཆེན་པོ་གཤེགས་དུས་ཨོ་རྒྱན་རིན་པོ་ཆེ་མཚུར་ཕུའི་གདན་སར་བསྐོས། དེ་ནས་གཉན་རས་ཀྱིས་ཅུང་ཟད་
མཛད། དེ་ནས་བླ་མ་གནས་ནང་པས་མཛད་དོ། །གཉན་རས་མ་གཏོགས་པ་གཉིས་ཀརྨ་པཀྵིའི་དབོན་བརྒྱུད་ཡིན། དེ་ནས་ཆོས་རྗེ་རིན་པོ་ཆེ་རང་བྱུང་རྡོ་རྗེ་བྱོན་ནོ། །གྲུབ་ཐོབ་

༄༅། །ཀརྨ་པ་དེ་ཉིད་གཤེགས་ཁར། ངའི་ལུས་འདི་ཞག་བདུན་བར་མ་བསྒུལ་བར་ཞོག་ཅིག་གསུངས་ནས། ཚངས་བུག་ནས་འཕོས་ཏེ་འཇའ་ཚོན་ལྟ་བུའི་
སྐར་གྱུར་ནས་སྟེང་ལྷའི་ཡུལ་དུ་བྱོན། ལྷ་རྣམས་ཀྱིས་མཆོད་པ་རྒྱ་ཆེན་པོ་བྱས་པས་ཞག་བརྒྱད་འདས་འདུག་པ་སྔར་གྱི་སྐུ་ལ་གྲོང་འཇུག་མཛད་དགོངས་ནས་བྱོན་ཙ་ན། སྐུ་ལུས་
མེར་སྦྱངས། མཚུར་ཕུ་ལུང་པ་ཆོང་ངེ་གང་། གདུལ་བྱ་ཐམས་ཅད་སྡུག་བསྔལ་བར་གཟིགས་པས་སྙིང་རྗེའི་ངང་དུ་ཅུང་ཟད་བརྒྱལ། དེ་ནས་དྲན་པ་བརྙེད་དེ། གྲོང་འཇུག་རུང་
བའི་རོ་བཙལ་བས། སྟོད་ལུང་ཕར་ཚང་ན་བྱིས་པ་ལོ་གསུམ་ཙམ་ལོན་པའི་རོ་སྐྱོན་མེད་གཅིག་རྙེད་དེ། དེ་ལ་གྲོང་འཇུག་མཛད་ནས། མིག་རིག་རིག་བྱུང་བས། ཤི་མིག་
, གསོན་ལ་མི་དགའ་ཟེར་ནས་མ་དེས་མིག་ཁབ་ཀྱིས་བཙགས། གདོང་ལ་བཏབ། མིག་མེད་པར་འགྲོ་དོན་མི་ནུས་དགོངས་ཏེ། སླར་དོན་ནས་ལུས་བཙལ་བས་བྱང་གི་ཕྱི་ཁང་

ནས་ཕུག་རོན་འབུས་ཁྱེར་གཅིག་ལས་མ་རྙེད་ནས་ཐུགས་ཕྱུང་སྟེ། དགའ་ལྡན་དུ་འགྲོ་སྙམ་ཙ་ན། ཞིང་སྐྱོང་གི་མཁའ་འགྲོ་མ་ཉི་ཤུ་རྩ་ལྔ་བྱུང་ནས་མི་ལུས་ལེན་པར་བསྐུལ། མི་
ཡུལ་དུ་འགྲོ་དོན་དཀའ་བར་ལན་བཏབ་ཀྱང་མ་ལོག་པར་ཞལ་གྱིས་བཞེས་པས། དེ་རྣམས་ཀྱིས་བདེ་མཆོག་ལྷ་དྲུག་ཅུ་རྩ་གཉིས་ཀྱི་དཀྱིལ་འཁོར་དུ་དབང་བསྐུར། བཀྲ་ཤིས་
གསོལ། མང་ཡུལ་གུང་ཐང་གངས་ཞུར་མོའི་འགྲམ། འོ་མ་ལུང་མཁན་ཐང་གི་རྩ་ཕུ་རླུང་ཤོང་དུ་སྐྱེ་བ་བཞེས་ཤིག་ཅེས་ལུང་བསྟན། འཇའ་ཚོན་གྱི་ལམ་ལ་ཞུགས་
ནས། ཤེལ་གྱི་ཁང་པ་སྟེང་དྭངས་ལ་འོག་མུན་གནག་པ་གཅིག་ཏུ་བྱོན་ཙ་ན། འདོད་ཆགས་ཁྲག་གི་རྦ་རླབས་བྱུང་ཟེར་ནས་མཁའ་འགྲོ་ཐམས་ཅད་བྲོས། གནམ་གུང་དགུ་ལ་
སྐས་དགུ་འདུག་པའི་སྐས་གཅིག་ལ་འཛེགས་པས་མ་ཐར་བར། ལས་ཀྱི་རྣམ་སྨིན་ཐར་ལམ་དཀའ་ཟེར་བའི་སྒྲ་བྱུང་ནས་བརྒྱལ། དྲན་པ་མདོ་ལོང་ཙམ་བྱུང༌། སྐུ་ཁམས་

༄༅། །འཚུབས་ཤིང་འོ་བརྒྱལ་བར་བྱུང་གསུངས་པ་རྣམ་ཐར་ངོ་མ་ན་ཡོད་དོ། །དེ་ནས་སྔོན་གྱི་ལུང་བསྟན་ལྟར། ཤིང་ཕོ་སྤྲེའུའི་ལོ་ཟླ་བ་དང་པོའི་ཚེས་
བརྒྱད་ལ་སྐུ་འཁྲུངས་ཏེ། ཡབ་སྔགས་འཆང་ཆོས་དཔལ་ཞེས་པ་སྔགས་རྙིང་མའི་ཡོན་ཏན་དང་ལྡན་པ་ཞིག་ཡིན། འོན་ཀྱང་སྙོམས་ཆུང་བས་རྫ་བདུགས་བྱས་པས་འཚོ་བ་
༆ ལ༑ སྲས་འཁྲུངས་ནས་ངོ་མཚར་གྱི་ལྟས་མང་དུ་བྱུང་། སྣང་བ་རྨི་ལམ་སྒྱུ་མར་ཤར། སྐུ་སྐྱེ་བ་དྲན་པའི་གསུང་མང་དུ་བྱུང་། འབྲི་ཀློག་དང་། ཆོས་ཐམས་ཅད་མཐོང་བ་
ཙམ་གྱིས་མཁྱེན་པས་ཡུལ་ཕྱོགས་སུའང་གྲགས་ཤིང༌། དགུང་ལོ་གཉིས་གསུམ་ཙ་ན་གླང་འཁོར་སྤྱི་མཆོད་དུ་བྱོན་པས། དམ་པའི་སྐུ་ལས་འོད་བྱུང་ནས་ཐིམ་ཞིང་བྱིན་རླབས་
ཞུགས། དམ་པོའི་གདམས་པ་ཐམས་ཅད་ཐུགས་སུ་ཆུད། ཡབ་ལ་གདམས་སྐོར་ཞུས། མཁན་པོ་གསེར་ཁང་པས་དྲིས་པས་སྐུ་ཚེ་སྔ་མ་དང་བར་དོའི་རྣམ་ཐར་

གསུངས། སྐྱིད་གྲོང་འཕགས་པའི་དྲུང་དུ་བྱང་སེམས་རླབས་པོ་ཆེ་སད། གྲུབ་ཆེན་ཀརྨ་པ་ཆེན་པོས་མ་འོངས་པ་མཁྱེན་ནས། གྲུབ་ཆེན་ཨོ་རྒྱན་པ་ལ་ཞྭ་ནག་
གསུམ་ངོ་སྤྲོད་གཅིག་གཏད་ནས་འདི་ཕྱིས་ལེན་པ་ལ་ང་རང་འོང་གསུངས་ནས་ཡོད་པའི་རྟེན་འབྲེལ་གྱིས། གྲུབ་ཆེན་ཨོ་རྒྱན་པ་དང་མཇལ་བཞེད་ནས། སྦུད་ཀྲར་སང་འབྱོན་
དགོངས་པའི་དོ་ནུབ་གྲུབ་ཆེན་ཨོ་རྒྱན་པའི་ཐུགས་དམ་གྱི་སྣང་བར། གྲུབ་ཐོབ་ཆེན་པོ་ཀརྨ་པ་བྱོན་ནས་གནས་གཡོར་བ་ཡིན་གསུང་བ་བྱུང་ནས་སང་དེ། དེ་རིང་གྲུབ་ཆེན་ཀརྨ་པ་
ཆེན་པོ་འབྱོན་པར་ཡོད། རོལ་མོའི་བསུ་བ་བགྱིས། སུ་བྱུང་ལྟོས་གསུངས། ཉེ་གནས་ཚོས་བལྟས་པས་གཞན་སུ་ཡང་མི་གདའ། རྫ་བདུགས་མཁན་པོ་གཟའ་ཚོ་བུ་ཆུང་ཁྲིད་
པ་ཞིག་བྱུང་ཟེར་བས། དེ་ཀ་ཡིན་བསུས་ལ་ནང་དུ་བོས་གསུངས། གྲུབ་ཆེན་པ་དང་གཡས་གཡོན་དུ་བཞུགས་གདན་མཉམ་པོ་བཤིབས། གྲུབ་ཆེན་པ་ལ་སྤྱིར་ཡང་སྐུ་བསོད་

།ནམས་དང་ཟིལ་དཔག་ཏུ་མེད་ཅིང་། གསང་བའི་བདག་པོའི་ཏིང་ངེ་འཛིན་ལ་བཞུགས་ནས་ལྟ་སྟངས་ཀྱིས་ཟིལ་གྱིས་མནན་པས། མ་ནོན་པར་ཏལ་༄༅།
བར་བྱོན། ཕ་མ་ཚོས་ཕྱག་འཚལ་ཡང་བུ་ཆུང་ཕྱག་ཀྱང་མི་འཚལ། འཇིགས་སྐྲག་ཀྱང་མེད་པར་མཆོད་ཁང་གི་མདུན་ན་དྲིལ་གདང་གཅིག་འདུག་པ་དཀྲོལ། གྲུབ་ཆེན་པ་བཞད་
ཅིང་བུ་ཆུང་ཐུ་མོ་གཅིག་འདུག །སྙན་གྲགས་ཆེན་པོ་ཡོ་བའི་རྟེན་འབྲེལ་བྱུང་གསུངས། གདན་ལ་བཞུགས་ནས་ཁྱོད་སུ་ཡིན་གསུངས་པས། ང་མིང་ཡོངས་སུ་གྲགས་པ་ཀརྨ་པ་
ཡིན། སེམས་ལ་ཡོན་ཏན་ཆོས་ཀྱི་རྩལ་རྫོགས་ཀྱང་། ལུས་འབྱུང་བཞིའི་རྩལ་མ་རྫོགས་པས་དེའི་བར་དུ་ཁྱེད་ཀྱིས་སྐྱོང་བར་ཞུ་གསུངས། དེ་བཞིན་ཡིན་པར་འདུག །ང་ལ་
དག་པའི་སྣང་བ་མང་པོ་བྱུང་གསུངས་ནས་མོས་གུས་དང་མཉེས་ཚོར་ཆེན་པོས་སྤྱན་འབྲས་ལྟར་བསྐྱངས། དགེ་བསྙེན་གྱི་སྡོམ་པ་དང༌། སྨོན་འཇུག་གི་ཐུགས་བསྐྱེད་

གནང་། དབང་གདམས་ངག་གནང་ནས་བསྒོམས་པས། ཆོས་ཐམས་ཅད་རྒྱ་མཚོའི་གཏིང་གི་ཆུ་ལྟར་མ་གཡོས་པ་ཤེས་པ་བྱུང༌། དེ་ནས་བརྩམས་ཏེ་མགུར་མང་པོ་
གསུངས། དགུང་ལོ་བདུན་ལ་མཁན་པོ་ཀུན་ལྡན་ཤེས་རབ་ལས་རབ་ཏུ་བྱུང་། མཚན་ནི་རང་བྱུང་རྡོ་རྗེ་ཞེས་པ་སྐུ་ཚེ་སྔ་མའི་གསང་མཚན་ཡིན་པ་དེ་ཀ་བཏགས། དེའི་སྐབས་སུ་
Ielazy.bkiza
མཚུར་ཕུར་བླ་མ་གཉན་རས་ལ་སྤྱན་རས་གཟིགས་ཀྱི་ལུང་བསྟན་བྱུང་ནས་གདན་སར་འགྲོ་དོན་ལ་སྤྱན་འདྲེན་བཏང་བྱུང་། ལ་སྟོད་གྲོ་ལུང་དུ་བྱོན། གྲུབ་ཆེན་ཨོ་རྒྱན་པས་དབང་
g.aEབསྐར་མཛད་པའི་ཚེ། བླ་མ་བདེ་མཆོག་དངོས་སུ་གཟིགས། ལྷན་ཅིག་སྐྱེས་པའི་ཡེ་ཤེས་བརྟན་པར་གྱུར། ཉམས་སྣང་དག་སྣང་ལ་རྒོད་ཚང་པ་དང་མཇལ་ནས་སྐྱེས་སྦྱོར་
གནང་། དེ་ལྟར་དག་སྣང་བྱུང་བ་རྣམས་བླ་མ་ལ་ཞུས་པས། བར་ཆད་འབྱུང་བས་གཞན་ལ་མ་སྨྲ་གསུངས། སྦུད་ཀྲར་མ་མགོན་བྱོན་ནས་མཚུར་ཕུར་མྱུར་དུ་འདེངས་༔

།གསུངས། དེ་ནས་མཚུར་ཕུར་ཕེབས། གཉན་རས་དང་མཇལ་ཚེ་ས་ར་ཧ་དང་མཇལ། བར་སྣང་སྒྲུབ་ཆུ་ཐོན། ཤིང་སྐམ་པོ་བཙུགས་པ་ཡལ་ག་
རྒྱས། སྔར་ཕར་ཚང་དུ་སྤྱན་ལ་ས་འདེབས་མཁན་གྱི་མ་དེ་འབོད་དུ་བཏང་ནས་མཛོ་མོ་གཅིག་གནང་། ཁྱོད་ཀྱི་ངའི་མིག་ལ་ཇི་བཙུག་བྱས་གསུངས་པས། ཁབ་བཙུགས་པ་
༈མེད། ས་གཅིག་བཏབ་ལགས་ཟེར་སྐད། རྟ་ལོ་ལ་ས་གཡོས་མང་དུ་བྱུང་བའི་ཚེ། ལུས་ཀྱི་རྩ་མདུད་གྲོལ་ཞིང་ཡེ་ཤེས་ཕྱོགས་མེད་དུ་ཤར། ཆོས་ཐམས་ཅད་གདོད་མ་ནས་
ཐུགས་སུ་ཆུད་ཅིང་། སྐུ་ཚེ་བརྗེས་ཀྱང་བསྙེལ་བ་མི་མངའ། ཡོན་ཏན་ཐམས་ཅད་ཆས་སུ་རྫོགས་ཀྱང་ཐ་མལ་པའི་སྣང་ཚུལ་དང་བསྟུན་ནས་གཞན་ཡང་བླ་མ་མཁས་གྲུབ་དམ་པ་
བསྟེན་ཏེ། དགུང་ལོ་བཅོ་བརྒྱད་མངལ་དང་ཤོལ་ཟླ་རྩིས་པའི་ཉི་ཤུ་ལ་མཁན་པོ་བྱང་ཆུབ་སེམས་དཔའ་གཞོན་ནུ་བྱང་ཆུབ་པ་དང་། ལས་ཀྱི་སློབ་དཔོན་དགེ་འདུན་རིན་ཆེན་གྱི་སྤྱན་༔

སྔར་བསྙེན་པར་རྫོགས་ནས་འདུལ་བའི་སྐོར་གསན། ཐམས་ཅད་མཁྱེན་པ་ཤཱཀྱ་གཞོན་ནུ་ལ་མཚན་ཉིད་ཀྱི་སྐོར་མཐའ་དག་གསན། སྙེ་མདོ་པ་ཆེན་པོ་ཀུན་དགའ་དོན་གྲུབ་
ལ༑ རྗེ་དམ་པ་དང་གྲུབ་ཆེན་ཨོ་རྒྱན་པའི་ཆོས་སྐོར་ཀུན། བླ་མ་རྟོགས་ལྡན་གནམ་མཚོ་བ་ལ་དྭགས་པོ་བཀའ་རྒྱུད་སོགས་ཀྱི་གདམས་ཁྲིད་དང་། ཉིད་ཀྱི་སྐུ་ཚེ་སྔ་མ་གཉིས་ཀྱི་
ཆོས་སྐོར་ཐམས་ཅད་གསན་ཞིང་། གཞན་ཡང་། གཤིན་རྗེ་རྒྱ། རྔོག་པ་སེངྒེ་སྒྲ། གསང་བདག་ངོས་ནག་པ། དབུས་རྩེ་བ་ལ་སོགས་དང་བཅས་ཏེ། བླ་མ་དེ་ཐམས་ཅད་ལ་
གང་མངའ་བའི་དབང་བྱིན་བརླབས། ཁྲིད་གདམ་ངག །མདོ་རྒྱུད་བསྟན་བཅོས་ཀྱི་ལུང་དང་བཤད་པ་མཐའ་དག་གསན་ནས། བླ་མར་བཀུར་ཞིང་ཞབས་ཏོག་མཛད། དེ་
ཐམས་ཅད་ཀྱིས་ཀྱང་ཆོས་རྗེ་ཉིད་ལ་ཆོས་ཐམས་ཅད་ཞུ་ཞིང་སངས་རྒྱས་དངོས་སུ་མོས་གུས་མཛད་པའོ། །དག་པའི་སྣང་བ་ལ་དངོས་དང་མནལ་ལམ་དུ་སངས་རྒྱས་དང་བྱང་ཆུབ་

༄༅། །སེམས་དཔའ། སྔོན་གྱི་པཎ་ཆེན་གྲུབ་ཐོབ་རྣམས་དང་མཇལ་ཞིང་ཆོས་གསན། དབང་བྱིན་རླབས་བརྙེས་པའང་སྟོན་པ་རྒྱལ་བ་ཤཱཀྱའི་རྒྱལ་
། སངས་རྒྱས་མི་འཁྲུགས་པ། སངས་རྒྱས་འོད་དཔག་མེད། སངས་རྒྱས་སྤོས་ཀྱི་གླང་པོ་སོགས་སངས་རྒྱས་དུ་མ་དང་བྱང་ཆུབ་སེམས་དཔའ་ཀུན་ཏུ་བཟང་པོ། འཇམ་
དབྱངས། སྤྱན་རས་གཟིགས། གསང་པའི་བདག་པོ། བྱམས་མགོན་སྤོས་ཀྱི་གླང་པོ་སོགས། གྲུབ་ཐོབ་ཆེན་པོ་ས་ར་ཧ། ཀླུ་སྒྲུབ། ཐོགས་མེད་སྐུ་མཆེད། ཆོས་ཀྱི་
གྲགས་པ། པདྨ་འབྱུང་གནས། ཏཻ་ལོ་པ། ཀ་མ་ལ་ཤཱི་ལ། བི་མ་མི་ཏྲ་སོགས་དང༌། རྟོགས་ལྡན་གྱི་རྒྱལ་པོ་མི་ལ་རས་པ། མཉམ་མེད་དྭགས་པོ་ལྷ་རྗེ། རྒོད་ཚང་པ་
སོགས་བརྒྱུད་པའི་བླ་མ་རྣམས་དང་མཇལ་ཞིང༌། ཆོས་ཐོབ་ཚུལ་རྣམ་མཐར་དུ་གསལ་ཞིང་། ཡི་དམ་གྱི་ལྷ། བདེ་མཆོག་ཡབ་ཡུམ། དགྱེས་རྡོར་ཡབ་ཡུམ། གསང་༔
ཇ་

འདུས། གཤིན་རྗེ་གཤེད། འབྱུང་པོ་འདུལ་བྱེད། རྡོ་རྗེ་ཕུར་པ། ཀུ་རུ་ཀུལླེ། རྒྱལ་བ་རྒྱ་མཚོ་སོགས་ཡི་དམ་ཆོས་སྐྱོང་དུ་མ་གཟིགས། འཇམ་དབྱངས་ཆེན་པོ་རིན་ཆེན་རྒྱལ་
མཚན་དང༌། གོང་དུ་བྱོན་དུས་མདོ་ཁམས་སུ་མཇལ། ཆོས་གསུང་གླེངས་མཛད་པའི་ཚེ། བྱང་ཆུབ་སེམས་དཔའ་དུ་མ་དང་མཇལ་བའི་དག་སྣང་བྱུང་། ས་སྐྱར་བྱོན་དུས་
ཚོགས་པ་ཐམས་ཅད་ཀྱིས་རང་དབང་མེད་པར་ཆོས་དང་བྱིན་རླབས་ཞུས། མདོ་ཁམས་སུ་བྱོན་ནས་ལྷ་སྟེངས་སུ་ཕེབས་དུས། ནགས་ལ་མེ་ཆེན་པོ་འབར་བ་ལ་སྙིང་རྗེ་ཆེན་པོའི་
བདེན་སྟོབས་མཛད་པས་དུ་བའི་ནང་ནས་འབྲུག་བྱུང་ཞིང་ཆར་རྒྱུན་བབས་ནས་དེ་མ་ཐག་མེ་ཞི། སྒམ་པོ་གནས་ནང་དུ་བྱོན་དུས་རྡོ་རྗེ་དཔལ་རྩེགས་འཁོར་བཅས་ཀྱིས་བསུས། མི་
དང་མི་མིན་ཀུན་དབང་དུ་བསྡུས་ནས་ཤར་ཕྱོགས་ཀོ་ལ་ཏིའི་འཁྲུག་པ་ཞི་བར་བྱས། མདོ་ཁམས་གནས་སྒོ་དང་མཚུར་ཕུ་ཁྱུང་རྫོང་དུ་གྲུབ་ཆེན་ཨོ་རྒྱན་པ་དག་སྣང་ལ་རིམ་པར་བྱོན་༔

༄༅། །ནས་སྔར་གྱི་གདམས་ངག་ལྷག་མ་རྣམས་གསུངས་ཤིང་། སྙིགས་དུས་ཀྱི་འགྲོ་དོན་ལུང་བསྟན། མདོ་ཁམས་ནས་དབུས་ལ་བྱོན་པས་གཉན་ཆེན་
ཐང་ལྷ་སོགས་བོད་ཡུལ་གྱི་གཞི་བདག་ཀུན་གྱིས་བསུས། མཚུར་ཕུར་ཆོས་སྐྱོང་ལྕམ་དྲལ་གྱིས་བསུས། ལྷ་སར་ཇོ་བོའི་དབུ་ཐོག་ཏུ་གསེར་གདུགས་ཕུལ་བའི་ཚེ་ཕྱོགས་བཅུའི་
ཞིང་གི་སངས་རྒྱས་ཀུན་ལ་མཆོད་པའི་སྣང་བ་ཤར། གངས་དཀར་དུ་བཞུགས་པའི་ཚེ། ཀོང་པོའི་རྒྱལ་ཁམས་སུ་འགྲོ་དོན་འབྱུང་བའི་ལྟས་ཤར་ནས་བྱོན། སྒམ་པོ་ཟངས་ལུང་
དང་། ཙཱ་རི་གཡུ་མཚོ་སོགས་སུ་དག་སྣང་དཔག་མེད་ཤར་ཞིང་ཀོང་པོ་ཐམས་ཅད་ཆོས་དང་རྒྱལ་ཁྲིམས་ཀྱིས་བདེ་བ་ལ་བཀོད། མཚུར་ཕུའི་རྐངས་ཀྱི་རི་ཁྲོད་དུ་ནང་གི་རྩ་རླུང་
ཐིག་ལེ་ཐམས་ཅད་གཟིགས་པས་ཕྱིའི་གཟའ་སྐར་དུས་སྦྱོར་ཀུན་མཁྱེན། རྩིས་ཀྱི་བསྟན་བཅོས་མཛད། མཚུར་ཕུར་རྒྱ་ཕིབས་དང་། གཞལ་མེད་ཁང་མཛད། གྲུ་བཞིར་སྙིགས་༔

དུས་སུ་གཞན་ལ་ཕན་པའི་ལྟས་བྱུང་ནས་བདེ་ཆེན་གྱི་རི་ཁྲོད་བཏབ། བདེ་ཆེན་དུ་ལུས་ངག་ཡིད་གསུམ་དབྱེར་མེད་དུ་གཟིགས་ནས་ཕྱི་ནང་གཞན་གསུམ་དབྱེར་མེད་བཀོད། i76
མདོ་བ་ལ་དབང་ཞུ་དུས། ཀོ་འབེ་ཅན་གྱིས་བར་ཆོད་རྩོམ་གྱི་འདུག་པ། ཆོས་རྗེ་ཉིད་ཆོས་སྐྱོང་བེར་ནག་ཅན་དུ་སྐད་ཅིག་གིས་གྱུར་ནས་བཏུལ་བའི་རྫུ་འཕྲུལ་རྟོགས་ལྡན་གྲགས་
སེང་གིས་རྨི་ལམ་བཟུང་ནས་ལྟར་ཕྱིན་པས་མཐོང་། དེ་སོགས་བསྟན་བཅོས་མཛད་པ་དང་། ཉམས་རྟོགས་ཁྱད་པར་ཅན་འཁྲུངས་ཚུལ་ངོ་མཚར་གྱི་རྣམ་ཐར་མཐའ་ཡས་པ་ནི་
བྲིར་མི་ལང་། བདེ་ཆེན་དུ་བཞུགས་དུས་དྭགས་ཀོང་དུ་འགྲོ་དོན་དུས་ལ་བབ་པའི་ལྟས་བྱུང་བས་བྱོན། ནགས་ཕུ་རི་ཁྲོ་བཏབ། ལོ་གཅིག་གི་ནང་དུ་དགོན་གནས་དང་གཙུག་
ལག་ཁང་མང་པོ་ཚར། ལྐོག་ཕྲང་དུ་རྡོ་རྗེ་ཐེག་པ་མཐའ་དག་གི་དོན་རྟོགས་ནས་གསང་སྔགས་ནང་དོན་གྱི་འགྲེལ་པ་མཛད། ཤར་ཕྱོགས་ལས་ཀྱི་གཤིན་རྗེའི་གནས་ཚུལ་ཇི་ལྟ་

།བར་གཟིགས། ཙཱ་རིའི་གནས་མདར་ངོ་མཚར་གྱི་ལྟས་མང་པོ་སྐྱེལ་བསུ་བ་ཀུན་གྱིས་མཐོང་། འཕྲང་དམ་པོ་གཅིག་ལ་འབྱོན་དགོས་ཡོད་
པར། སང་འབྱོན་པའི་དོ་ནུབ་གཙང་པོའི་གཞུང་ལ་བྱེ་མའི་ལམ་གཅིག་གློ་བུར་དུ་ཆགས་ནས། སང་དེ་ལ་དཔོན་སློབ་ཀུན་བྱོན་པས་འཕྲང་ལ་བྱོན་མ་དགོས། འདི་འབྲི་གུང་སྒོམ་
པ་ཡེ་ཤེས་དཔལ་གྱིས་ཀྱང་མཐོང་འདུག །དྭགས་ལྷ་སྒམ་པོར་མེ་ཏོག་གི་ཆར་བབས། ཆོས་ཀྱི་ཁྲི་སྟེགས་གཡོས། སྟག་ལོ་ལ་དབུས་སུ་བྱོན། ལྷ་སར་ངོ་མཚར་གྱི་ལྟས་དུ་མ་
སྣང་ཞིང་། ཚལ་པ་དང་ཁམས་པའི་འཁྲུག་པ་བསྡུམས། དེ་ནས་མདོ་ཁམས་སུ་བྱོན། ཀརྨ་ལྷ་ཁང་བསོས་ཤིང་འགྲོ་དོན་མཛད། ཀླུ་སྒྲུབ་ཀྱི་དགོངས་པ་ཇི་ལྟ་བར་རྟོགས་
· ནས། ཆོས་དབྱིངས་བསྟོད་པའི་རྣམ་བཤད་མཛད། སྦྲུལ་ལོ་ཟླ་བ་དང་པོ་ལ་ཆོས་སྐྱོང་གིས་བསྐུལ་ནས་སོག་ཆུ་ལ་ཟམ་པ་བཙུགས། སྤྱན་རས་གཟིགས་ཀྱིས་བསྐུལ་ནས་ནགས་

ཕུར་དབེན་པ་ལ་བཞུགས་པའི་ཚེ། ཤར་རྒྱལ་པོའི་ཕོ་བྲང་དུ་ལོ་གསུམ་ན་འབྱོན་དགོས་པའི་ལུང་བསྟན་བྱུང་། སྦྲུལ་ལོའི་དབྱར་ཉི་ལོགས་མཚམས་སུ་ཡེ་ཤེས་ཀྱི་མཁའ་འགྲོ་
གཅིག་བྱོན་ནས། རྒྱུད་ཀྱི་རྒྱལ་པོ་འབུམ་པའི་གནད་ཟབ་མོ་བསྟན། ཙཱ་རིར་དབེན་པ་བརྟེན་ཅིང་ཏིང་ངེ་འཛིན་འཕེལ། གཡེང་བར་གྱུར་ན་འགྲོ་དོན་འཕེལ་བས། རང་དོན་གཞན་
དོན་ལ་བརྟག་དཔྱད་གྱིས་ཟེར་བའི་ལུང་བསྟན་བྱུང་བ་ལ། སེམས་དཔའ་ཆེན་པོའི་སྤྱོད་པ། བདག་པས་གཞན་གཅེས་ཀྱི་ཐུགས་བསྐྱེད་པས། རྒྱ་ཡུལ་དུ་འབྱོན་དགོས་པའི་རྟེན་
འབྲེལ་འགྲིག་ནས་སྐུ་ཚེ་མཐར་མ་ཕྱིན་པར་འཕྲིན་ལས་ལྷག་མ་ལ་ཀོང་པོར་སྐྱེ་བ་བཞེས་དགོས་པར་མཁྱེན་ནས། དེའི་བཞུགས་གནས་སུ་ལྷུན་གྲུབ་སྟེངས་ཀྱི་རི་ཁྲོད་བཏབ་པའི་
དོན་རྣམ་ཐར་ལ་ལེགས་པར་དཔྱད་ན་གསལ་བར་བཞུགས། ལུང་བསྟན་བཞིན་ཤར་རྒྱལ་པོ་ཐོག་ཐི་མུར་གྱི་སྤྱན་འདྲེན་ལ་མགོན་པོ་ཚལ་ཆིང་ལ་འཇའ་ས་དང་འབུལ་བ་ཀརྨ་པཀྴིའི་སྒྱུ

། གསེར་གྱི་ཐམ་ཁ་དང་བཅས་པ་བསྐར་བཏང་ནས། ལུག་ལོ་ཟླ་བ་བདུན་པ་ལ་བཏེགས་ནས་དབུས་སུ་བྱོན། ཙཱ་རི་རྙིང་མར་ལས་ཀྱི་མཁའ་འགྲོའི་
པ་འཕྲུལ་དང་ས་གཡོས་ཆེན་པོ་བྱུང་ཞིང་། ལྷ་སར་གུང་ཐང་དུ་ཏི་ཤྲཱི་ཀུན་དགའ་རྒྱལ་མཚན་པས་གཙོ་མཛད་དང་འཛོམ་འདམ་དུ་བྱོན་པས། རྒྱལ་གྱི་ཟླ་བ་ལ་འབྲུག་གི་སྒྲ་ཆེན་
པོ་བྱུང་ཞིང་། ཉི་མ་གཟས་བཟུང་། ཁ་བ་ཆེན་པོ་བྱུང་བས། རྒྱལ་པོ་ཆེན་པོའི་སྐྱ་ཚེ་ལ་བར་གཅོད་ཡོང་། རང་རེས་དེར་མི་སླེབ་པར་འདུག་གསུངས་ནས་མཚུར་ཕུར་ལོག །
སྤྲེའུ་ལོ་ཟླ་བ་གཉིས་པ་ལ་བཏེག་ནས་བྱོན། རྒྱ་བོད་ཀྱི་ལམ་དུ་འགྲོ་དོན་ཆེན་པོ་མཛད་དོ། །རྒྱལ་པོ་གནམ་དུ་གཤེགས་པ་ཀྱིན་ཇང་ཧུར་མཁྱེན་ནས་སྒྲིབ་སྦྱོང་གི་ཆོ་ག་
མཛད། རྒྱལ་བུ་རཏྣ་ཤྲཱིས་རྩ་བའི་བླ་མར་བྱས་ནས་ཀྱིན་ཇང་ཧུར་སྡེ་བཙུགས། དེ་དུས་འཕྲིན་ལས་བར་ཆད་མེད་ཅིང་འཕེལ་བའི་ལྟས་ཤར། ཟླ་བ་བཅུ་པའི་ཚེས་བཅོ་བརྒྱད་ལ་ཕོ་м

བྲང་དུ་ཕེབས་ཏེ། རྒྱལ་པོ་རིན་ཆེན་དཔལ་བློན་པོ་དང་བཅས་པས་བཀུར་སྟི་ཆེན་པོས་མཆོད། དབང་བསྐུར་ཞིང་ཆོས་ཀྱི་ཚིམ་པར་མཛད། རྒྱལ་པོ་དེ་ཡང་སྐུ་ཚེ་ཐུང་བའི་ལྟས་
མཁྱེན་ཅིང་། བྱ་ལོ་ཟླ་བ་དང་པོའི་ཉ་ལ་རྒྱལ་པོ་ཆེན་པོ་ཐོ་གན་ཐི་མུར་སྨན་རྩེའི་ཡུལ་ནས་ཏའི་ཏུར་གདན་ཕེབས་པ་བསུ་བ་ལ་སྐྱེ་འགྲོ་བྱེ་བ་ཕྲག་དུ་མ་ཚོགས་པའི་ནང་དུ། ཁྲོམ་ལ་
.Pefacz.Łzluta
སུས་ཀྱང་ལམ་མི་ཕྱེད་པ་ལ། ཆོས་རྗེས་ཞྭ་ནག་གསོལ་མ་ཎི་པད་དབྱངས་མཛད་ཀྱིན་བྱོན་པས་ཁྲོམ་ཐམས་ཅད་ཀྱིས་གོ་སྐབས་ཕྱེ། སྦྲེལ་དཀར་ཆེན་མོའི་མདུན་དུ་རྒྱལ་པོ་ཉིད་བྱོན་
.tbv
ནས་བསུ་ཞིང་ཞབས་ལ་གཏུགས། མོས་གུས་དང་འབུལ་བ་བསམ་གྱིས་མི་ཁྱབ། གོང་མའི་ཐའི་ཧུ་རྒྱལ་བརྒྱུད། ཨེམ་ཐི་མུར་ཐའི་ཤྲཱི་ལ་སོགས་མི་དཔོན་ཀུན་གྱི་དབང་
ཞུས། ཉེ་གནས་གྲགས་བཙན་ཐའི་ཧི་དབེན་གྱི་ཚེན་དབེན་ལ་བསྐོས། མི་དཔོན་མང་པོས་ཐའི་ཤྲཱི་ལ་ངན་བརྩམས་ནས་འཁྲུག་པ་ཆེན་པོ་ཡོད་པར་བྱུང་བ། ཆོས་རྗེས་ཞལ་ཏ་བྱོན་

།ནས་བདེ་འཇམ་ལ་བཀོད། ཆོས་རྗེ་བཞུགས་རིང་ལ་རྒྱལ་ཁམས་བདེ་བའི་ཁག་ཁུར་མཛད་པས་ཐོག་ཏུ་ཕེབས། ཟླ་བ་དྲུག་པ་ལ་ཤང་དོར་རྒྱལ་པོ་༄༅།
རྒྱལ་སར་བཞུགས་དུས་སུ་ཆོས་སྐྱོང་རྣམས་ཀྱིས་བར་ཆད་བསྲུང་ཞིང་གྱིས་བརླབས་པའི་ལྟས་ཤར། འགྲོ་དོན་བསམ་གྱིས་མི་ཁྱབ་པར་མཛད། སྐབས་དེར་སྤྱན་རས་གཟིགས་
ཀྱིས་ལུང་བསྟན་ཞིང་རྒྱལ་པོས་ཚེ་ཆུ་འདོན་དུ་འབྱོན་པར་ཞུས་པས། ཁྱི་ལོ་ཟླ་བ་ལྔ་པའི་ཉ་ལ་བཏེགས། ཆོས་ཐམས་ཅད་ཀྱི་སྟོང་པ་ཉིད་རྟོགས་པའི་ཀརྨ་པ་ཞེས་པའི་མཚན་གྱི་
འཇའ་ས་གུ་ཤྲཱི་དམ་ཁ་ཤེལ་གྱི་སྦེལ་ཁ། གསེར་ཡིག་སྒོར་མོ་ཕུལ། བོད་ཙཱ་རི་གསར་རྙིང་དུ་གསེར་བྲེའི་གནང་སྦྱིན་དང་། ཉིད་ཀྱི་ཞལ་སློབ་མདོ་ཁམས་ཀྱི་བླ་མ་ཏིང་འཛིན་
བཟང་པོ་དང་། ཚལ་པ་དགེ་སྦྱོང་ཆེན་པོ་ལ་སི་ཏུའི་ཐམ་ཁ་སོགས་སྐྱོས་མའི་གནང་སྦྱིན་ཕུལ། མཚུར་ཕུར་འཇའ་ཡ་དུ་རྒྱལ་པོའི་དུས་མཆོད་དང་ཡིན་ཐང་བཙུགས། མཚུར་

ལུང་པ་དར་གན་དུ་ཕུལ་ཡུལ་ཡར་ལམ་རྩེ་ལྔ་དང་མི་ཉག་འགར་བྱོན། དེ་རྣམས་སུ་ངོ་མཚར་གྱི་ལྟས་དང་འགྲོ་དོན་དཔག་ཏུ་མེད། མི་ཉག་ཡུལ་དུ་སྔོན་གྱི་ལྷ་ཁང་དང་གདན་ས་
རྣམས་གསོས། གདན་ས་བསྐོས། དེ་ནས་མི་ཉག་རིང་མོར་བྱོན། མི་སྐྱ་ཕལ་པ་མི་གཅིག་གིས་གོས་ཀྱི་ཐུ་བ་ནས་བཏོན་ནས་གསེར་སྲང་ཉིས་བརྒྱ་ཙམ་ཕུལ། ཞབས་ཏོག་དང་
འགྲོ་དོན་དཔག་ཏུ་མེད། འཁྲུག་པ་ཐམས་ཅད་བསྡུམས། དམར་ཁམས་ནས་ཀརྨ་ལ་བྱོན་ཞིང་། ཕག་ལོ་ཟླ་བ་བརྒྱད་པའི་ཚེ་ཉེར་ལྔ་ལ་འདམ་དུ་ཕེབས། དབུས་གཙང་གི་གཞི་
བདག་རྣམས་ཀྱིས་བསུས། ཚེས་གསུམ་མཆོད་པ་གཅིག་གི་དུས་སུ། ད་རུང་ཤར་ཕྱོགས་སུ་འགྲོ་དོན་ཡོད་པའི་ལྟས་བྱུང་། ཟླ་བ་དགུ་པ་ལ་མཚུར་ཕུར་ཕེབས། ལྷ་ས་གུང་
ཐང་བརྒྱུད་ནས་བྱོན། དེ་དུས་གོང་དུ་མི་དཔོན་རྣམས་ལ་བདེ་དོགས་བྱུང་བ་མཁྱེན་ནས་གསུང་བྱོན། དགུན་བསམ་ཡས་མཆིམས་ཕུར་བཞུགས། མཁས་གྲུབ་དང་གདུལ་བྱ་ ྷ

།དཔག་ཏུ་མེད་པ་རྗེས་སུ་བཟུང་། ཚལ་པ་ལ་ཆ་རྐྱེན་གཏད་ནས། གསེར་གྱི་བསྟན་འགྱུར་ཕུན་སུམ་ཚོགས་པ་བཞེངས། དེ་རྣམས་ལ་རབ་གནས་༄༅།
མཛད་པའི་ཚེ། སངས་རྒྱས་དང་བྱང་ཆུབ་སེམས་དཔའ་དཔག་ཏུ་མེད་པ་དངོས་སུ་ཐིམ་ཞིང་ཆོས་སྒྲ་སྒྲོག་པར་སྣང་། ས་ཕྱོགས་འགའ་ཞིག་ཏུ་ཚེ་ཆུ་བྲུས་པ་ལ། སྙིགས་དུས་སྐྱེ་
བུའི་ཆགས་སྡང་དང་བར་ཆད་བྱུང་དྭོགས་ནས་མ་མཐོན་པའི་ཚུལ་དུ་མཛད་ཅིང་དོན་ལ་བསམ་ཡས་ཕུ་ནས་ཐོན་ནས་སུས་ཀྱང་མ་ཚོར་བར་ཕྱག་ཏུ་བཟུང་། གོང་ནས་འབུལ་བ་ཆེན་
པོ་དང་བཅས་པའི་གདན་འདྲེན་ཡང་ཡང་རིམ་པར་བྱུང་བར། བྱི་བ་ལོ་ཟླ་བ་བརྒྱད་པ་ལ་བྱོན་ནས་ཚེས་བཅོ་ལྔ་ལ་འདམ་ནས་ཐེག །རྒྱལ་པོའི་ཕོ་བྲང་བར་དུ་འགྲོ་དོན་རྒྱ་ཆེན་པོ་
མཛད། ཡོན་མཆོད་མཇལ། ཉིན་གཅིག་རྒྱལ་བློན་གཉིས་དང་ཡོན་མཆོད་གསུམ་པོ་ཡོད་སར་རྒྱལ་པོ་ཆེན་པོ་ལ་ཚེ་ཆུ་དྲངས་པས་སྐུ་ཚེའི་བར་ཆད་ཞི་སྟེ། སྔོན་སེ་ཆེན་རྒྱལ་པོ་རྒྱ

མ་གཏོགས་ཕྱིས་ཀྱི་རྒྱལ་པོ་གང་ཡང་རྒྱལ་སར་ལོ་བཅུ་གཅིག་ཡན་ཆད་བཞུགས་པ་སུ་ཡང་མེད་པ་ལ། རྒྱལ་པོ་ཆེན་པོ་འདི་རྒྱལ་སར་ཆུ་མོ་བྱ་ལོ་ལ་བྱོན་ནས། ས་མོ་ཕག་གི་
ལོས་རྒྱལ་ས་ལོ་ཉི་ཤུ་རྩ་བདུན་ལོན་ཞིང་། ད་དུང་ཡང་སྐྲ་ཚེ་བརྟན་པས་རྒྱལ་ཁམས་ཡོངས་བདེ་བ་ལ་བཀོད་པ་དེ། ཆོས་རྗེ་རིན་པོ་ཆེའི་བཀའ་དྲིན་ཡིན་ནོ། །ཤོང་དོར་བར་ཆད་
ཀྱི་ལྟས་ཆེན་པོ་ཞིག་བྱུང་བ་སྤྱན་རས་གཟིགས་ལ་གསོལ་བ་དྲག་ཏུ་བཏབ་པས། གོང་མ་དང་ཆོས་མཛད་རྣམས་ལ་གནོད་པས་མི་ཚུགས་པའི་ལྟས་བྱུང་། གླང་ལོ་ཟླ་བ་བརྒྱད་པ་.t2frey.blker
.g.jb
ལ་གིམ་མི་ཤན་ཞེས་པར་ས་གཡོས་ཆེན་པོ་ཡོང་བར་མཁྱེན་ནས། ཆོས་རྗེ་པ་ཁང་པ་ནས་ཕྱིར་བྱོན་ནས་ཐང་ལ་བཞུགས། ས་གཡོས་ནས་གྲོང་རྣམས་ཞིག་པས། རྒྱ་ཐམས་ཅད་
བྲོས་ནས་ཆོས་རྗེ་ལ་སྐྱབས་ཞུར་འོངས་པ་ཚོ་དང༌། དཔོན་སློབ་རྣམས་བཞུགས་སར་གནོད་པ་གང་ཡང་མེད། རྒྱལ་བློན་རྣམས་ལ་དུས་འཁོར་དབང་མོ་ཆེ་མཛད་པའི་ཚེ།

།རིགས་ལྔ་མཁའ་འགྲོའི་ཚོགས་དང་བཅས་པས་གར་སྦྱར་ཞིང་བྱིན་གྱིས་རློབ་པའི་སྣང་བ་བྱུང་། འདི་ཡན་ཆད་ཆོས་རྗེ་ཉིད་ཀྱིས་གསུངས་པའི་རྣམ་༄༅།
ཐར་རྒྱས་བསྡུས་རྣམས་ལས་བཏུས། འདི་མན་ཆད་ལོ་རྒྱུས་ཐོས་པ་དང་། འདུལ་འཛིན་ལས་དང་དཀོན་མཆོག་འབྱུང་གནས་ཀྱིས་བཏབ་ཅིང་བཀྲ་ཤིས་འབུམ་གྱིས་བྲིས་པ་ལས་
བཤུས། སྐབས་དེར། རྒྱ་དང་མདོ་སྨད་པའི་བནྡེ་ངན་པ་འགའི་སྤྱོད་པ་ལ་བརྟེན་ནས་ཆོས་ལ་མི་དགའ་བའི་མི་དཔོན་རྣམས་གྲོས་བྱས་ནས། བོད་མ་གཏོགས་པ་ཕྱོགས་ཀུན་ཏུ་
བནྡེ་མི་གཙང་བ་རྣམས་མི་སྐྱར་འཇུག་ཅིང་། ཁྲལ་དམག་འགེལ་བར་ལུང་བསྒྲགས་པ་ལ། ཏི་ཤྲཱི་གུ་ཤྲཱི་གཞན་ཐམས་ཅད་ཀྱིས་ཞུས་པས་མ་གྲུབ་པར། ཕོ་བྲང་གི་འུ་མོན་གཏོང་
དུ་ཀུན་འཚོགས་པའི་སར། ཆོས་རྗེ་བས་རྟིང་ལ་བྱོན་ནས་སྨད་ཕྱོགས་དེར་ཁྲིའུ་བཙུགས་ནས་བཞུགས་པས། བ་ཡན་ཐའི་ཤྲཱིས་མགོ་བྱས་བློན་པོ་ཐམས་ཅད། དང་པོ་ཏི་ཤྲཱི་བྷཱུ

་བོས་བཞུགས་སར་ཁ་ལྟས་ཡོད་པས། མར་འགྱུར་ནས་ཆོས་རྗེ་པ་བཞུགས་སར་འཚོགས་པ་ལ། ཁྱེད་རྒྱལ་བློན་རྣམས་ཏི་ཤྲཱི ས་གཙོ་མཛད་ངེད་ཆོས་པ་རྣམས་དབང་མེད་དུ་
ནས། འདིར་བསྟན་པའི་བྱ་བ་མི་སྒྲུབ་པར། བསྟན་པ་སྣུབས་ལུགས་འདི་འདྲ་བྱེད་པ་ཅི་ཡིན། ངེད་ཚོ་ཚེ་འདིའི་ལྟོ་གོས་མ་ཕྱིད་པར་ཁྱེད་ཚོ་ལ་ཞུར་ཡོང་སྙམ་མམ། སྔར་གྱི་སེ་
ཆེན་རྒྱལ་པོ་ལ་སོགས་པ་གོང་མ་ཚོས་བྱ་བ་ནོར་ནས་ད་ཁྱེད་ཚོས་བཟོ་བ་ཡིན་ནམ། རྒྱལ་པོའི་སྐུ་ཚེ་དང་རྒྱལ་ཁམས་སྤྱིའི་ཁག་ཁྱོད་བློན་པོ་རེ་རེ་ཙམ་གྱིས་ཐེག་པ་ཡིན་ན་ཁུར།
ངེད་ཐམས་ཅད་བོད་དུ་འགྲོ་བ་ཡིན་གསུངས་པ་ལ་སོགས་བཀའ་བཀྱོན་མང་པོ་གནང་བས་སྐྲག་ནས། དེ་མ་ཐག་བནྡེ་གཙང་མི་གཙང་རྣམས་མཆོད། ཅི་ཙམ་དར་གན་ལ་འདོན་
པའི་འཇའ་ས་ཕྱོགས་ཐམས་ཅད་དུ་བསྒྲགས། རེ་ཞིག་དེ་ལྟར་འཇག །རྒན་པས་སྦྱིན་བདག་བྱས་ནས་ཏའི་ཏུར་ཀར་སྡེ་བཞེངས། དཀྱིལ་ཁང་དུ་རྒྱལ་བ་རྒྱ་མཚོའི་ལྷ་ཚོགས།

།གཡས་གཡོན་དུ་བཀའ་བརྒྱུད་བླ་མའི་སྐུ་དང་བདེ་མཆོག་ལྷ་ལྔའི་དཀྱིལ་འཁོར་བློས་བསླངས་ཆོས་སྐྱོང་དང་བཅས་པ་བཞེངས། ཤིང་ཀུན་དུའང་ཀར་༄༅།
སྡེ་བཙུགས་འབྲི་ཕག་གི་རིན་པོ་ཆེ་ལ་ཤེལ་གྱི་སྦེལ་ཁ། མཚུར་ཕུར་གདན་ས་བ་ལ་ཀརྨ་པཀྴིའི་གསེར་གྱི་ཐམ་ཁ་གནང་། སླར་ཡང་ཧྭ་ཆིང་སང་ཟེར་བ་ནག་ཕྱོགས་ཀྱི་བློན་པོས་
ངན་བྱས་ནས། གནམ་མཆོད་པ་རྣམས་ལ་རྩོད་པ་བྱུང་བས། ཆོས་རྗེ་པའང་ཅུང་ཟད་ཐུགས་ཆད་ནས་སྤྱིར་ཉིད་ཀྱི་གསུང་དང་། རྒྱའི་རྩིས་མཁན་མཁས་པའི་རྩིས་ཡིག་ལ་སྐུ་ཚེ་
རིང་བའི་ལྟས་ཡོད་ཅིང་ཚེ་ལ་དབང་བའི་གང་ཟག་ཡིན་པ་ལ་ཐུགས་འབྱུང་སྟེ་དགའ་ལྡན་དུ་གཤེགས་པར་བཞེད་དོ། །སྟག་ལོ་ཟླ་བ་གསུམ་པའི་ཚེས་བརྒྱད་ལ། རྒྱལ་བློན་ཀུན་
འཛོམས་སར། རྣལ་འབྱོར་ང་ནི་ནམ་མཁའི་སྤྲིན་དང་འདྲ། གར་འགྲོ་མི་ཤེས་པས། རང་རང་གི་ཆོས་ཀྱི་དོན་སྒྲུབ་པར་འདོད་པ་རྣམས་མྱུར་དུ་སྒྲུབས་ཤིག་གསུངས་༴л

ཀྱང༌། སྔར་བོད་དུ་འབྱོན་གསུངས་པའི་འཕྲོ་མ་གཏོགས་སྐུ་འདའ་བའི་གསུང་དུ་མ་གོ། ཡོས་ལོ་ཟླ་བ་ལྔ་པའི་ཚེས་ལྔའི་ཐོ་རེངས། མནལ་མ་སད་པར་འོད་གསལ་གྱི་ངང་ལས་
རྡོ་རྗེའི་མགུར་བཞེངས་པ་གསོལ་ཇ་བ་ཤག་སེང་སོགས་ཀྱིས་ཐོས། དེ་མ་ཐག་ཏུ་ནམ་མཁའ་ལས་ཆོས་རྗེ་མྱ་ངན་ལས་འདས་ཟེར་བའི་སྒྲ་དང་ས་གཡོས་ཆེན་པོ་བྱུང་། ལྔ་པའི་
བཅུ་བཞི་ལ་ཏའི་ཏུ་ནས་བཏེགས་ནས་ཆུ་ཚན་ཁར་སྐུ་ཁྲུས་མཛད། ཁུ་བ་རྣམས་སློབ་མ་ཚོས་བཏུངས་པའི་ཚེ། སྤྲིན་ནག་དང་འོད་དང་འཇའ་ཚོན་སྣ་ཚོགས་བྱུང་བ་ཅི་ཡིན་ཞུས་
* པས། དགེ་བའི་བཤེས་གཉེན་གཅིག་གཤེགས་འདོད་པ་ཡིན་གསུངས། དེ་ཉིན་ནས་ཤང་དོ་བར་དུ་འཇའ་ཚོན་རྒྱུན་མ་ཆད། ཤང་དོར་གོང་མ་ཐའི་ཧུ་བློན་པོར་བཅས་པ་ཐམས་
ཅད་ཆོས་ཀྱི་ཚིམ་པར་མཛད་ནས། ཚེས་བརྒྱད་ནས་སྐུ་ཁམས་ཟི། ཟླ་བ་དྲུག་པའི་བཅུ་བཞིའི་ཉི་མ་ཕྱེད་ཡོལ་ལ། ནམ་མཁར་དཔའ་བོ་མཁའ་འགྲོ་དཔག་ཏུ་མེད་པ་ཚོགས་༔

།འདུག་པས་མཆོད་པ་ཤོམས་ཞེས་འདུལ་འཛིན་པ་ལ་གསུང་བྱོན། བ་ཡན་ཐའི་ཤྲཱི ས་ངུས་ནས། ཆོས་རྗེ་སྐ་མི་འདའ་བར་ཞུ་ཞུས་པས། ང་བོད་དུ་
འགྲོ་སྙམ་པ་ཡིན་ཏེ། ཁྱེད་རྒྱལ་བློན་ལ་མ་གྲུབ། ངའི་བཀའ་ལས་ཀྱང་ཅུང་ཟད་འདས། དེ་སྔ་ཕན་སོང་ཟིན། ད་འདི་ཙམ་དུ་སོང་ནས་བཅོས་སུ་མེད་པས་ཞིང་གཞན་དུ་
འགྲོ། རྒྱལ་བློན་རྣམས་བསྟན་པ་དང་ཁྲིམས་ཆོས་བཞིན་སྐྱོངས་གསུངས། ཏའི་དབེན་གུ་ཤྲཱི་དཀོན་མཆོག་རིན་ཆེན་གྱིས། ཆོས་རྗེ་གཤེགས་ན་བདག་ཅག་རྣམས་ཀྱིས་བསྟན་པ་
ཇི་ལྟར་བསྐྱང་ཞུས་པས། སྟག་ལོ་ཟླ་བ་གསུམ་པ་ལ་སྨྲས་པ་བཞིན་མཛོད་གསུངས། སློབ་མ་ཚོས་གསོལ་བ་བཏབ་ཞལ་ཏ་ཞུ་བྱས་པས། ཆོས་ལ་བརྩོན་པར་གྱིས་བོད་ཀྱི་གདུལ་
བྱ་ཀུན་ལའང་སྔར་ཕག་ལོ་ནས་བྱི་བ་ལོའི་བར་ཁ་ཏ་བྱས་ཚར། དཔོན་སློབ་མྱུར་དུ་འཕྲད་པར་བྱའོ་གྱིས་གསུང་བ་དེ་དུས་དྲུང་འཁོར་ཚོས་ཡི་གེར་བཏབ་སྟེ། ཆོས་རྗེ་སྤྲུལ་སྐུ་བཞི་

པ་སླར་འབྱོན་པའི་ཞལ་བཞེས་སུ་ཕྱིས་གོའོ། །དེ་ནས་བདེ་མཆོག་གི་མཆོད་བསྟོད་བྱེད་དུ་བཅུག །ཨོ་རྒྱན་གྱི་བསྙེན་སྒྲབ་ཀྱི་ལུས་གནད་ཀྱིས་འཕོ་བ་མཛད་ནས་མྱ་ངན་ལས་
འདས་སོ། །བཅོ་ལྔའི་དགོངས་ཁ་རེས་དཔོན་དུའི་རན་ཐི་མུར་ཆོས་རྗེ་མཇལ་བ་ལ་འོང་ནས། ཕོ་བྲང་སྒོ་མདུན་ན་ཡོད་པའི་ཚེ། ཟླ་བ་ཤར་བའི་དབུས་ན། ཆོས་རྗེ་སྐྱ་ཡོངས་སུ་
རྫོགས་པ་གསེར་གྱི་མཆོད་རྟེན་དང་བཅས་པ་བྱོན་པ། ཁོང་རས་པ་བཅོ་བརྒྱད་ཀྱིས་མཐོང་ནས་ཕྱག་འཚལ། གཉིས་ཀྱིས་མ་མཐོང་། སྐབས་དེར་ཆུ་དང་འཇའ་མོར་སྔར་ཉིད་
ཀྱིས་སྲོག་སྐྱབས་པའི་སོག་པོ་དཔོན་གཡོག་གསུམ་གྱིས་མཐོང་། གར་བཞུད་ཞུས་པས། ཏའི་དུས་ནས་བོད་དུ་འགྲོ་གསུངས། དཔོན་མོ་ཧྭ་ཧ་དཔོན་གཡོག་གིས་ཆོས་རྗེ་ཁྲི་ལ་
བཏེག་སྟེ་ཐའི་ཧུའི་སར་བཞུད་པ་མཐོང་། གཞན་ཡང་བུ་སློབ་དང་མཇལ་ཚུལ་ཚན་པ་འགའ་བྱུང་གནང་། ཉི་ཤུ་ལྔ་ལ་སྤུར་ལ་བཀུར་སྟི་བསམ་གྱིས་མི་ཁྱབ་པ་བྱས། གུ་ཤྲཱི་༔

།རྣམས་དང་ཐའི་ཧྲིས་མགོ་བྱས། མི་དཔོན་ཀུན་གྱིས་ཞབས་ཐང་དུ་སྤུར་སྒྲོམ་བཏེག་ནས། ཙནྡན་དང་ཨ་ཀ་རུའི་མེས་སྦྱངས། ངོ་མཚར་གྱི་ཆོ་༄༅།
འཕྲུལ་དཔག་ཏུ་མེད་པས་ཐམས་ཅད་ཚིམ་པར་བྱས་ཤིང་། སྐུ་རུས་ལ་བདེ་མཆོག་ལྷན་སྐྱེས་དང་། སྤྱན་རས་གཟིགས་དང༌། ཆོས་འབྱུང་ཡིག་འབྲུར་བཅས་པ་སོགས་རྟེན་དང་
* རིང་བསྲེལ་དཔག་མེད་བྱོན་ཏེ། རྒྱལ་པོ་ཆེན་པོས་གཙོ་མཛད་ཀུན་གྱིས་མཆོད་ཅིང་། སྐུ་གདུང་བོད་ཡུལ་དུ་སྤྱན་དྲངས་ཏེ་མཚུར་ཕུར་ལྷ་ཁང་བཞེངས། གསེར་སྐུ་དང་སྐུ་འདྲ་
ཆེན་པོ་བཞེངས་སོ། །ཆོས་རྗེ་ཉིད་མཚུར་ཕུར་བཞུགས་དུས་ཀྱང་ཀརྨ་པཀྴིའི་དབོན་བརྒྱུད་རིམ་པར་བསྐོས་ཏེ། བླ་མ་གནས་ནང་པའི་རྗེས་སུ་བླ་མ་བཀྲ་ཤིས་འབུམ། བླ་མ་
དབང་རིན། ནེའུ་ཐོག་པའི་ཡོན་ཏན་དཔལ། བླ་མ་ནག་པོ་རིན་ཆེན་དཔལ། བླ་མ་ཆོས་དབྱིངས། བླ་མ་ཆོས་རྒྱལ་ད་ལྟ་གདན་ས་བྱེད་དོ། །ཞལ་སློབ་ནི་ཉིད་ཀྱི་བླ་མ་ཐམས་༔

ཅད་ཀྱང་ཚུར་ཆོས་ཞུས་ནས་གཙུག་གི་ནོར་བུར་འཛིན་ཅིང་། གཞན་ཡང་ནེའུ་ཐོག་གླིང་སྟོད་སྨད་དང༌། བདེ་བ་ཅན། ཆོས་འཁོར་གླིང་གི་གདན་ས་བ་སྔ་ཕྱི་སོགས་དགེ་བའི་
བཤེས་གཉེན་དཔག་ཏུ་མེད་ཅིང༌། ཨོ་རྒྱན་པ་ཆེན་པོའི་སྤྲུལ་སྐུ་སྐྱེ་བ་བྱོན་པ་དང་། བྲམ་ཟེ་མགོན་པོ། ལྷ་བུ་རྨོག་ཅོག་པ་དང་། རྨི་ལམ་འོད་གསལ་གྱི་རྩལ་མཉམ་པ་རྟོགས་
ལྡན་གྲགས་པ་སེངྒེ། རྒྱལ་བ་རི་ཁྲོད་པ། ཀུ་སུ་ལུའི་བརྟུལ་ཞུགས་མཐར་ཕྱིན་ཅིང་རིག་པའི་རྩལ་རྫོགས་པ་རྟོགས་ལྡན་བསམ་གཏན། ནུས་པ་མཐར་ཕྱིན་པ་གཡུང་སྟོན་རྡོ་རྗེ་
དཔལ། ཕུག་པོ་ཆེ་པ་ལྷ་རྗེ་རྣམ་གཉིས། ཆུ་སྒོམ། ཁོ་ཡོ་དགེ་སློང་སོགས་རྟོགས་ལྡན་གྱི་རྣལ་འབྱོར་དཔག་ཏུ་མེད་ཅིང་། གུ་ཤྲཱི་ཀུན་དགའ་རྒྱལ་པོ། ཏའི་དབེན་གུ་ཤྲཱི་དཀོན་
མཆོག་རིན་ཆེན། སི་ཐུ་དགེ་སྦྱོང་ཆེན་པོ་པ། བླ་མ་ཏིང་འཛིན་བཟང་པོ་སོགས་མདོ་དབུས་ཀོང་གསུམ་གྱི་གདན་ས་བསྐྱངས་པའི་བླ་མ་རྣམས་སོགས་སྨོས་ཀྱིས་མི་ལང་སྟེ། ༈

།སྦས་པའི་རྣལ་འབྱོར་རྣམས་སུས་ཤེས་པར་ནུས། ཆོས་རྗེ་སྤྲུལ་སྐུའི་དྲུང་དུ། དགེ་སྦྱོང་དགེ་བའི་བློ་གྲོས་ཀྱིས་ཞལ་སློབ་བུ་ཆེན་གྱི་དཀར་ཆག་ཞུར་
བཏང་བས། གཞན་མི་དགོས་ཁོང་རང་གི་མིང་བྲིས་གསུང་ཟེར་ཏེ། ཡོན་ཏན་གཞན་མ་མཆིས་ཀྱང་། སྐུ་ཚེ་གསུམ་བར་མ་ཆད་པར་སྐྱེ་བ་གཉིས་ཀྱིས་བརྟེན་པའི་དཔོན་སློབ་
༈ ཡིན་ནོ། །ཆོས་རྗེ་རིན་པོ་ཆེའི་སྤྲལ་སྐུ་བཞི་པ་འབྱོན་པའི་ལུང་བསྟན་པ་གོང་དུ་སྨོས་པ་རྣམས་དང་། ཀརྨ་པཀྴིའི་རྣམ་ཐར་ལས། ད་སྟེ་ལོ་བརྒྱ་ཙམ་ན་བྲམ་ཟེ་ཆེན་པོའི་ཐུགས་ཀྱི་
སྤྲལ་པ། དུས་གསུམ་མཁྱེན་པའི་རྣམ་འཕྲུལ་གཅིག་བྱོན་ནས་བསྟན་པ་སྐྱོང་ཡང་ཞེས་གསུངས་པ་དང༌། ཆོས་རྗེ་རང་བྱུང་བས་གནམ་མཐོ་འཚལ་ཆོས་ཁྲིའི་རྒྱབ་ཏུ་ཤུག་པ་
གཅིག་བཙུགས་ནས། འདི་ཆོས་ཁྲི་འདི་དང་མཉམ་དུས་རང་རེ་འདིར་འོང་། ཞོ་ཁ་ཐང་དུ་ལྷ་ཁང་གཅིག་བྱེད་པའི་རབ་གནས་ལ་སོང་ཞེས་པ་བླ་མ་ལྷ་ལུང་པ་རིན་རྒྱལ་གྱིས་

གསུངས་པ་དང་། སྙེ་བོར་བྱོན་དུས་སོམ་ཤིང་རྩ་བ་གཅིག་ལ་རྩེ་མོ་གཉིས་པ་གཅིག་ལ་སྐུ་རྒྱབ་གཏད་ནས། ཤིང་རྩེ་འདི་གཉིས་མཉམ་པར་སོང་དུས་རང་རེ་འོང་གསུངས་པ་
སོགས་དང་མཐུན་པར་སྤྲུལ་སྐུ་བྱོན་ཚུལ་ནི། རྒྱ་ཡུལ་ནས་དགའ་ལྡན་གྱི་གནས་སུ་བྱོན་ཏེ། སྔོན་གྱི་གསུང་ན་ཡོད་པ་ལྟར། ལྷའི་དྲང་སྲོང་ལེགས་པར་སྐྱེས་སུ་འཁྲུངས་
ནས། མིའི་ལོ་ངོ་གསུམ་ཙམ་བར་དུ། བཅོམ་ལྡན་འདས་བྱམས་པ་ལ་ཆོས་གསན་ཅིང་བྱང་ཆུབ་སེམས་དཔའི་སྤྱད་པ་སྤྱོད་པ་ལས། བྱམས་མགོན་གྱིས། ཁྱོད་ད་དུང་འཛམ་
བུའི་གླིང་དུ་སྐྱོ་བ་མེད་པར་སེམས་ཅན་གྱི་དོན་ལ་སོང་ཞིག་ཅེས་བཀའ་བསྩལ་ཞིང་། དཔལ་རྟ་མགྲིན་ལ་སོགས་དཔའ་བོ་མཁའ་འགྲོ་དུ་མས་དབང་བསྐུར། མངའ་གསོལ་
ནས། བཀའ་བཞིན་ཞལ་གྱིས་བཞེས་ཏེ། འོད་སྣ་ཚོགས་འཕྲོ་བའི་ཤེལ་གྱི་ཁང་པ་ལས་ཤེལ་གྱི་ཐེམ་སྐས་ནས་བབས་ཏེ། འོད་གསེར་གྱི་ས་གཞིར་བྱོན་པའི་སྣང་བ་བྱུང་ཧཱུ

། གསུངས་པ་ལྟར། ཀོང་པོ་དང་མདོ་ཁམས་ཀྱི་བར་རྔོད་ཨ་ལ་རང་གི་བྲག་རར། ཤིང་ཕོ་རྟ་ལ་སྐྲ་སྐྱེ་བ་བཞེས། གདུང་རུས་ཀུ་ཅོར་དུ་༄༅།
འཁྲུངས། ཡབ་སངས་རྒྱས་དཔལ། ཡུམ་དགེ་འདུན་འབུམ། གཅུང་པོ་ཡོན་ཏན་རྒྱ་མཚོའོ། །ཡབ་ཡུམ་ལ་ངོ་མཚར་གྱི་ལྟས་མང་པོ་བྱུང་ཞིང་། གསུང་མཁྱེན་མ་ཐག་ནས་
སྔོན་གྱི་གནས་རྗེས་སུ་དྲན་པའི་གསུང་དང་། རྣམ་འགྱུར་མང་དུ་བྱུང་ཡང་ཡབ་ཡུམ་ཚོས་བུ་ཆུང་གི་འདུ་ཤེས་ཀྱིས་ཁྲིད་ཅིང་ཕྱོགས་ཐམས་ཅད་བསྐོར་ཏེ། ལན་གཅིག་དྭགས་ལྷ་
སྒམ་པོའི་མཆོད་ཁང་དུ་བྱོན་དུས། བཀའ་བརྒྱུད་བླ་མའི་སྐུ་འདྲ་རྣམས་ལ་དཔའ་བོ་མཁའ་འགྲོ་མང་པོས་སྐོར་འདུག་པ་གཟིགས་ནས། ཡབ་ལ་གསུངས་པ་དང་། ལམ་དུ་དགྲ་
འཇིགས་ཡོད་མེད་མཁྱེན་པ་དང་། བྲག་གསུམ་མཚོ་ཆུ་དང་ཁུང་ར་སོགས་སུ་ཆོས་རྗེ་གོང་མའི་ཡོན་བདག་རྣམས་ངོ་མཁྱེན། སྐུ་ཚེ་སྔ་མ་ལ་བྱོན་པའི་ཁང་པ་རྣམས་ཀྱི་སྒོ་དང་༔

ལམ་སོགས་མཁྱེན། སྲས་པོ་ལྷུན་གྲུབ་ལ་སྐུ་ཚེ་སྔ་མའི་ཞྭ་ནག་ཡོད་པ་བླངས་ནས་གསོལ་བ་སོགས་སྔོན་གྱི་རྣམ་ཐར་ཇི་ལྟ་བར་མཛད། ནད་པ་དང་གདོན་ཅན་སོགས་ལ་བྱིན་
རླབས་ཀྱིས་ཕན། མངོན་པར་མཁྱེན་པའི་གསུང་མང་དུ་བྱོན། ཆོས་ཞུ་བ་རྣམས་ལ་ཐོགས་མེད་དུ་གསུངས་པས། ཆོས་རྗེ་ཀརྨ་པ་རང་བྱུང་རྡོ་རྗེའི་སྐྱ་སྐྱེ་བ་ཡིན་པར་གྲགས་པ་
དྭགས་ཀོང་དང་། དབུས་གཙང་མདོ་ཁམས་ཐམས་ཅད་ཁྱབ་ནས། ཆོས་རྗེ་གོང་མའི་བུ་ཆེན་ཐམས་ཅད་རིམ་པར་འདུས་གསོལ་ཇ་བ་ཤག་སེང་ཡོངས་ནས་ཉེ་གནས་བྱས། ཡོན་
༉ བདག་གསར་རྙིང་ཐམས་ཅད་ཀྱིས་བཀུར་སྟི་དང་ཞབས་ཏོག་བྱས། རྟོགས་ལྡན་ཡེས་རྒྱལ་དང་། རྟོགས་ལྡན་མགོན་རྒྱལ་ལ་སྐུ་ཚེ་སྔ་རབས་ཀྱི་ཆོས་སྐོར་དབང་གདམས་པ་
མཐའ་དག་ཞུས། བླ་མ་རྫ་ཤོངས་པ་ལ་མདོ་མང་སོགས་ལུང་སྣ་ཚོགས་དང་། སློབ་དཔོན་བློ་གྲོས་སེངྒེ་ལ་མཚན་ཉིད་སྐོར་ཐམས་ཅད་གསལ་འདེབས་ཞུས། རྟོགས་ལྡན་མགོན་ ྨ

༄༅། ། རྒྱལ་སོགས་ཀྱིས་དབེན་པར་ཞུས་པས། སྐུ་ཚེ་སྔ་མ་དགུང་ལོ་བརྒྱད་ཅུ་རྩ་བཞི་བཞུགས་པར་ཞལ་གྱིས་བཞེས་པ་ལ་ལྔ་བཅུ་རྩ་དྲུག་
པའི་རྒྱུ་མཚན་སྡིག་སྤྱོད་རྣམས་ལ་ཐུགས་སྐྱོ་བས་དགའ་ལྡན་དུ་བྱོན་པ་དང༌། གཤེགས་དུས་སྐྱའི་བཀོད་པ་བསྟན་ཚུལ་སོགས་དགའ་ལྡན་ནས་སླར་མི་ཡུལ་དུ་བྱོན་ཚུལ་རྒྱས་པར་
དེ་དུས་གསུངས། གཞན་ཡང་བུ་སློབ་རྙིང་པ་རྣམས་རིམ་པར་མཇལ་ཚད་མ་ཞུས་པ་ནས་མཁྱེན་པ་དང་། སྔོན་གྱི་རབས་གསུངས་པ་དང་། ཡི་དམ་གཟིགས་པ་ཉམས་རྟོགས་
དང་དངོས་གྲུབ་བརྙེས་པ། བྱིན་རླབས་ཀྱིས་ནད་གདོན་ཞི་བ། ཕྲིན་ལས་ཀྱིས་གདུལ་བྱ་བཏུལ་བ། དགོན་པ་བཏབ་པ། འཁྲུག་པ་བསྡུམས་པ། མགུར་གསུངས་པ། ཆོས་
. བསྟན་པས་སྨིན་གྲོལ་ལ་བཀོད་ཚུལ་བྲིར་མ་ལང་སྟེ་རྣམ་ཐར་དང་མགུར་འབུམ་དུ་བལྟ། ས་ཕོ་བྱི་བའི་ལོ་ལ་ཆོས་རྗེ་སྤྲུལ་སྐུའི་རྣམ་ཐར་ཚལ་པས་ཐོས་ནས་ཞུ་ཡིག་ཇ་འདྲེན་

བསྐུར། སྟག་ལོ་ལ་མཚུར་ཕུ་ནང་པས་གདན་འདྲེན་ལ་བྱོན། དགུང་ལོ་བཅུ་གཅིག་པ་ཆུ་ཕོ་འབྲུག་ལོ་ལ་དབུས་སུ་བྱོན། ཡར་ལུང་ནས་མཐུ་སྟོབས་ཀྱི་དབང་ཕྱུག་གིས་ཕྱག་དང་
བཀུར་སྟི་ཞབས་ཏོག་དུ་མ་མཛད། དེ་ནས་ཚལ་གུང་ཐང་དུ་ཕྱག་ཕེབས། དཔོན་སློབ་གསར་རྙིང་མཇལ་ནས་ཐུགས་དགྱེས་ཤིང་ཚིམ། མཚུར་ཕུ་བདེ་ཆེན་དུ་ཕེབས་དུས་ངོ་
མཚར་གྱི་ལྟས་མང་དུ་སྣང་། སྙན་གྲགས་ཀྱིས་བོད་ཁམས་ཁྱབ། ནམ་མཁའ་དཔལ་དབེན་ཤྲྰིས་མཇལ་ནས་གཏོར་དབང་ཞུས། བཀུར་སྟི་ཆེན་པོ་བྱས། བདེ་ཆེན་དུ་རྟའི་ཟླ་བ་
ལ་རས་ཕུད་མཛད། མཁན་ཆེན་དོན་གྲུབ་དཔལ་བ་དང༌། སློབ་དཔོན་ཇོ་བཙུན་པ་ལ་རབ་ཏུ་བྱུང་། བླ་མ་གཡུང་སྟོན་པ་ལ་སྔགས་གསར་རྙིང་གི་དབང་བསྐྱེད་རྫོགས། ལུང་
མན་ངག་མཐའ་དག་ཞུས། སྦྲུལ་ལོ་ལ་སྐྱོར་མོ་ལུང་པ་ལ་འབྲི་ནང་གི་དམག་བཏེག་པ་བཟློག་པ་ལ་སྐྱིད་ཤོད་ཀྱི་ལྷ་སྡེ་སྤྱིས་ཆོས་རྗེ་སྤྱན་དྲངས་ནས་ལྷ་ས་རྐྱང་ཐང་དུ་བྱོན། མི་ཆེན་

།ཐམས་ཅད་ཟིལ་གྱིས་མནན། དམག་ཞི་བར་མཛད། ཆོས་རྗེ་མི་དཔོན་ཐམས་ཅད་ཀྱིས་སྤྱི་བོར་བཀུར། ངམ་ཤོད་དང་གཙང་ཕྱོགས་ཀྱི་བྱང་རྒྱབ་ལ་༄༅།
ལན་རེ་འགྲོ་དོན་ལ་བྱོན། བྱ་ལོ་ལ་བླ་མ་འགྲོ་མགོན་བསོད་ནམས་རྒྱལ་མཚན་པ་དང་མཇལ་ཞིང་ཆོས་ཀྱི་གསུང་གླེང་འཕེལ། ཕྱག་རྩེ་སྤྲོད་མཛད། སྙེ་ཐང་བརྒྱ་གོང་དུ་དགེ་
འདུན་འདུས་པ་རྒྱ་མཚོའི་དབུས་སུ་བླ་མ་ཁུ་དབོན་དང་ཆོས་རྗེ་པ་བཞུགས་ཁྲི་གསུམ་བཤིབས་ནས་གུང་ལ་བཞུགས། ཁྲོམ་ཐམས་ཅད་དད་གུས་ཀྱིས་འུར། བླ་མའི་དྲུང་དུ་ཆོས་
འབྲེལ་གསན། དཔོན་ཆེན་རྒྱལ་བ་བཟང་པོ་ལ་སོགས་ཆེན་པོ་ཐམས་ཅད་དབང་དུ་འདུས། སློབ་དཔོན་ཆེན་པོ་བཞི་ཐོག་པ་དང་རིམ་པར་མཇལ་ནས་ཕྱག་རྩེ་སྤྲོད་མཛད། མཚུར་
ཕུར་གཞལ་ཡས་ཁང་གསོས། རྒྱལ་བུ་རཏྣ་ཤྲཱི་རྣམ་ཐར་ཐོས་ནས་འབུལ་བ་ཆེན་པོ་བྱུང་། རྒྱལ་པོ་ཆེན་པོས་ཀྱང་སྤྲུལ་སྐུ་བྱོན་ཚུལ་སྔ་གོང་ནས་གསན་ཡང་ཐེ་ཚོམ་མ་ཆོད་པ་

ལས། དེང་ཆུང་གླང་ཆུང་གོང་དུ་སླེབ་དུས། གོང་མས་དྲིས་པས། སྙན་གྲགས་ཆེན་པོ་འདུག །ཚལ་པ་སི་ཏུ་ཆོས་རྗེ་གོང་མའི་སློབ་མ་དམ་ཚིག་དང་ཤེས་རབ་ཆེ་བས། ཆོས་
རྗེ་གོང་མ་ཡིན་ངེས་སུ་འདུག་ཟེར། རྟོག་དཔྱོད་ཅན་ཐམས་ཅད་ཀྱིས་དེ་ལྟར་གཏམ་གྱིན་འདུག་ཞུས་པས། གོང་མ་ཕྱག་ཐལ་མོ་སྦྱར། སྤྱན་ཆབ་བྱོན་ནས། གདན་འདྲེན་གྱི་
འཇའ་ས་སྙན་ངག་ཆེན་མོ་བོད་ཡིག་མ། རྟེན་གསེར་བྲེ་གཅིག །དངུལ་བྲེ་གསུམ། གོས་དར་དགུ་ཚན་གསུམ་དང་བཅས་པ་བསྐུར་ནས། དབེན་གྱི་མི་དཔོན་དང་ཇུ་དབེན་
དཔོན་དང་། སྐར་སྡེའི་སྡེ་དཔོན་དཀོན་མཆོག་རྒྱལ་མཚན། ཏི་ཤྲཱི འི་མི་བསོད་ནམས་ཤེས་རབ་བཏང་བྱུང་བ་བྱ་ལོ་ལ་ཕེབས། བྱ་ལྀའི་སྟོན་ཏའི་སི་ཏུ་བས་རྫོང་བ་མཛད་ཆོས་
ཞུས། ས་ཕོ་ཁྱི་ལོ་ཟླ་བ་དང་པོ་གཉིས་པའི་མཚམས་ལ། ལྷ་ས་གུང་ཐང་དུ་སྤྱན་དྲངས་ནས་རྫོང་བ་བྱས། འབྲི་གུང་སྒོམ་པ་ནང་པ་གྲགས་རྒྱལ་སོགས་ཀྱིས་ཆོས་འབྲེལ་དང་༔

།རྫོང་བ་རིམ་པར་བྱས། ཁྱི་ལོ་ཟླ་ཐེབ་སྟོན་པའི་ཟླ་བ་བཞི་པའི་ཉི་ཤུ་ལ་མཚུར་ཕུ་ནས་སྦྲིད་ལ་ལ་ཕྱག་བཏེག་ནས་བྱང་ལ་རིམ་གྱིས་བྱོན། ཆོས་རྗེ་གོང་༄༅།
མའི་རྣམ་ཐར་ཇི་ལྟ་བས་ཀྱང་ནོན་ཆེ་ཞིང་ཐུགས་ཞིབ། འབུལ་བ་དང་གདུལ་བྱ་བསམ་གྱིས་མི་ཁྱབ་པ་བྱུང་། ཀོང་དཀོན་དུ་སྤྱན་དྲངས། ཚོགས་པ་སྤྱིས་འབུལ་བ་ཞབས་ཏོག་
ཆེན་པོ་བྱས། ཐུགས་བསྐྱེད་གསུངས། ཕག་མོའི་ཆོ་ག་གནང༌། དེ་ནས་སྔགས་དགོན་དུ་བཞུགས་ནས་འདམ་པ་ཀུན་གྱིས་འབུལ་བ་ཆེན་པོ་བྱས། དེ་ནས་གད་སྐྱར་
བཞུགས། ཚེས་བཅུ་གཅིག་ལ་ལྷའི་ལུང་མོ་ཆེར་སྒར་བཏབ་པ། རྒྱང་ན་གནས་པའི་སློབ་མས་རྨི་ལམ་དུ་མཐོང་། དེར་སོན་ཝི་སི་པ་དང་མཚུར་སྐར་ནང་པས་གཙོ་བྱས་ཀྱིས་
མལ་སྟབས་དང་སྐུ་རིམ་སོགས་ཞུ་ཚིག་བྱས་པས། མ་ཞུས་པ་ནས་མཁྱེན་ཏེ། གྲོས་མང་མི་དགོས། ང་གར་སོང་གི་ཕྱིར་ཤོག་གསུངས། ལྕོག་རྩེ་ལ་གོང་དུ་བྱོན་དུས། དོ་!

ཞག་ཆར་ཞོད་ཆེས་ནས་འདུག །ནག་ཆུ་ཆེས་པས་ཨེ་ཐར་ཞུས་པས། ཆུ་ཆུང་དུ་འགྲོ་གསུངས། དེ་ནུབ་ཆར་ཤིན་ཏུ་ཆེ་ན་ཡང་། ཆུ་ཆུང་དུ་སོང་ནས་སང་བདེ་མོར་ཐར་བ་ལ་
ཡ་མཚན་ཆེ་ཞུས་པས། དེའི་གཞི་བདག་བྱུང་། ཆོས་ཞུས་པའི་ཡོན་ལ་ཆུ་བསྒྱར་བ་ཡིན་གསུངས། ཤ་ཕོ་ནས་གསེར་ཡིག་པས་འུ་ལག་ཆིབས་པ་ཞུས་པས། སེམས་ཅན་ལ་
གནོད་འཚེ་མི་བྱེད། ཁྱོད་རང་ཚོའང་འུ་ལག་མ་ཞོན་གསུངས་ནས། ཁལ་ཞོན་རྣམས་ནང་ནས་བཏང་ནས་ཁྲིད། འཇའ་མོ་བ་རྣམས་ཤིན་ཏུ་དགའ། དེ་ནས་རིམ་གྱིས་རྒྱ་མཚོ་
ཨཾ ཡ་གསུམ། དམག་འཇམ་ཐམས་ཅད་ཀྱིས་བསྙེན་བསྐུར། འབུལ་བ་དཔག་མེད་བྱས། སྟོན་མོ་ཐམས་ཅད་མར་ཐུད་ལ་བྱས་ནས། ངོ་ལྐོག་ཐམས་ཅད་དུ་ཤ་འགྲིམས་པ་མེད་
པའི་བཅས་པ་དམ་པོ་མཛད་པས། བསོད་ནམས་ཆེ་ཞིང་སྙན་པ་དཔག་ཏུ་མེད། བྱང་རྒྱུད་ཀྱི་གཞི་བདག་ཐམས་ཅད་ཀྱིས་བསུ་བའི་ལྟས་དང་རྣམ་འགྱུར་མང་པོ་བྱུང་། ཟླ་བ་ལྔ་༔

།པའི་ཉེར་དགུ་ལ་རྐྱང་རི་ངོག་ནས་མགུལ་དུ་ཕེབས། དེར་སྐྱེ་འགྲོ་མང་པོ་ལ་ཆོས་གསུངས་དུས་འཇའ་དང་མེ་ཏོག་གི་ཆར་ཆེན་པོ་བྱུང་། ཟླ་བ་དྲུག་
པའི་ཚེས་བརྒྱད་ལ་སོགས་ཟམ་སྣར་ཕེབས། བཅོ་བརྒྱད་བར་དུ་བཞུགས། དེར་ཀླུ་ནག་མདོས་ཀྱིས་ཐོག་མར་ཆོ་འཕྲུལ་ཆུ་ཆེན་པོ་ལུད་པ་ལ། སླར་ཡང་གཏོར་མ་བྱིན་པས་དམ་
ལ་ཐོགས་ཤིང་ཆུ་ཆད། མདོ་དབུས་ཐམས་ཅད་འཚོགས། ཆོས་མང་པོ་གསུངས། འབུལ་བ་དཔག་ཏུ་མེད་པ་བྱུང་། མེ་ཏོག་གི་ཆར་བབས། ཟླ་བ་བདུན་པའི་ཚེས་བརྒྱད་ལ་
ག་རེར་ཕེབས་ནས་བཅུ་བར་བཞུགས། ཚེས་བཅུ་གསུམ་ལ་གསར་མ་སྒང་དུ་ཕེབས། སྒོམ་སྡེ་རས་ཚང་པའི་བླ་མ་བྱོན་ནས་བསུ། སྒོམ་སྡེར་གདན་དྲངས། ཟླ་བ་བརྒྱད་པའི་
ཚེས་དགུ་ནས་བཅོ་བརྒྱད་བར་སྤར་ཁ་རུ་འགྲོ་དོན་མཛད། ཟླ་བ་དགུ་པའི་ཚེས་བཅུ་གཉིས་ལ་ཆམ་ལ་ཁར་ཕེབས། བཅོ་བརྒྱད་ལ་སྐར་མར་ཕེབས་ཉིན་འཇའ་ཚོན་དང་མེ་ཏོག་གི་
457

ཆར་བབས། ཉེར་བདུན་ལ་སྐར་མ་ངན་པས་གཙོས་གྲྭ་པ་བུ་སློབ་སྤྱིས་འབུལ་བ་བྱས། ཟླ་བ་བཅུ་པའི་ཚེས་གསུམ་ལ་ཀརྨ་ན་བཞུགས་པ་རྣམས་ལ་་སྐྱོས་མའི་འབུལ་བ་རྣམ་
གཞག་མཛད། ཐུགས་བསྐྱེད་ཆེན་པོ་གནང་། མདོ་ཁམས་ཀྱི་ཆེ་དགུ་འདུས། ཚོགས་པ་ཁྲི་ཁྲག་རེ་ཙམ་བྱུང་། ཉིན་གཅིག་ནམ་མཁར་ཉི་ཟླའི་བར་ན་ཤེལ་གྱི་མཆོད་རྟེན་
དང་། ཆོས་རྗེའི་སྐ་བཞུགས་པ་དིང་ཇུ་དབེན་དཔོན་གྱིས་མཐོང༌། ཟླ་བ་བཅུ་གཅིག་པའི་ཚེས་དྲུག་ལ་ལྷ་སྟེང་དུ་བྱོན། ཚེས་བརྒྱད་བར་བཞུགས། ཉིན་ཙེ་རི་བྱིན་རླབས་བཤད་
མི་ཟིན་པ་བྱུང་། ཚེས་བཅོ་ལྔ་ལ་ཀརྨ་ནས་ཐེག །བཅུ་དྲུག་ལ་གྱིམ་ཐང་དུ་ས་སྐྱ་པའི་ཉེ་གནས་དཔལ་ལྡན་བཟང་པོས་འབུལ་བ་བྱས། ཚུགས་གཉིས་བར་དུ་ཀརྨ་བ་རྣམས་ཀྱིས་
སྐྱེལ་ཐུང་བྱས། བཅོ་བརྒྱད་ལ་ཤ་ཧུ་ལ་ལ་བྱོན་ནས་ཟི་དགོན་དུ་ཞག་གཉིས་བཞུགས། ཉེར་གཉིས་ལ་ཟི་མདའ་རུ་ཨ་ཁྲོས་འབུལ་བ་ཞབས་ཏོག་བྱས། ཉེར་བདུན་ལ་ལ་འོར་ ༷

།དུ་ཕེབས། དེར་དཔོན་ཆེན་གྱིས་གཙོ་བྱས་མི་དཔོན་ཀུན་བསུ་བ་ལ་བྱུང་། ཟླ་བ་བཅུ་གཉིས་པའི་ཚེས་གཅིག་ལ་ལྡན་གློང་ཐང་དུ་ཕེབས། འབྲི་ཆུ་ལ་
༄༅།ཀ
འབྱོན་དུས་ངོ་མཚར་གྱི་ལྟས་མང་པོ་བྱུང་། ཚེས་གསུམ་ལ་དཔོན་ཆེན་པས་གྲོ་དང་འབུལ་བ་བྱས། ཐུགས་བསྐྱེད་ཆེན་མོ་གསུངས་ཚེས་བརྒྱད་བར་བཞུགས། ཀརྨ་པའི་དགོན་
ལག་གཉིས་སུ་བྱོན། སྐུ་ཚེ་སྔ་མའི་རྣམ་ཐར་མང་པོ་གསུངས། མི་དཔོན་དང་གསེར་ཡིག་པ་ཚོས་བྱང་ལམ་ལ་འབྱོན་པར་ཞུས་པས། ང་འགྲོ་དོན་གང་ཆེ་བྱེད་གསུངས་ནས་མ་
གནང་བར་ཀྲེ་ལ་བྱོན། ཚེས་བཅུ་ལ་རག་ཐག་ཏུ་ཕེབས། དེ་ནས་མདོ་ཁམས་དཔོན་ཆེན་གྱིས་ལྷ་ཁང་ཆེན་པོ་བཞེངས་ཡོད་པའི་རབ་གནས་མཛད། ཚེས་བཅུ་བཞི་ལ་ཉི་ཐག་རི་
བུར་ཕེབས། མི་སྡེ་ལ་གཟན་གསུངས་ནས་དཔོན་ཆེན་པས་གཙོ་མཛད་མི་དཔོན་རྣམས་དེ་ནས་སློག །ཆའོ་དའོ་ཞབས་ཏོག་ལ་བཏང་། ཀྲེ་ཕུར་ཉེར་དྲུག་ལ་ཕེབས། བླ་མ་དཔལ་༔

ལྡན་པས་གཙོ་མཛད་ཀྲེ་བོའི་བཤེས་གཉེན་ཚོས་བསུ། འཇའ་འོད་མང་པོ་བྱུང་། ཉེར་བརྒྱད་ལ་དཔལ་ལྡན་པས་དགོན་དུ་གདན་དྲངས་འབུལ་བ་བྱས། དེར་དད་ལྡན་རྣམས་ཆོས་
རྗེ་རིན་པོ་ཆེ་བར་སྣང་ལ་བཞུགས་པའི་སྣང་བ་བྱུང་། ཐུགས་བསྐྱེད་ཆེན་མོ་གསུངས། ཕག་ལོ་ཟླ་བ་དང་པོའི་ཚེས་གཅིག་ལ་ཀྲེ་མཎྜལ་དུ་ཕེབས། ཚེས་གསུམ་ལ་སྡེ་དགོན་པས་
གདན་དྲངས། ཚེ་བཞི་ལ་དུ་དབེན་ཤེས་གདན་དྲངས། ཐུགས་བསྐྱེད་ཆེན་མོ་གསུངས། ཚེས་ལྔ་ལ་ཐེགས། དེ་ལྟར་མདོ་ཁམས་སྒང་ལ་གདུལ་བྱ་དང་སྐུ་བསོད་ཆོས་རྗེ་གོང་
མ་བས་ཀྱང་ཆེ་བར་གྲགས་པ་བྱུང་ངོ་། །འདི་ཡན་ཆད་ཤངས་པའི་གསེར་ཡིག་པ་ཕྱག་ཕྱིར་ཕྱིན་པ་དེས་ཡི་གེར་བཏབ་འདུག །ཡོན་བཙུན་གྱི་སྐད་བཤད་པ་ལ། ཁྱི་ལོ་ཟླ་བ་བཅུ་
གཉིས་པའི་ཉེར་ལྔ་ལ་རྨ་ཆུ་གླིང་ཁུགས་སུ་ཕེབས་ལ་ཁད་པ་ལ། རང་རེ་རྟ་ཁ་བག་ཙམ་ཐལ་འདུག །ལྷོ་ཕྱོགས་ཕ་གི་ན་འབོ་གངས་དཀར་ཟེར་བ་ཡོད་པར་སྒོམ་གྱིན་སྡོད་ན་ཡོང་༔

།བར་འདུག་སྟེ། ད་ཤིང་ཀུན་བར་དུ་འགྲོ་བའི་ཐབས་མེད་གསུངས། དེ་དང་ངོ་ལོག་གིས་ཤང་དོ་རྒྱབ་པ་དུས་མཚུངས་པར་འདུག །ཕག་ལོ་ཟླ་བ་
གཉིས་པའི་ཚེས་དྲུག་ལ་རྒྱ་གར་ཕེབས། རྒྱལ་བུ་སང་གྲཱ་ཤྲཱི་ཅན་ལ་རང་དུ་བསུ་བ་ལ་བྱུང་། གདན་འདྲེན་བྱུང་ནས་བརྒྱད་ལ་ག་ཆུར་བྱོན། རྟ་རྨ་ཙིང་དབང་གིས་འུར་རྡོ་སོ་ཡར་
ཞག་གཉིས་བཞུགས། ཙིང་དབང་དཀོན་མཆོག་དཔལ་གྱིས་མགོ་བྱས་རྒྱལ་བརྒྱུད་བཅུ་དྲུག །ཧིང་དབེན་གྱི་མི་དཔོན་རྣམས་ལ་དབང་བསྐུར། སྲད་ཉ་དབང་ཁོང་ཚོས་དམའ་
ཕབ་འདུག་པའི་སྐབས་སུ། ནང་འགྲིགས་ཀྱི་ཞལ་ཏ་མཛད། དབང་བདེ་ཁྲོལ་ལ་བཏང་། དབང་ཧུ་རྣམས་བཙོན་ལས་བཀྲོལ། ག་ཆུར་ཞག་བརྒྱད་བཞུགས་ནས་ལ་བར་གྱིས་
. ལྷ་ཁང་དུ་རྒྱལ་བུ་ཆོས་དཔལ་གྱིས་མཛད་པར་ཉེ་བའི་སྒར་ལ་བཞུགས། གོང་འཁྲུགས་འཇའ་མོ་ཐམས་ཅད་ཆད་པའི་དོན་གྱི་གོང་དུ་ལམ་ལ་ཐོན་པའམ། བྱོན་ན་བར་ཆད་འབྱུང་;

བར་མཁྱེན་ནས་མ་བྱོན་པར། ཟླ་བ་དྲུག་གི་བར་དུ་ས་ཆ་དེ་རྣམས་སུ་བཞུགས། སྐུ་འཁོར་ལྔ་བརྒྱ་ཙམ་རེ་བཞུགས་པ་ལ་ཧེང་དབེན་པས་རྒྱུགས་སྤྲད།དྷརྨ་ཙིང་དབང་
དང་། དེ་ཇུ་ཕིང་ཆང་མ་འཆམས་པར་དམག་ཚན་ཆེར་བསགས་ནས་ཟླ་བ་བཞི་པའི་བཅོ་ལྔའི་ཉིན་འཐབ་དུས་བཏབ་པ་ལ་ཞལ་ཏ་བསྐུར་ནས་འཁྲུགས་པ་བཅག །རྒྱལ་ཆུང་ལྷ་
བཙུན་ལ་གོང་མ་ཡབ་སྲས་ཀྱི་དྲུང་དུ་ཞུ་ཡིག་ཁྱད་འཕགས་རྣམས་བསྐུར་ནས་ཟླ་བ་གསུམ་པའི་ཉེར་གཉིས་ལ་སོང་བས། ཟླ་བ་བཞི་པའི་ཚེས་བཅུ་དྲུག་ལ་ཕོ་བྲང་དུ་སླེབ། བཅོ་
བརྒྱད་ལ་མཇལ། ཇ་འདྲེན་གོང་མ་ཡབ་སྲས་ཀྱི་གསེར་ཡིག་པ་རེ་གོང་མས་གསེར་བྲེ་གཅིག་དང་། དངུལ་བྲེ་གསུམ། གོས་དར་ཆ་དགུ། ཐའི་ཚེས་དངུལ་བྲེ་གསུམ། གོས་
དར་ཆ་བདུན། གསོལ་ཆང་།བླ་མ་ཆོས་རྒྱལ་བས་ཆའོ་བྲེ་ལྔ་བཅུ་དང་བཅས་པ་བསྐུར་ནས། ཆོས་རྗེ་པ་ག་འོར་འཇའ་མོ་ན་བཞུགས་པར་ཟླ་བ་དྲུག་པའི་གནམ་གང་ལ་སླེབ་བྱུང་། ༔

།འུ་ལག་ཞོན་པ་བརྒྱད་ཅུ། ཤིང་རྟའི་ཉི་ཤུ་ལ་ཞོ་ག་ཆུ་ཤིང་ཀུན་གྱི་དམག་གིས་ཀྱིན་ཅང་ཧུ་བར། དེའི་དམག་གིས་ཕོ་བྲང་བར་གདན་དྲོངས་གསུངས་
པ་ཡོད་ཟེར། འོན་ཀྱང་འཇའ་མོ་མེད་རབས། མུ་གེ་དང་། དུས་མ་བདེ་རབས་ཞུ་ཡིན་འདུག་པས། འཇའ་མོ་མེད་ན་རང་རྟ་ནི་མི་ཐོན། དམག་ཉུང་ངུས་ནི་མི་ཐོན། ཚན་པོ་
ཆེ་ཁྱེར་བས་སེམས་ཅན་མང་པོ་ལ་གནོད་པས། འཇའ་མོ་ནམ་ཚུགས་དུས་འགྲོ་གསུངས། ཟླ་བ་གསུམ་པའི་ཚེས་གསུམ་ལ་སའི་ཆར་འབབ་པ་དང་ལྟས་ངན་པ་བྱུང་
བས། ཆོས་རྗེའི་གསུང་གིས། དུས་ངན་པ་ཤར། གཏམ་ངན་ཆེན་པོ་གཅིག་མྱུར་དུ་ཡོང་བར་འདུག་གསུངས། དེ་ཉིན་པར་ཏི་ཤྲཱིའི་གདུང་ངོ་ལོག་གིས་རྒྱབ་པ་དང་དུས་
མཚུངས་པ་འདུག །ཟླ་བ་ལྔ་པའི་བཅུ་གཉིས་ལ་དཔོན་ཆེན་དཔལ་འབུམ་གྱིས་ཞུ་བ་བསྐུར་ནས། ཏི་ཤྲཱིའི་གདུང་ཆོས་འཁོར་འབྱོན་ཀྱིན་ཡོད་པས་མཛོ་ལྔ་བཅུའི་འཆི་མེད་ཞུ་ཟེར་བ་ལྩ

བྱུང་བས། མི་ཉུང་བར་བཞད་ནས། མི་རྫུན་མ་འདི་ཚོ་མཚར་གདུང་ཆོས་འཁོར་བྱུང་ན་དང་དགའ་སྟེ་ཡོང་རྒྱུ་འདུག་པ་མ་མཐོང་། གདུང་བཅོམ་པའི་ད་སྤྲག་ཁ་ཅིག་ཞག་ལྔ་
ནས་སླེབ་ཡོང་། མི་ལ་མ་བཤད་ཅིག་གསུང་ཙ་ན་ཞག་ལྔ་ན་གདུང་བཅོམ་པའི་ལྷག་མ་རྣམས་སླེབ་བྱུང་། བླ་མ་འཇམ་དབྱངས་པ་དང་བྲག་སྟོན་བསོད་ནམས་འབུམ་ལ་སོགས་ལ་
དབང་གདམས་པ་མང་དུ་གནང་། ཆར་ཞུ་བ་ནམ་བྱུང་གི་ཆར་བབས། ཤིང་ཀུན་ཏུ་མ་བྱོན་པས་ཀླུ་ཆུ་ལྷོར་བཅད་ཕག་ལོ་ལ་ལོ་ཉེས་ཀླུ་ཆུ་བྱང་བཅད་ལོ་ལེགས་གསེར་ཡིག་པ་སྔ་
རྟིང་རྣམས་ག་ཇུར་སོང་བའི་སྐབས་སུ། ཚ་གོ་བ་ཤེས་རབ་དཔལ་ཟེར་བ་སྦྱོར་དྲུག་གི་འགྲོ་དོན་སྐྱོང་བའི་བྱ་བྲལ་བ་ཆེན་པོ་དེ་རྒྱལ་མོ་རོང་ནས་མཇལ་དུ་བྱུང༌། སྒར་དུ་ཞག་
གསུམ་བསྡད་པའི་སྐབས་སུ། དེས་ལམ་སྣ་བྱས་ནས། ཟླ་བ་བདུན་པའི་བཅུ་གཅིག་ལ་གའོ་ར་ནས་ལྷོ་ཕྱོགས་ལ་བྱོན། ཡར་གླེང་ཁུགས་པ་གླང་གཉན་ཚེ་དོང་གོང་བཤལ་ནས་༔

།ཚ་འཕྲང་ལ་བྱོན། འཛིམ་ཀར་ལྕགས་མོས་ཞབས་ཏོག་བྱས། ཞག་བཅུ་གཉིས་བཞུགས། དེ་ནས་གོང་དུ་སྒོར་མོ་འདབ་མི་བཏང་། རྒྱལ་མོ་རོང་༄༅།
ལ་བྱོན། དེ་ལྟར་ཚུགས་བཞི་བཅུ་ཞེ་བདུན་གྱིས་རབ་སྒང་དུ་ཕེབས། མི་ཉག་ས་འདྲུ་གཉིས། སྒོ་ལྡིང་གཉིས་འཁྲུགས་ནས་དམག་ཚོགས་བསམ་གྱིས་མི་ཁྱབ་པ་འདུག་པ་
ལ༑ ཞལ་ཏ་བྱོན་གནང་སྦྱིན་མཛད་ནས་འཁྲུག་པ་ཆེ་ཆུང་བསྡམས་ནས། ལོ་སྐོར་གཉིས་མི་འཁྲུག་པའི་ཡིག་ཕྲིན་བརྒྱ་དང་ཉི་ཤུ་རྩ་བདུན་མཛད། འཁྲུག་འདུམ་བར་ལ་ཟླ་བ་དགུ་
པ་ནས། བྱི་བ་ལོ་ཟླ་བ་གཉིས་པའི་བར་དུ་འགོར། མདོ་ཁམས་ཀྱི་འཁྲུག་ཆེན་རྣམས་འདུམ་པའི་ཕྱོགས་སུ་ཕྱག་རྫས་སོང་བ་ལ། རྟ་བདུན་བརྒྱ་ཙམ། གསེར་སྲང་ཉིས་སྟོང་
༡ ལྷག་པ། ཇ་སིག་ལྔ་བརྒྱ། དངུལ། སྟག་གཟིག མཛོ་ཕྱུགས་གོས་དར་སོགས་ཤིན་ཏུ་མང་བ་སོང་། དེ་ཚར་ནས་རིན་ཆེན་གླིང་དུ་ཟླ་བ་གསུམ་སྐུ་མཚམས་མཛད། ཁྲིད་པ་༔

བརྒྱད་བརྒྱ་ཙམ་བྱུང༌། རབ་སྒང་སྟོད་དུ་སེངྒེ་སྒང་ཟེར་བ་བཏབ། རིན་ཆེན་གླིང་ནས་ཟླ་བ་གཉིས་པ་ལ་ཡོན་བཙུན་བཀྲས་རིན་གྱིས་མཚུར་ཕུར་བྱ་འདབ་དང༌། ལྷ་ཁང་མཆོད་
རྟེན་ཞིག་པ་རྣམས་འཆོས་པ་དང་། དུས་གསུམ་མཁྱེན་པའི་སྐུ་འདྲའི་ཐོག་ཏུ་རྒྱ་ཕིབས་འགེལ་བར་ཡོང་། ཟླ་བ་བཅུ་གཅིག་པ་ལ་མཚུར་ཕུར་སླེབས་པས་སྐད་འདི་རྣམས་
བཤད། ཆོས་རྗེ་བ་རིན་ཆེན་གླིང་ནས་སེངྒེ་དགོན་དུ་རབ་གནས་ལ་བྱོན། དེ་ནས་འབོ་གང་དཀར་ལ་བྱོན་པ་ཡོད་ཟེར་བ་ཁོང་གི་ཐོས་འདུག །གདན་འདྲེན་གྱི་གསེར་ཡིག་པ་
རྣམས་ལ་གོང་ནས་བཀའ་བཀྱོན་པར་འདུག་པའི་སྐབས་སུ། སྒོར་མོ་འདབ་མི་སླེབ་ནས། ཁོང་ཚོས་མ་ལན་པའི་རྒྱ་མཚན་ཞུས་པས་ཁྲོལ་ཤིང་ཀུན་གྱི་མཁར་དཔོན་ལ་སོགས་
འགའ་ཞིག་ལ། ཆོས་རྗེའི་ཞབས་ཏོག་མ་བྱས་འདུག་གསུངས་ནས་ཙ་ར་བྱུང་འདུག །གོང་མའི་འཇའ་ས་བྱི་བ་ལོ་དཔྱིད་ཟླ་ཐ་ཆུང་ཚེས་བཅུ་བདུན་ལ་བྲིས་པ། ཆོས་རྗེ་བ་ངེད་ལ་༔

༄༅། །བསམ་ནས་བྱོན་པ་མདོ་སྨད་ལ་ཕེབས། མདོ་སྨད་དུ་ཕེབས་འདུག་ནའང་། གསེར་ཡིག་པ་དང་མི་དཔོན་རྣམས་གོ་མ་ཆོད་པའི་དོན་གྱིས་བོད་ལ་བྱོན་
པ་ཡིན་ལས་ཆེ། བྱང་ཆུབ་ཀྱི་སེམས་ཀྱིས་སྔར་གྱི་སྨོན་ལམ་རྫོགས་པར་བྱེད་པ་དང་། ངེད་ལ་བསམ་ནས་མགྱོགས་པོར་བྱོན་བྱས་ནས། གདན་འདྲེན་ལ་ཤེས་རབ་བཏང་བ་ཡིན་
ཞེས་སོགས་བསྙེན་བསྔགས་རྒྱ་ཆེན་པོ་དང་། གསེར་བྲེ་གཅིག །དངུལ་བྲེ་གསུམ། གོས་ཕྱི་ནང་དགུ་ཚན་གཉིས་བཅས། འཇའ་ས་བོད་ཡིག་མ་ན། དཀོན་མཆོག་གི་བྱིན་
རླབས་ལ་ལམ་དང་འཇམ་ཐམས་ཅད་འཇགས་ཡོད་པས་མྱུར་བར་འབྱོན་པར་ཞུ་ཟེར་བ་ཟླ་བ་བཞི་པའི་ཚེས་གཅིག་ལ་བྲིས་པ་བསྐུར་ནས་ཤེས་རབ་དབེན་དཔོན་མངགས། སྐབས་
དེར་དར་མ་རྒྱལ་མཚན་ཕིང་ཆང་ལ་འཛུགས་མི་བྱུང་ནས་ཉེས་པ་ཐུགས་ལ་ཁད་པ། ཁོང་ལ་དཀར་པོའི་མི་དཔོན་རྣམས་ཀྱིས་ཁོང་ཆོས་རྗེ་བའི་ཡོན་བདག་རྙིང་པ་ཡིན། བོད་གྱོང་

པོ་རྣམས་ཁོང་མིན་པས་མི་ཐུབ་པས། ཁོང་བཏང་ན་གདན་འདྲེན་ཐུབ་ཞུས་པས། ཁོང་གདན་འདྲེན་གྱིས་རྒྱབ་ནོན་ལ་སོང་། ཧིང་དབེན་དང་མདོ་སྨད་ཀྱི་མི་དཔོན་དམག་དང་
བཅས་པ་སོང་བ་གདན་དྲོངས། ལམ་དུ་བགེགས་བྱེད་མི་བྱུང་ནས་གདན་མ་འདྲོངས། ཁྱེད་རང་རྣམས་ནས་མ་ཟློག་པར་གོང་དུ་ཞུ་བ་ཐོངས་གསུངས་བ་བྱུང་བ་ལ། ཤིང་ཀུན་དུ་
བླ་མ་འཇམ་དབྱངས་པས། གསེར་ཡིག་པ་དང་དམག་སྡེས་སེམས་ཅན་ལ་གནོད་འཚེ་བྱུང་ན་གདན་མི་འདྲོངས། དེ་རྣམས་མེད་ཀྱང་འཇའ་ས་བྱོན་ཞིང་ལམ་བདེ་ན་གདན་
འདྲོངས་པའི་ཁག་ངེད་ཀྱིས་འཁུར་ཟེར་བ་བྱས་ནས་གདན་འདྲེན་གྱི་འཇའ་ས་དང་། སྐར་མ་ལྷ་སྟེང་པའི་བསྐོས་འཇའ་བསྲུང་བྱ་རྣམས་ཁོང་གིས་ཁྱེར་འོངས་ནས་ཆོས་རྗེའི་དྲུང་དུ་
ཕུལ་འདུག། །ཆོས་རྗེ་པ་བྱི་བ་ལོ་ཟླ་བ་བདུན་པའི་ཚེས་བཅོ་བརྒྱད་ལ་གོང་དུ་ཐེགས། གདན་འདྲེན་རྣམས་ཀྱིས་ཉ་རྒྱལ་ཆུ་ཁ་ནས་བསུ་ཟེར་བའི་སྐད་དང་འཇའ་སའི་ངོ་བཤུས་གླང་ལྕ

།ལོ་ཟླ་བ་གསུམ་པ་ལ་མཚུར་ཕུར་སླེབས། རྒྱའི་ངོ་ལོག་གི་དཔོན་ཆེ་བ་གཅིག་ཆོས་རྗེ་པ་ལ་ངོ་བལྟས་ནས་བཙུན་པ་བྱས། དིང་ཇུས་མགོ་སྱིང་དབེན་༄ ༅།སུ!
པ་སོགས་ཀྱི་གཅན་མ་རང་ནས་བསུ། ཤིང་ཀུན་དུ་ཞག་བདུན་བཞུགས། ཟླ་བ་བཅུ་པའི་ཚེས་བཅུ་བཞི་ལ་བཏེག་ནས་མི་ཉག་འགར་བྱོན་ཞག་གསུམ་བཞུགས། དེར་ཧོང་ཐའི་5
JuN
Bd-ཚེའི་ར་ཐུ་ཕིང་ཆང་གིས་ན་བཟའ་ཁྱེར་བྱུང༌། ཤ་ཡང་ཧུར་ཐོ་གོན་དབེན་ཤྲཱིས་ཆིབས་པ་ཁྱེར་ནས་སླེབ་བྱུང་། ཟླ་བ་བཅུ་གཉིས་པའི་བཅུ་དགུ་ལ་ཏའི་ཏུར་ཕེབས། ཆིང་སང་urnÅEy
qE
སོགས་མི་དཔོན་ཚོས་བསུ། མཆོད་རྟེན་སྔོན་པོར་བཞུགས་ས་བྱས། ཉེར་གསུམ་ལ་གོང་མ་ཡབ་སྲས་དང་མཇལ། ཉེར་དྲུག་ལ་ཧོང་ཐའི་ཚེའི་སྲས་འཁྲུངས། སང་དེ་ཧོང་ཐའི་-bauns
ཚེས་གདན་དྲངས་ནས་གསེར་བྲེ་གཅིག །ཕྱག་ཕྱིའི་དགེ་བཤེས་རྒན་པ་བརྒྱད་ལ་གོས་ཡུག་རེ། ཕྱིའི་མི་མང་ལ་དར་ཡུག་སུམ་ཅུ་གནང་། མི་བརྒྱ་དང་བདུན་ཅུ་ལ་རྒྱུགས་

གནང༌། གན་ཆེ་བས་ཤང་ལེན་གསེར་བྲེ་གཉིས། དངུལ་བྲེ་གསུམ། གན་ཆུང་བས་གསེར་བྲེ་གཅིག །གོས་ཕྱི་ནང་དགུ་མཚན་གཅིག་ཕུལ། གན་ཆུང་བའི་ཕོ་བྲང་དུ་ཞག་
བཞི་བཅུ་རྩ་བདུན་བཞུགས་ནས་རྒྱལ་བུ་ཆེན་པོས་བྱམས་ཆོས་དང་སྐྱེས་རབས་ཞུས་དེའི་རིང་ལ་པཎྜི་ཏ་དང་། བླ་མ་རྒྱལ་རིན་སོགས་གུ་ཤྲཱི་ཀུན་གྱིས་གོང་དུ་བཀུར་ནས་གནམ
མཆོད་པ་ཀུན་གྱི་གཙོ་བོ་མཛད་དོ། །ཆོས་རྗེ་པ་ཉིད་ལ། ཐུ་ལུ་ཤྲཱི་སྐྱའོ་ཏའི་དབེན་གུ་ཤྲཱིའི་ཤེལ་གྱི་དམ་ཁ་གནང་། ཉེས་པ་ཅན་སྤྱི་ཐར་བའི་ཤེལ་འཇའ་ཆེན་པོ་ཞུས་ནས་བོད་དུ་
སྒྲོག་པ་ལ་སྡེ་དཔོན་དཀོན་མཆོག་རྒྱལ་མཚན་བཏང༌། བསྟན་པ་ཤེད་བསྐྱེད་པའི་འཇའ་ས་ཁྱད་པར་དུ་རྒྱལ་བུ་ཆེན་པོའི་ལིང་ཇི་ན། བནྡེ་རྣམས་ཀྱིས་གོང་མ་ལ་ཕྱག་འཚལ་མི་
དགོས་པར་བཀུར་བ་ལ། ཕྱིས་རྒྱལ་བརྒྱུད་མི་དཔོན་སོགས་ལ་ཕྱག་འཚལ་དགོས་བྱུང་འདུག་པས། དུས་མ་བདེ་བ་དེས་ལན། ད་ཕྱིས་དེ་བཞིན་མ་བྱེད་ཟེར་བ་དང་། སྡེ་ལྷ་

།ཁང་ཞིག་པ་རྣམས་གན་པས་འཆོས་ཟེར་བ་ཚུད་པ། ཆོས་རྗེ་བ་ཉིད་ཀྱི་བཀའ་ཤོག་དང་བཅས་པ་སྒྲོག་པ་ལ་ཉེ་གནས་དཔོན་མགོ་གསུམ་བཏང་༄༅།
འདུག །མཁན་ཆེན་དོན་གྲུབ་དཔལ་བའི་ཆེ་བའི་ཡོན་ཏན་རྣམས་དཔལ་ལྡན་ཀརྨ་པ་ལས་ཐོས་ཞེས་པའི་ཧོང་ཐའི་ཚེའི་སྤེལ་ཁ་དང་། ཏ་ཧུང་གི་ཕྱ་རུ་བསྐུར་འདུག །གླང་ལོ་ཟླ་
བ་ལྔ་པའི་ཚེས་བདུན་ལ་ཇུ་ཇུར་བྱོན་ནས་དབྱར་ས་མཛད། རྒོད་མ་བརྒྱ་ཐམ་པ་དང་། བཞོན་མ་ལྔ་བཅུ། དབྱར་གྱི་དགོས་ཆ་ཅི་ཡིན་བཀུར་ནས་ཞབས་ཏོག་ལ་མི་དཔོན་གསུམ་
བཏང་། དགུན་ཏའི་ཏུར་བྱོན། གོང་མ་ཕོ་བྲང་རྒྱབ་མར་བཞུགས་ནས་ཡབ་སྲས་གཉིས་ཀས་ཁྲིད་གསན། ཡོན་གསེར་སིལ་མ་བྲེ་གཉིས། ལིང་མ་བྲེ་གཅིག་ཕུལ། སྐབས་
དེར་ཚལ་པའི་ཧུ་ཇུའི་དེ་ལ་འོང་། ཏ་ཧུའི་སྤུན་ཟླས་ཕ་མེས་ཀྱི་དུར་ས་ཡིན་ཟེར་ནས་འཁྱེར་བ། ཆོས་རྗེ་པས་གོང་མ་ཡབ་སྲས་ལ་དངོས་སུ་བྱོན་པས་དེ་མ་ཐག་ལོན། སྐབས་དེར་

ཆུ་ཅུང་ཟད་མ་འཕྲོད་པ་ལ་བསྙད་ནས། བོད་དུ་འབྱོན་པའི་ཞུ་བ་མཛད་པས། གོང་མ་ཡབ་སྲས་ཀྱིས་མ་གསན། ཁྱད་པར་དུ་ཧོང་ཐའི་ཚེས་སྤྱན་ཆབ་བཏོན་ནས་ཞུས་པས། ཆུ་
སྙོམ་པ་ལ་ལོ་གསུམ། བྱང་ངོས། མི་ཉག་འགའ། ཤིང་ཀུན་སོགས་སུ་བྱོན། དེ་ནས་ཕྱིར་འབྱོན་པའི་ཆས་མཛད། གོང་མ་ཡབ་སྲས་ཀྱིས་དབང་ཞུས། ཡོན་དུ་གསེར་བྲེ་
གསུམ། གོས་དར་དགུ་ཚན་ཕུལ། སྟག་ལོ་ཟླ་བ་དང་པོའི་ཚེས་བཅུ་གསུམ་ལ། ཧོང་ཐའི་ཚེ་སྐྱེལ་ཐུང་ལ་དཀར་སྡེར་བྱོན། བཅུ་བཞི་ལ་བཏེག །ཆིང་སང་སོགས་ཀྱིས་བྲག་
སྒོ་བར་བསྐྱལ། ཡར་ལམ་དུང་ཅིང་དུ། བླ་ཆེན་བསོད་བློ་བ་དང་མཇལ། བྱང་ངོས་མཆོད་རྟེན་བརྒྱ་རྩར་རྒྱལ་བུ་རཏྣ་བྱོན་ནས་དབང་ཞུས། བྱང་ངོས་ནས་སྔར་ཀརྨ་པཀྴིས་
བཏབ་པའི་ག་ར་དགོན་པ་ཞེས་པར། གན་པའི་གཟིམས་ཁང་བསྐོར་མང་པོ་གསར་དུ་ཕུབ་ནས། ཟླ་བ་བཞི་པ་ལ་དེར་ཕེབས། གསོར་ཟེར་བའི་ས་བཙན་ལ་ཞེན་པའི་ངོ་ལོག་མང་

།པོས་ཆོས་རྗེ་བ་ལ་ངོ་བལྟས་ནས་དགོས་ཀྱི་མི་སྡེ་བྱས། གོང་ན་ཡོད་པའི་རྒྱུགས་རྣམས་ཡར་འཐེན་ཞིང་། སྐྱེལ་ཐུང་ལ་ཐོ་གོན་དབེན་ཤྲཱི། ན་ག་༄༅།
ཇུ། ཇེམ་ཐུང་། ཧྲེང་དབེན་གྱི་བསོད་ནམས་འབུམ་ཐོང་ཇི་སོགས་ཡོང་། ཕྱིས་དེ་རྣམས་ལོག་ནས་བྱང་ངོས་རྒྱལ་པོའི་གོ་ས་ཐམས་ཅད་རྒྱལ་བུ་ཆེན་པོ་ལ་དགོས་སུ་གཏོགས་
པར་བྱས་ནས། ཧིང་ཇིམ་བུ་དབེན་བསླང་ཡོད་པའི་མི་དཔོན་ཚོས་ཞབས་ཏོག་བྱས། ཆོས་ཞུ་མི་དཔག་མེད་འདུས་ཤིང་གདུལ་བྱ་ཆེ་ལ་ཐུགས་དམ་འཕེལ། ཆོས་རྗེ་པའི་བཀའ་
དྲིན་ལ། བླ་མ་འཇམ་དབྱངས་པ་ལ་སི་ཏུ། དར་རྒྱལ་ལ་སྐྱར་སི་ཏུ། སྒོམ་རིན་ལ་གུའི་གུང་གི་ཐམ་ཁ། མཚུར་ཕུར་ནང་པ་ལ་གུའི་གུང་གི་མིང་དང་འཇའ་ས། གསེར་ཐམ་
ཤེལ་གྱི་སྦེལ་ཁ། ཀརྨ་ནང་པ་ལ། ཏའི་སི་ཏུའི་ཐམ་ཁ། དགོན་པ་རྣམས་བསྲུང་བའི་བོད་ཡིག་གི་འཇའ་ས་ཉི་ཤུ་རྩ་གཉིས། རོང་དབོན་ལ་ཟམ་དུ་དབོན་ཤ །གྲགས་བརྩོན་གྱི་ཁྱུ

བུ་ལ་ཀླུ་ད་རུ་ག་ཆེ། ཚལ་པའི་གཞོན་ནུ་འོད་ལ་ཆའོ་དའོ་བྱུང་། ཚལ་པ་ལ་དར་གན་ལོ་གསུམ་གྱི་འཇའ་ས་བསྒྲུབས་ནས་བསྔགས་པ། དབང་རྒྱལ་གྱིས་ཁྱེར་ནས་ཡོས་ལོ་ཟླ་བ་
གཉིས་པ་ལ་བྱང་ངོས་ནས་ཡོངས་ཏེ། ཟླ་བ་གསུམ་པ་ཐེབ་བཏོན་པའི་བརྒྱད་པ་ལ་ཡར་སླེབ་བྱུང་ངོ་།། །། ༈ ཉེར་བཞི་པ་ཕག་གྲུ་དང་འབྲི་གུང་བཀའ་བརྒྱུད་འབྱུང་ཚུལ། བདེ་གཤེགས་ཕག་
མོ་གྲུ་པ་ནི། གདུང་རུས་རྨེ་འདོར་བའི་ནང་ཚན་སྦྲས། དེའི་ནང་ཚན་དབེ་ན། ཡབ་དབེ་ན་ཨ་དར་གྱི་སྲས་སུ་སྟག་གི་ལོ་ལ་འཁྲུངས། ལྟོང་ཡན་ཐུབ་ཀྱི་བུ་ཚུལ་ཁྲིམས་ལ། རྡོ་
ཁྲོམ་དུ་རབ་ཏུ་བྱུང༌། ཨུ་རིང་རྒྱལ་འབར་ལས་ཆོས་གསན། དགུང་ལོ་ཉི་ཤུ་རྩ་གཉིས་པ་ལ་ཁམས་ནས་དབུས་སུ་བྱོན། སྟོད་ལུང་རྒྱ་དམར་ལ་ཆོས་གསན། ཉི་ཤུ་རྩ་ལྔ་པ་ལ་
ཟུལ་ཕུར་བྱ་འདུལ་བ་ལ་བསྙེན་རྫོགས་མཛད། སློབ་དཔོན་ཆ་པ་ཆོས་ཀྱི་སེང་གེ། དགེ་བཤེས་གཡོར་གཉན། དམར་སྒང་ཕུ་ཁ་པ། བྱང་ཆུབ་སེམས་དཔའ་ཨ་སེང་། དམ་པ་

༄༅། ། གཉལ་ཆུང་པ། བུར་སྒོམ་ནག་པོ། བླ་མ་འཇིམ། འཁོན་ས་སྐྱ་པ་ཆེན་པོ། ཉང་སྒོམ་རྒན་པོ། བྱང་ཆུབ་སེམས་དཔའ་ཟླ་བ་རྒྱལ་མཚན། བླ་མ་
བྲག་དཀར་པོ་བ་ལ་སོགས་ལ་སྔགས་མཚན་ཉིད་ཀྱི་ལུང་དང་གདམས་པ་རྣམས་ཞུས། དགུང་ལོ་བཞི་བཅུ་རྩ་གཉིས་པ་ལ་དགེ་བཤེས་ཞང་སུམ་ཐོག་པ་དང་འགྲོགས་ནས་སྒམ་པོར་
བྱོན་ཏེ་རྗེ་མཉམ་མེད་དྭགས་པོ་ལྷ་རྗེ་དང་མཇལ། རྟོགས་པ་འཁྲུངས། ལོ་ངོ་གསུམ་བསྟེན། ཡར་ལ་བྱོན་ནས། ཚ་རོང་བཙད་པོས་ཡོན་བདག་བྱས་ནས། ཕག་མོ་གྲུར་འཇག་
སྤྱིལ་དང་། ཆོས་ཁྲིམས་མཛད་དེ་དགོན་པ་བཏབ། དགུང་ལོ་བཞི་བཅུ་རྩ་ལྔ་ནས་འགྲོ་དོན་བསྐྱངས། དགུང་ལོ་དྲུག་ཅུ་རྩ་གཅིག་གི་སྟག་ལོའི་སྟོན་ཟླ་ཐ་ཆུང་གི་ཉི་ཤུ་ལྔ་ལ་མྱ་
ངན་ལས་འདས་སོ། །དེའི་ཐུགས་ཀྱི་སྲས་བཞི་ནི། བསོད་ནམས་མཐར་ཕྱིན་འབྲི་གུང་པ། མོས་གུས་མཐར་ཕྱིན་སྟག་ལུང་པ། ཤེས་རབ་མཐར་ཕྱིན་པར་ཕུ་བ། རྟོགས་པ་ ྗ

མཐར་ཕྱིན་སྣ་ཕུ་པའོ། །ཉེ་བའི་སྲས་བཞི་ནི། སྐལ་ལྡན་ཡེ་ཤེས་སེངྒེ། ཀུན་ལྡན་གཙང་པ་རས་ཆུང་པ། རྟོགས་ལྡན་མི་ཉག་སྒོམ་རིན། གྲུབ་ཐོབ་ཉག་རེ་སེ་བོའོ། །གཞན་
ཡང་། མཁན་པོ་ཞང་སུམ་ཐོག་པ། ཁྲོ་ཕུའི་རྒྱལ་ཚ་རིན་ཆེན། ཆོས་རྗེ་གཏུམ། གླང་སེངྒེ་རྒྱལ་མཚན། སྨོ་སྟོན་ཆོས་བློ། སེང་གེ་སྡིངས་པ། སེང་སྟོན་ལྡིངས་པ། ཉང་
ཤན་གྲོང་པ། ཞང་སྟོན་མཁན་པོ་རྩིབས་རི་བ། ཏྲེ་བོ་དགེ་བ་དཔལ། དགེ་བཤེས་སྟོན་འཇམ། རྒྱལ་ཚ། མེ་སྒོམ་ལ་སོགས་ཏེ། སྐ་གཤེགས་པའི་ལོ་ལ་གྲྭ་པ་བརྒྱད་བརྒྱ་
བྱུང་། བདེ་གཤེགས་རིན་པོ་ཆེ་མྱ་ངན་ལས་འདས་རྟིང་ལ། འབྲི་ཁུང་ཆོས་རྗེ་རང་གིས་ལོ་མང་དུ་གདན་ས་བསྐྱངས། རྟིང་ལ་ཁོང་རང་གི་གསོལ་ཇ་བ་སྤྱན་སྔ་རིན་པོ་ཆེ་ཕག་མོ་
གྲུ་པའི་གདན་སར་བསྐོས། ཁོང་གི་གདུང་རུས་ལྷ་གཟིགས་ཡིན། ཕག་གྲུའི་ལྷ་ཁང་བཞེངས། ཕྱིས་འབྲི་ཁུང་གི་གདན་ས་མཛད་དུས། ཁོང་རང་གི་དབོན་པོ་རྒྱལ་བ་ཐོག་

༄༅། །སྡུགས་པ་གདན་སར་བསྐོར། དེའི་སྐུ་ཚེའི་སྨད་ལ། རྒྱལ་པོ་ཧུལ་ཧུའི་འབུལ་མོ་ཆེ་བླངས་ནས། ཞག་བཅུ་བདུན་ན་རྒྱལ་བ་རིན་པོ་ཆེ་གྲོངས་
7!
སོ། །དེའི་དབོན་པོ་རིན་ཆེན་བཅུ་གཉིས་པས་གདན་ས་མཛད་ནས་རྒྱལ་བ་རིན་པོ་ཆེའི་རྟེན་སྒོ་མངས་བཞེངས། དེའི་སློབ་མ་ལ་སྤུ་རྟོགས་ཟེར། དེ་གྲོངས་ནས་སྤུ་རྟོགས་ཚོས་སྒོ་
བརྒྱ་
མང་གཅིག་བཞེངས་ཏེ། བཅུ་གཉིས་པའི་དབོན་པོ་གཅེན་གྲགས་པ་ཡེ་ཤེས་བསྐོས། དེའི་སློབ་མ་ལ་ལྡོམ་བུ་ཟེར་བས། སྤུ་ལྡོལ་གྱི་ཆགས་སྡང་དེ་ནས་བྱུང་། རིན་པོ་ཆེ་
ཉེར་
གྲགས་པ་ཡེ་ཤེས། བླ་མ་འཕགས་པ་ལས་རྒྱུད་གདམས་ངག་དང་བཅས་པ་ཞུས། བླ་མ་ཤར་པ་ཡེ་རིན་པ་ལ་ཁོང་རང་གི་དབོན་པོ་སྣག་ཚ་བྲག་བླེ་བ་ཕུལ། དེ་ལ་ས་སྐྱ་པས་
གདན་ས་བསྐོ་རྩིས་བྱས་པས། གཅུང་རྒྱ་བོས་བཀྲོངས། དེ་རྟིང་རིན་པོ་ཆེ་གྲགས་པ་ཡེ་ཤེས་གྲོངས་ནས། རིན་པོ་ཆེ་གཅུང་རྒྱ་བོ་གྲགས་རིན་གྱིས་གདན་ས་མཛད། ས་སྐྱ་པས་

བྲག་བླེ་བའི་ཁ་མཆུ་རྩོད་རྩིས་བྱས་པས། འབྲི་གུང་པས་གཅུང་རྒྱའི་རྟིང་མནན་པས། ས་འབྲི་འཁྲུག་པའི་མགོ་ཚུགས། ཕག་གྲུ་པ་རང་ལ་སྐྱོན་ཆེར་མ་བྱུང་ཞིང་། ཕྱིས་གཅུང་
རྒྱ་བོས་བླ་དཔོན་སྦྲེལ་ནས་མཛད། དེ་གྲོངས་ནས་དེའི་དབོན་པོ་རིན་པོ་ཆེ་གྲགས་པ་རྒྱལ་མཚན་པ་ས་ཕོ་ཁྱི་ལོ་ལ་གདན་སར་བསྐོས་སོ།། །།དཔོན་རབས་ནི། སྤྱན་སྔའི་དུས་
སུ་འབྲི་གུང་ནས་སྒོམ་པ་ཤག་རིན་གྱིས་སྤྱིའི་ཁ་ཏ་བྱེད། སྤྱན་སྔའི་ཉེ་གནས་སྒོམ་བརྩོན་གྱི་རྐང་དང༌། ཧོར་ལ་ངོ་ལྟ་བྱས་རྟིང་ལ་དཔོན་རྡོ་རྗེ་དཔལ་མདོ་ཁམས་ནས་མི་གཞོན་
གཅིག་བྱུང༌། ལྷ་གཟིགས་ཡིན་བྱས་པས་གསོལ་ཇ་བ་བཅོལ། རྟིང་དུ་རྒྱ་ཡུལ་དུ་རྫངས། ཕག་གྲུ་ཁྲི་བསྐོར་དང་། སྟག་མགོ་བླངས་ཁྲི་དཔོན་ཡུན་རིང་བྱས་སྣེ་གདོང་
བརྩེགས། དེ་འདས་ནས་དེའི་ནུ་བོ་གཞོན་ནུ་རྒྱལ་མཚན་གྱིས་བྱས། དེ་འདས་རྟིང་ལ་ཁོང་གི་དབོན་སྐྱ་ཡར་འབྲོག་པ་བྱང་གཞོན་གྱིས་ཁྲི་དཔོན་བྱས། སྐབས་དེར་ས་འབྲི་འཁྲུག་

། པ་ལ། བྱང་གཞོན་གྱིས་ས་སྐྱ་པ་གང་གསུང་བྱས། དཔོན་ཆེན་ཨ་གླེན་གྱིས་ཕག་གྲུ་བསྲེག་པར་བྱུང་བ་བྱང་གཞོན་གྱིས་ཞུས་པས་འཚེངས། བྱང་༄༅།
གཞོན་ཤི་ནས་གཞོན་ནུ་རྒྱལ་མཚན་གྱི་ཚ་བོ་གཞོན་ནུ་ཡོན་ཏན་གྱིས་ཁྲི་དཔོན་བྱས། རྒྱལ་བུ་ཐི་མུར་སྦོ་ཁ། བོད་དུ་བཞུགས་པའི་དམག་གི་ཕྱག་ཕྱི་དང་ཞབས་ཏོག་ཅུང་མ་གྲུབ་
ཅིང་ཕྱི་གོ་མ་ཆོད་པའི་ཁར། ནང་དུ་ཞིང་པ་ཡ་གསུམ་ལ་སོགས་ལ་གཟན་པ་བྱས་པས། རིན་པོ་ཆེ་གཅུང་རྒྱ་མ་མཉེས་པར་རྒྱལ་བུ་ཡབ་ཡུམ་ལ་ཞུས་པས། གཞོན་ནུ་ཡོན་ཏན་
ཕབ་ནས་གོང་དུ་ཞུ་བ་བཏང་། དེ་མ་འཁོར་བར་དུ་རྒྱལ་བུའི་མ་གོ་ཆ། ས་སྐྱ་པའི་ཁྲིམས་གཅོད་པ་རིན་ཆེན་བཀྲ་ཤིས། རིན་པོ་ཆེའི་ཉེ་གནས་བརྩོན་འགྲུས་དཔལ། གཞོན་ནུ་
ཡོན་ཏན་གྱི་དབོན་འོག་མ་གྲགས་པ་འོད་ཟེར། སྔར་ཧུ་ལ་ཧུས་བསྐོས་པའི་ཡུལ་བསྲུངས་གོ་གོ་ཆེའི་བུ་རྡོ་རྗེ་སེངྒེ། ཇོ་བོ་གྲགས་རིན་རྣམས་འཛེམ་གྱིན་བྱ་བ་ཆེ་ཆུང་རྣམས་

བསྒྲུབ། གོང་དུ་བླ་མ་གྲགས་འོད་པས་བདག་གཉེར་མཛད་ནས། རིན་པོ་ཆེ་གཅུང་རྒྱ་ལ་ཁྲི་དཔོན་གྱི་འཇའ་ས་གྲུབ་ནས་བླ་དཔོན་སྦྲགས། གཞོན་ནུ་ཡོན་ཏན་ལ་རྟེན་པོར་འཆོས་
དང་། མོན་ཁར་བྱིན། གཅུང་རྒྱ་གྲོངས་རྟིང་རིན་པོ་ཆེ་གྲགས་པ་རྒྱལ་མཚན་གྱི་གཅེན་པོ་རྒྱལ་མཚན་དཔལ་གྱི་གོང་དུ་བྱོན། ལྷ་རྗེ་ཕག་མོ་གྲུ་པས་ཞུས་ནས་ལུང་གི་རྒྱལ་མཚན་
དཔལ་བསྐོས། དེའི་ལག་ནས་ཁོང་རང་གི་ནུ་བོ་གྲགས་བཟང་། ས་སྐྱ་པ་ལ་ཞུས་ནས་བསྐོས། དེའི་ལག་ནས་གཞོན་ནུ་རྒྱལ་མཚན་གྱི་བུ། རྒྱལ་མཚན་སྐྱབས་ཀྱིས་འཇའ་ས་
བླངས། རིན་པོ་ཆེ་གྲགས་རྒྱལ་བའི་གཅུང་པོ་ཁྲི་དཔོན་བྱང་ཆུབ་རྒྱལ་མཚན། ས་སྐྱར་བླ་མ་བདག་ཉིད་ཆེན་པོའི་དྲུང་དུ་བསྡད། མཉམ་མེད་པ་ལ་སློབ་གཉེར་མཛད། བླ་ཆེན་
ཀུན་བློ་བོད་དུ་བྱོན་དུས། རྒྱལ་མཚན་སྐྱབས་ཕབ་ནས་བྱང་ཆུབ་རྒྱལ་མཚན་ཁྲི་དཔོན་ལ་བསྐོས། རྟིང་ལ་ཙིང་དབང་རྒྱལ་པོའི་འཇའ་ས་ཐོབ། རྒྱལ་མཚན་སྐྱབས་ཀྱི་ཚ་བོ་བསོད་

།ནམས་རྒྱལ་མཚན་གྱི་ལུང་གིས་བརྩད་ཅིང་། ཁྱོན་གྱི་བསྐོ་བཞག་དང་། མཐོ་དམའ་མང་དུ་བྱུང་ཡང༌། སུས་ཀྱང་མ་ཐུབ་པར་རྒྱལ་ཁམས་དབང་༄༅།
་བསྒྱུར་བ་ཡིན་ནོ།། །།ལྷ་སའི་ཐོག་མ། ཁ་རག་གི་གཉོས་ལོ་ཙཱ་བ་ཡོན་ཏན་གྲགས་པ་རྒྱ་གར་དུ་བྱོན་ནས། སློབ་དཔོན་ཆེན་པོ་བྷ་ལིམ་ཏ་ཨ་ཙར་ལ་ཆོས་དོན་དུ་འདྲིལ་
བ༑ ཁ་ཟིན་ཆེ་བ་གཅིག་ཞུ་བྱས་པས། གསང་འདུས་ཡེ་ཤེས་ཞབས་ཀྱི་སྐོར་གནང་། ལས་ཁ་ཚར་མང་པོ་གཅིག་ཞུ་བྱས་པས། གཤིན་རྗེ་གཤེད་དགྲ་ནག་གནང་། ལ་ཆུང་
གཅིག་གི་རྩ་ན་ཡོད་པས་བཀའ་སྲུང་ཞིག་ཀྱང་ཞུ་ཞུས་པས། འཇིགས་བྱེད་ལ་ཏྲག་ཤད་སྦྲེལ་ནས་གནང་སྟེ། རྒྱུད་སྐོར་གསུམ་དུ་གྲགས་ནས་དར་ཞིང་རྒྱས་པར་མཛད་དོ། །ལོ་
ཙཱ་བའི་གཅུང་པོ་གཉོས་འབྱུང་གནས་ཤེས་རབ་ཀྱིས་འབྲི་མཚོའི་མཁན་པོ་ཡང་མཛད་འདུག །བླ་མ་ལོ་ཙཱ་བའི་སྲས་པོ། སློབ་དཔོན་རྡོ་རྗེ་བླ་མ། ཕ་རྒྱུད་སྐོར་གསུམ། བདེ་

མཆོག་ལ་སོགས་པ་ལ་མཁས་ཤིང་། བོད་ཀྱི་མི་ཆེན་བཞིར་གྲགས་པའི་གཅིག་ཡིན་སྐད། ཁོང་གི་སྲས་སློབ་དཔོན་དཔལ་ལེ་དང་། དཔལ་སེང་། དཔལ་སེང་གི་སྲས། སློབ་
དཔོན་གཉོས་ནག་གྲགས་པ་དཔལ། དེ་ཆོས་རྒྱལ་མྱ་ངན་མེད་ཀྱི་སྐུ་སྐྱེ་ཡིན་པར་བྱེད། ཞང་རིན་པོ་ཆེས་ལུང་བསྟན་པ་ཡིན། ཁོང་གི་སྲས་འགྲོ་བའི་མགོན་པོ་རས་ཆེན་གཉོས་
རྒྱལ་བ་ལྷ་ནང་པར་གྲགས་པ་དེ། རྒྱ་གར་གྱི་ནག་པོ་སྤྱོད་པ་ཆུང་བ་ཡིན་པར་ཞང་རིན་པོ་ཆེས་ལུང་བསྟན་འདུག་ཅིང་། ཙཱ་རིར་བྱོན་དུས་མཁའ་འགྲོ་མས་ཀྱང་ལུང་བསྟན་པར་
བཞེད། སངས་རྒྱས་རས་ཆེན་གྱི་ཡབ། གཉོས་ནག་གྲགས་པ་དཔལ་གྱིས་གསོན་གཤིད་བྱས་པའི་གྲལ་དཔོན་ལ། འབྲི་ཁུང་ཆོས་རྗེ་པ་གདན་དྲངས་པས་མ་བྱོན་པར་ཁོང་གི་
ཞལ་ཏས་ཞང་རིན་པོ་ཆེ་གདན་དྲངས། ཁོང་གི་རྒྱུད་སྐོར་གསུམ་ལ་སོགས་པ། ཡབ་ཀྱི་ཆོས་མ་ལུས་པ་མཁྱེན་ཅིང་། ཐག་མ་ཀ་ཆེན་དང་། ཐག་མ་རྡོར་གཞོན། སྦལ་ཏི་ཇོ་

༄༅། །སྲས་གསུམ་ལ་རབ་ཏུ་བྱུང་ནས་བསྙེན་རྫོགས་མཛད། འབྲི་ཁུང་ཆོས་རྗེ་རིན་པོ་ཆེའི་དྲུང་དུ་དཔལ་ནཱ་རོ་པའི་གདམས་ངག་་རྣམས་གསན་
ཅིང། སྒྲུབ་པ་ལ་ནན་ཏན་དུ་མཛད། ཙཱ་རི་དང་ཏི་སེ་ལ་བྱོན་ནས་གཟིགས་སྣང་ཁྱད་པར་ཅན་བྱུང་། ཆོས་རྗེས་ཚོགས་པ་སྐྱོང་བའི་ཞལ་ཏ་མཛད་ནས་གནས་གང་དགོངས་སུ་
ཚོགས་པ་སྐྱོང་བ་ཐོགས་རེ་མཛད། མོན་གྱི་དཔའ་གྲོ་ཅལ་ཁར་དུ་ཚོགས་པ་ཐོགས་རེ་བསྐྱངས། བྱང་དུ་ལྷ་ནང་བཏབ་ནས། ལྷ་པ་ཉིས་སྟོང་བརྒྱད་བརྒྱར་གྲགས་པ་དེ་དུས་
བྱུང་། དེ་ཉིད་ལ་སྐལ་ལྡན་གྱི་སློབ་མ་བཅུ་དྲུག་དང་། བཀའ་བབས་བརྒྱད་དུ་གྲགས་པ་བྱུང༌། ཁོང་གི་དབོན་པོ་ལྷ་རིན་ཆེན་རྒྱལ་པོ་དེ་ཉིད་ལྷ་སྲས་མུ་ཏིག་བཙན་པོའི་སྐྱེ་བ་ཡིན་
ང་སྐད། དང་པོ་སྐྱོར་མོ་ལུང་དུ་རབ་ཏུ་བྱུང་ནས། ཐོག་མར་འདུལ་བ་ལ་བློ་སྦྱོང་མཛད་ཅིང་མཁས་པར་མཁྱེན། ཕ་རྒྱུད་སྐོར་གསུམ་ལ་སོགས་པའི་ཆོས་སྐོར་རྣམས་ཁུ་བོ་ལས་

གསན་ཅིང་མ་ལུས་པར་མཁྱེན། སྦྱལ་ཁ་ས་གཡོས་ཀྱིས་འགྱེལ་བའི་ཚབ་ཏུ། ཕག་རི་རིན་ཆེན་སྒང་བརྩིགས་ཤིང་། ཁུ་བོའི་གདན་སར་ལྷ་ནང་དུ་བཞུགས་པས། རྒྱལ་ཁྲིམས་
འཆལ་བའི་དམག་སྣའི་གནོད་པ་བྱུང་བས། སྐྱི་སྨད་ཀྱི་ས་ཆར་བྱོན་ཏེ། རབ་གྲོང་བརྩིགས། ལྷ་ནང་དུ་ཁུ་བོའི་སློབ་མ་གྲུབ་ཐོབ་འདམ་སེང་གདན་ས་ལ་བརྫངས་
གདའ། འདམ་པ་རི་བས་ཉེ་གནས་མཛད་དེ་གྱི་རེ་དགོན་པ་བཏབ་ཅིང་། གྱི་རེ་ལྷ་ཁང་གི་གཙུག་ལག་ཁང་བཞེངས། དེའི་དབོན་པོའི་བརྒྱུད་པ་ནི། བླ་མ་དར་མ་རྒྱལ་པོ་
དང་། དེའི་སློབ་མ་དབོན་པོ་གཟི་བརྗིད་རྒྱལ་པོའོ། །ཆོས་ཀྱི་བརྒྱུད་པ་ནི།ལྷ་རིན་ཆེན་རྒྱལ་པོ། ཁུ་དབོན་གཉིས་ལ་མཁས་པ་དགེ་བྲག་པ་ཚུལ་ཁྲིམས་གཞོན་ནུས་ཐུག །དེའི་
སློབ་མ་མཁས་པ་བྱང་དར། དེའི་སློབ་མ་འཇམ་དབྱངས་གཟི་བརྗིད་རྒྱལ་པོའོ།། །། ༈ ཉེར་ལྔ་པ་ཚལ་པ་བཀའ་བརྒྱུད་བྱུང་ཚུལ། ཞང་འགྲོ་བའི་མགོན་པོ་རིན་པོ་ཆེ་ནི། འཇམ་དཔལ་རྩ་༔

།རྒྱུད་དང་གཉིས་མེད་རྣམ་རྒྱལ། སྤྲིན་ཆེན་པོའི་མདོ་ལ་སོགས་པ་དུ་མ་ནས་ལུང་བསྟན། གདུལ་བྱའི་དོན་དུ་སྐུ་འཁྲུངས་པའི་ཡུལ་སྐྱིད་ཤོད་༄༅།
གྲུ། གདུང་རུས་སྣ་ནམ་ཞང་། ཡབ་རྡོ་རྗེ་སེམས་དཔའ། དགུང་སྙིང་ཆུ་མོ་ཡོས། དང་པོའི་མཚན་དར་མ་གྲགས། དགུང་ལོ་བཅུ་ནས་སཾ་བྱུང་ལོ་ཙཱ་སོགས་ལ་སྒྲ་ཚད་སོགས་
མཚན་ཉིད་གསན། སྟོད་ལུང་རྩ་བརྒྱད་ཀྱི་རྔོག་སྟོན་སོགས་ལ་སྔགས་ཀྱི་དབང་དང་ལུང་གདམས་པ་ཐོབ། སྐུ་གཞོན་ནུ་ལ་ཡི་དམ་གཟིགས། མཐུ་ཆེ་བར་ཡང་གྲགས། དགུང་
ལོ་ཉི་ཤུ་རྩ་གསུམ་ལ་དགེ་བསྙེན་མཛད། རྩ་དྲུག་ལ་མདོ་ཁམས་སུ་མཁན་པོ་མཁར་འགོ་པ། ལས་སློབ་གྲབ་མཁར་བ། གསང་སྟོན་གཟུ་ལྗང་མདོ་པ་སོགས་ལ་རབ་བྱུང་བསྙེན་
རྫོགས་མཛད། བརྩོན་འགྲུས་གྲགས་པར་མཚན་གསོལ། སྤྱིར་ཆོས་ཀྱི་འབྲེལ་བའི་བླ་མ་བཞི་བཅུ་རྩ་བཞི་བསྟེན། ཁྱད་པར་དུ་རྩ་བའི་བླ་མ་དྲུག་སྟེ། རྩ་མི་སངས་རྒྱས་གྲགས་༔

པ་དང་། ཨ་བྷ་ཡ་ཀ་རའི་སློབ་མ་དཔལ་ཆེན་ཧྭ་ལོས་གདམས་པ་བསྟན། གླིང་ཁ་བའི་སློབ་མ་མལ་ཡེར་པ་བས་གེགས་བསལ། བ་རི་ལོ་ཙཱའི་སློབ་མ་བྱང་ཆུབ་སེམས་དཔའ་
འོལ་ཁ་བས་ཀུན་རྫོབ་བྱང་ཆུབ་སེམས་ལ་བོགས་སྟོན། དྭགས་པོ་ལྷ་རྗེའི་དབོན་པོ་དྭགས་པོ་སྒོམ་པ་ལས་དོན་དམ་བྱང་ཆུབ་སེམས་ཀྱི་རྟོགས་པ་འཁྲུངས། སུ་ར་པཱ་ལའི་སློབ་མ་
གྲུབ་ཐོབ་བཻ་རོ་ཙ་ན་དང་། ས་སྐྱ་པ་ཆེན་པོའི་སློབ་མ་ངམ་ཤོད་གཤེན་པ་ལས་ལུང་མཐའ་དག་བརྙེས་པའོ། །བླ་མ་དེ་ཐམས་ཅད་ཀྱི་དབང་བསྐུར་བྱིན་གྱིས་བརླབས། ཡོན་ཏན་
བུམ་པ་གང་བྱོར་ཐོབ། བསྐྱེད་རིམ་ལ་གྲུབ་པ་ཐོབ། རྫོགས་རིམ་ལ་ནུས་པ་ཐོན། ངེས་དོན་ལ་ཉམས་རྟོགས་མཐར་ཕྱིན། རྫུ་འཕྲུལ་སོགས་མངོན་ཤེས་དང་ཡི་དམ་ལྷའི་ཞལ་
གཟིགས་ཚུལ། ངོ་མཚར་གྱི་རྣམ་ཐར་དཔག་ཏུ་མེད། ཇོ་ཤཱཀ་རྣམ་གཉིས་སོགས་ཀྱིས་བསྟན་པ་གཏད་ཅིང་། དྭགས་པོ་སྒོམ་པའི་གསུང་ལ་བརྟེན་ནས། ལྷ་ས་རྣམ་གཉིས་ཀྱི་༔

།ཞབས་ཏོག་ཏུ་ཤིང་མོ་ལུག་གི་ལོ་ལ་ཚལ་བཏབ། མེ་མོ་ལུག་གི་ལོ་ལ་གུང་ཐང་བཏབ། ལྷ་ཆེན་དཔལ་འབར་བཞེངས། གཉའ་དང་རྒྱལ་ཁྲིམས་༄༅།
མཛད། གདུལ་བྱ་དཔག་ཏུ་མེད་པ་སྨིན་གྲོལ་ལ་བཀོད། སྐུ་འབུམ་ཆེན་མོ་བཞེངས་འཕྲོ་ལ་དགུང་ལོ་བདུན་ཅུ་དོན་གཅིག་བཞེས་པ་ཆུ་མོ་གླང་གི་ལོ་དབྱུ་གུ་ཟླ་བའི་ཡར་ཚེས་བཅུ་
ལ་མྱ་ངན་ལས་འདས་པའི་རྗེས་སུའང་སྐའི་བཀོད་པ་དུ་མ་བསྟན།། །།བླ་མ་དེའི་ཐུགས་ཀྱི་སྲས་པོ་བུ་སློབ་དཔག་ཏུ་མེད་ཀྱང་། བུ་ཆེན་ཕྱོགས་ཕྱོགས་ན་བཞུགས་ཤིང་ཉིད་དང་
མཛད་པ་མཉམ་པ་ནི། གྲུབ་ཐོབ་གླིང་ཆེན་རས་པ། འགྲོ་མགོན་གཙང་པ་རྒྱ་རས། གྲུབ་ཐོབ་ཏི་ཤྲཱི་རས་པ། གུ་ཤྲཱི་རྟོགས་པ་ཡོངས་སུ་གསལ་བ། མདོ་རས་པ། ཞིག་པོ་
བདུད་རྩི་དྲན་སྟོན་མཐའ་བྲལ། འབྲུག་གི་སྤ་རི་བ། གཞན་ཡང་གཙང་པ་ཇོ་བཙུན། བླ་མ་བསེ་ཕྲང་པ། ཁམས་སྟོན་རྡོ་རྗེ་བློ་གྲོས། སུམ་སྟོན་རྡོ་རྗེ་སྙིང་པོ། མལ་དབུ་༔л

དཀར་བ། ཁམས་པ་མགོན་སྟོན། དགེ་བཤེས་དྭགས་པོ། གཞོན་རས་སོགས་སོ། །གཞིས་ལ་བཞུགས་པའི་བུ་ཆེན་ནི། ཆོས་ཀྱི་རྒྱལ་ཚབ་མཉམ་མེད་རིན་པོ་ཆེ་ཤཱཀྱ་ཡེ་ཤེས།
མཁན་ཆེན་བཟོད་པ། བུ་ཆེན་བཞི་ལ། ཁ་རག་གི་གྲྭ་པ་རིན་པོ་ཆེ་འདུལ་བ་འོད། དཔལ་ལྡན་ལྷ་ཕྱུག་མཁར་པ་ཉི་ཟླ་འོད། ལྷ་རི་བ་ཆེན་པོ་ནམ་མཁའ་འོད། རོ་སྐམ་པ་ལོ་
སྒོམ་ཉི་མ་ཤེས་རབ། རྟོགས་ལྡན་བྱ་བཏང་གི་རྣལ་འབྱོར་པ་ལ། རྒྱལ་བ་ལོ་ཞིག །མར་སྒོམ། རི་སྒོམ། རྟོགས་ལྡན་སྦྲ་སྒོམ། གཙང་སྟོན་བློ་ལྡན། འཇའ་སྒོམ་བྱང་ཆུབ་
སྙིང་པོ། ཤངས་པ་རོལ་པའི་རྡོ་རྗེ། བྱང་ཆུབ་ཤིང་གདན་འདྲེན་མི་བྱ་འཛིན། ཕྲིན་ལས་སྒྲུབ་པའི་བུ་ཆེན་ནི། ཆོས་སྐྱོང་གི་སྤྲུལ་པ་གྲུབ་ཐོབ་ཆེན་པོ་དཔོན་དར་མ་གཞོན་ནུ་བསྟན་
པའི་བདག་པོར་བསྐོས། འཕྲང་པོའི་ལྷ་བཙུན་དབང་སེང་། བསམ་ཡས་ཀྱི་བཙད་པོ་ཁྲི་རྩེ། བཟང་ཡུལ་གྱི་གནས་བརྟན་དགེ་སེང་། གྲུ་གུ་སྒང་གི་གནས་བརྟན་སེངྒེ་༔

།གྲགས། ཁ་རག་གི་རྒྱལ་ཚ་རྡོར་དབང་། སྒ་འདྲའི་གནས་བརྟན་གྲུབ་ཐོབ་སྒོམ་པ་དཀོན་མཆོག་སེང་གེ། མོན་མཚོ་སྣའི་གནས་བརྟན། འབྲུག་༄༅།
མདོ་གནས་བརྟན། གནས་བརྟན་མགོན་པོ། དར་བསོད། འགར་རྒྱལ་བ་འབྱུང་གནས། ཕྱག་ཁྲི་མཆོག །ཀུན་དགའ་ར་བའི་ནག་མོ་དབོན་སྟོན། གཞུང་གི་དམ་པ་སྲབས་
སྨན། སྒྲེ་མཁར་གྱི་འབུམ་ཡག །གུང་ཐང་གི་དཀོན་གཉེར་ཧྲིལ་ཆུང་། ལྷ་བཟོ་དཔོན་ཕོག་རོ། མར་པ་ལྷ་སྐར། ཤིང་མཁན་ཕག་ལྷ་བཟོ། ལྷ་ཉི་མ་ཤེས་རབ། ཕྱག་དཔེ་བ་
ན་མོ་རྗེ་བཙུན། དཀོན་གཉེར་ཧྲིལ་མོ། སྒོམ་པ་བཟོད་ལྡན། གནས་བརྟན་མཆོག་ལྷ་ལ་སོགས་སོ། །དེ་རྣམས་བུ་ཆེན་གྱི་གཙོ་བོ་སྨོས་པ་ཙམ་ཡིན་གྱི་བུ་སློབ་གདུལ་བྱ་ནི་དཔག་
ཏུ་མེད་དོ།། །།མཉམ་མེད་རིན་པོ་ཆེ་ཤཱཀྱ་ཡེ་ཤེས་ནི། འཇམ་དཔལ་རྩ་རྒྱུད་ནས་ལུང་བསྟན། ཡུལ་ཡ་འབྲོག་སྟག་ལུང་གི་དགོན་པ་དཀར་པོ། གདུང་རུས་སྒྲད། སྔགས་༔ང་

རྙིང་མ་བའི་རྒྱུད། སངས་རྒྱས་ནམ་མཁའ་ཞེས་པའི་གྲུབ་ཐོབ་གཅིག་ལ་རྟ་མགྲིན་གྱིས་ལུང་བསྟན་ནས། ཤངས་ལྷ་ཕུའི་སྔགས་པ་གཅིག་གི་བུ་མོ་འོད་ལྡན་ལ་སྲས་ཆེ་ཤོས་སློབ་
དཔོན་ཇོ་བཙུན། བར་པ་ལྕམ་མོ་ཤེར་འབུམ། གསུམ་པ་མཉམ་མེད་རིན་པོ་ཆེ་སྟེ་ཡོས་ལོ་ལ་འཁྲུངས། སྐྱ་མིང་ཤཱཀྱ་རྡོ་རྗེ་ལོ་དགུ་ནས་ཡབ་ལ་ཆོས་བསླབས། ལོ་བཅུ་གཅིག་
ལ་ཞང་གི་སྙན་པ་གསན་ཞིང་། གཅེན་དང་ལྷན་དུ་རོང་གི་མཚོ་མགོར་མཇལ་བས་འདིས་ངའི་གདན་ས་འཛིན་ཞེས་ལུང་བསྟན། དེ་ནས་བརྩམས་ཏེ་ཐུགས་ཀྱི་སྲས་སུ་.hefSey.klizla.de
.z
གྱུར། ཡོན་ཏན་བུམ་པ་གང་བྱོར་ཐོབ། མཁན་པོ་ཉང་བྲན་ཆོས་ཡེ། སློབ་དཔོན་འབེན་ཐང་པ་ལ་རབ་ཏུ་བྱུང་། བཅུ་དགུ་ལ་མཁན་པོ་བརྩིབ་པ་གཞོན་སེང་། ལས་སློབ་གླང་པ་&
ཇོ་བཙུན། གསང་སྟོན་གཙང་གད་སྙོད་རྣམས་ལ་བསྙེན་རྫོགས་མཛད། གཅེན་སློབ་དཔོན་ཇོ་བཙུན། རྔོག་མདོ་སྡེ། གྲུབ་ཐོབ་ངོམ་སེ་པོ། གངས་པ་གཉན། སློབ་དཔོན་༔

༄ ༅ །མགོན་སྟོན། ཤངས་པའི་ཁུ་སྟོན་གྲུབ་སེང༌། གཙང་རོང་གི་ཞ་རྒྱ་གར་བ། ཤངས་པ་སྟོན་ཆུང༌། པཎྜི་ཏ་ལུང་ཏི་པ། ཁྲོ་ཕུའི་གཙད་ཚ་རྫོང་
རྟེན། སེ་འབྲུ་རྡོ་རྗེ་གྲགས། ཉང་སྒོམ་རིན་ཤེ། གྲུབ་ཐོབ་དབུ་སེ། འབྲི་ཁུང་ཆོས་རྗེ། སྟག་ལུང་ཐང་པ། བླ་མ་གཤེན་པ་རྣམས་ལ་གསང་སྔགས་ཀྱི་དབང་ལུང་གདམས་པ་
ཞུས། དགེ་བཤེས་རྒྱལ་པ་དོལ་པོ་བཤེར་བླ། སློབ་དཔོན་སྟོན་སེང་། ལ་སྟོད་དཀོན་མཆོག་མཁར། དཔལ་བསམ་ཡས་པ། དགེ་བཤེས་སྟོན་དར། དགེ་བཤེས་འོ་མ་ཐང་
པ༑ ལུམ་ཆུང་པ། གངས་པ་གཉན། སློབ་དཔོན་མགོ་སྟོན། མྱང་སྒོམ་རིན་ཤེ། རྒྱ་མའི་སངས་རྒྱས་དབོན་སྟོན་རྣམས་ལ་མཚན་ཉིད་དང་བཀའ་གདམས་གསན། ཞང་གི་
དྲུང་དུ་ལས་ཀྱི་སློབ་དཔོན་ཁྲིད་གཉེར། སློབ་མ་སྐྱོང་བ་ཐམས་ཅད་ཀྱི་མཐིལ་མཛད། དགུང་ལོ་བཞི་བཅུ་པ་ལ་གདན་སར་བསྐོས། ཞང་རིན་པོ་ཆེ་ཞལ་བཞུགས་རིང་ལ་མཉེས་}

པ་གསུམ་གྱིས་ཞབས་ཏོག་མཛད་ཅིང་། ལོ་དྲུག་ན་ཞང་མྱ་ངན་ལས་འདས། སྐུ་འདབ་དང་སྐུ་འབུམ་ཆེན་མོའི་འཕྲོ་གདུང་ཁང་བཀྲ་ཤིས་འོད་འབར། མགོན་ཁང་ལྷ་ཁང་གི་
ཁྱམས་སྨད་ཐིག་ཁང༌། རྒྱ་ཕིབས་གསེར་འབྲུ་དང་བཅས་པ། ལྕགས་རི་ནང་མ་སོགས་བཞེངས། རྒྱ་ཕོ་བ་ལུང་པ་དང་། གཙང་པ་དུང་ཁུར་བ། གཙང་པ་བློ་ལྡན། དགེ་
བཤེས་མང་པོ་སོགས་བུ་ཆེན་མང་པོ་བྱུང་། ཡི་དམ་ཞལ་གཟིགས་ཤིང་མཆོག་གི་དངོས་གྲུབ་བརྙེས། བླ་མ་གཤེགས་རྟིང་ཡང་ལོ་བཅོ་ལྔ་གདན་ས་བསྐྱངས་ཏེ། དགུང་ལོ་དྲུག་
ཅུ་རྩ་གཅིག་ཡོས་ལོ་རྒྱལ་ཟླའི་ཚེས་གསུམ་ལ་གཤེགས། མཉམ་མེད་རིན་པོ་ཆེའི་གཅུང་སློབ་དཔོན་ཚུལ་ཁྲིམས་འོད་ཀྱི་སྲས་རིན་པོ་ཆེ་སངས་རྒྱས་སྙིང་པོ། རིན་པོ་ཆེ་སངས་
རྒྱས་གཞོན་ནུ། སློབ་དཔོན་ཤག་རིན། གྲུབ་ཐོབ་རིན་གྲུབ། སློབ་དཔོན་བསོད་ནམས་སྙིང་པོ། སློབ་དཔོན་ཤཱཀྱ་འོད་དེ་དྲུག་གོ། །སློབ་དཔོན་ཤག་རིན་བྱམས། སྲས་རིན་པོ་སྒྱུ

།ཆེ་ཀུན་དགའ་རྒྱལ་མཚན་ནོ། །སློབ་དཔོན་བསོད་སྙིང་གི་སྲས་སློབ་དཔོན་ཤེར་འབྱུང་ངོ་། །སློབ་དཔོན་ཤཱ ཀྱ་འོད་ཀྱི་སྲས་རིན་པོ་ཆེ་སངས་རྒྱས་རིན་
ཆེན། སློབ་དཔོན་ཡོན་རྒྱལ་ལོ། །ཡང་གདུང་བརྒྱུད་འདིའི་ཕ་སྤུན་ཉེ་ཤོས་སློབ་དཔོན་ཤེས་རབ་ཡེ་ཤེས་ལྷོ་བྲག་ནས་ཡོང་ནས། སློབ་དཔོན་ནམ་མཁའ་ལ་་བསྟེན་ཏེ་
བཞུགས། དེའི་སྲས་སློབ་དཔོན་བྱང་ཡེས། དེའི་སྲས་སློབ་དཔོན་ཡེ་ཤེས་སྐུ་མཆེད་བཞི། ཡེ་ཤེས་ཀྱི་སྲས་རིན་པོ་ཆེ་ཤཱཀྱ་འབུམ། དེའི་གཅུང་དབོན་ཤེའོ། །རིན་པོ་ཆེ་སངས་
རིན་གྱི་ལྕམ་མོ་རིན་ཆེན་འབུམ་གྱི་སྲས་རིན་པོ་ཆེ་བྱང་ཆུབ་དཔལ་བཟང་པོའོ། །འབྲུག་ལོ་ལ་སློབ་དཔོན་བྱང་ཡེས་གདན་སར་བསྐོས་ནས་ལོ་ངོ་གསུམ་གདན་ས་མཛད་པས་བསླབ་
* པ་མ་ཐུབ་པར། རྟ་ལོ་ལ་རིན་པོ་ཆེ་ལྷ་ཕྱུག་མཁར་པ་ལ་གདན་ས་གཏད། ཁོང་གིས་ལོ་ལྔ་བསྐྱངས་ནས་ཁྱི་ལོ་ལ་གདན་ས་སང་འབུམ་བསྐོས། ཁོང་གི་དུས་སུ་ཡང་དགོན་དར་ ༷

ཆ་ཆེན་པོ་བྱུང་ནའང་། ལྷ་ཕྱུག་མཁར་པས་ལོ་གསུམ་གྱི་བཀའ་རྒྱ་ཡོད་པ་ལ་ལོ་ལྔ་བཞུགས་པས། ཡོས་ལོ་ལ་གདན་ས་འཁྲུགས་ནས་ཁོང་བུད་སྐབས་དེར་ཏི་ཤྲཱི་རས་པས་གྲལ་
དཔོན་མཛད། ལོ་དེ་རང་ལ་རིན་པོ་ཆེ་སངས་རྒྱས་སྙིང་པོ་བསྐོས། གདན་ས་ལོ་བདུན་མཛད་ནས་གཤེགས། ཁྱི་ལོ་ལ་རིན་པོ་ཆེ་སངས་རྒྱས་གཞོན་ནུ་བསྐོས། སངས་རྒྱས་
རས་པར་གྲགས། ཉང་སྟོད་ཀྱི་གླང་ལུང་དགོན་པ་བཏབ། གདན་ས་ལོ་ཉི་ཤུ་རྩ་གསུམ་མཛད་ནས་སྤྲེལ་ལོ་ལ་གཤེགས། རིན་པོ་ཆེ་ཀུན་དགའ་རྒྱལ་མཚན་བསྐོས། ལྷ་སྡིངས་
བཏབ། ཡང་དགོན་ཀ་དགུ་མའི་སྟེང་དང་། གསེར་ཁང་སྟེང་སྐོར་མཛད་པས་གསེར་ཁང་སྟེང་པར་གྲགས། གདན་ས་ལོ་སུམ་ཅུ་སོ་གསུམ་མཛད་ནས་འབྲུག་ལོ་ལ་
གཤེགས། རིན་པོ་ཆེ་སང་རིན་བསྐོས་པར་གྲགས། གདན་ས་ལོ་བཅུ་མཛད། གླང་ལོ་ལ་འདས། དེ་རྗེས་རིན་པོ་ཆེ་ཤཱཀྱ་འབུམ་བསྐོས། སྤྲུལ་སྐུར་གྲགས།གདན་ས་ལོ་ངོ་༔

།དགུ་མཛད་ནས་ཁྱི་ལོ་ལ་གཤེགས། དེ་ལོ་ལ་རང་རིན་པོ་ཆེ་བྱང་ཆུབ་དཔལ་བཟང་པོ་གདན་སར་མངའ་གསོལ་ལོ། །བླ་མ་རིན་པོ་ཆེ་འདི་ཡི་གདུང་
ནི་འབྲེ་སྟེ། འབྲེ་ཆེན་པོ་ཤེས་རབ་འབར་དང་། གཙང་པ་འབྲེ་སྒུར་ལ་སོགས་དགེ་བཤེས་ཆེན་པོ་དུ་མ་བྱུང་བའི་བརྒྱུད་དོ། །ཡབ་སློབ་དཔོན་ཡོན་ཏན་རྒྱ་མཚོ་སྔགས་རྙིང་མ་བ་
ཡིན། ཡུམ་ཡང་དགོན་པའི་དབོན་མོ་རིན་ཆེན་འབུམ་དགུང་སྙིང་ས་ཕོ་ཁྱི་ལོ་པ། གཞོན་ནུའི་མཚན་ཤཱ ཀྱ་མཐའ་ཡས། དགུང་ལོ་བཅུ་པ་ལ་མཁན་པོ་ལྷ་དེ་པ་ཤེས་རིན་པ་
དང་། སློབ་དཔོན་སྣར་ཐང་གི་མཁན་པོ་གྲགས་ཤེས་པ་ལས་དགེ་ཚུལ་མཛད། མཚན་བྱང་ཆུབ་དཔལ་བཟང་པོར་གསོལ། མཁན་པོ་ལ་ཐུགས་བསྐྱེད་དང་བློ་སྦྱོང་སོགས་ལུང་
དུ་མ་ཞུས། གཉན་གྱི་བླ་མ་གྲགས་འབྱོར་བ་ལ་དབང་དང་། མེ་ལུགས། ཚལ་ལུགས་ཀྱི་བཤད་ལུགས་གདམས་པ་ཐམས་ཅད་ཞུས། དགུང་ལོ་བཅུ་གསུམ་པ་ལྕགས་ཕོ་ཁྱི་ལོ་

ལ་ཆེན་པོ་དགའ་བདེ་ཡབ་སྲས་ཀྱིས་དབུས་སུ་གདན་དྲངས་ནས་ཟླ་བ་ལྔ་པའི་ཚེས་གསུམ་ལ་འགྲོ་མགོན་རིན་པོ་ཆེའི་གདན་སར་མངའ་གསོལ། དེའི་ཕྱི་ལོ་བརྟག་གཉིས་
གསུངས། དགུང་ལོ་ཉི་ཤུ་འགྲོ་བ་ལ་ཚོགས་པ་ཆེན་པོའི་མཁན་པོ་སང་རིན་པ། ལས་སློབ་མཁན་པོ་བསོད་ནམས་དཔལ་བ། གསང་སྟོན་བླ་མ་ཤར་ཀན་པ་སོགས་ལས་བསྙེན་
པར་རྫོགས། མཁན་པོ་ལ་འདུལ་བ་མདོ་རྩ་དང་སྤྱོད་འཇུག་གསན། འདུལ་སྐོར་གྱི་ལུང་དང་ཕྱག་ལེན་ཞུས། བསམ་སྡིང་པའི་བླ་མ་མཁས་གྲུབ་ཆོས་རྗེ་གཞོན་ནུ་ལ་གྲུ་མ་རི་
གོངས་པའི་ཆོས་སྐོར་ཞུས། རྗེ་བཙུན་རི་བོ་པ་རིན་པོ་ཆེ་བཟང་པོ་ལ་རྔོག་པའི་ཆོས་སྐོར་མཐའ་དག་ཞུས། རྟོགས་ལྡན་དོན་ཡེས་ལ་ཞང་གི་བཀའ་རྒྱ་མ་སོགས་ཞུས། བརྟག་
གཉིས་མེ་ལུགས་དང་། ཞང་འགྲོ་བའི་མགོན་པོ་རིན་པོ་ཆེའི་བཀའ་འབུམ་སོགས་བཤད་པ་དང་ལུང་མན་ངག །ཁྲིད་རིམ་གྱི་འགྲོ་དོན་མཛད། ཡེར་པ་དགའ་ལྡན་གླིང་གི་རི་ཁྲོད་ ༷

༄༅ །བཏབ། ཡང་ཆོས་ཁྲི་ལྷ་ཁང་དང་བླ་བྲེ་ཕྱི་ནང་མཛད། བཀའ་རྒྱ་མའི་ལུང་བསྟན་དང་ཆ་མཐུན་པར། སྤྱི་ཁུངས་ནས་ཞང་རིན་པོ་ཆེའི་ཞབས་རྗེས་
རྙེད། དེ་སོགས་ངོ་མཚར་གྱི་རྣམ་ཐར་ལོགས་སུ་གསལ་ལོ།། །།སྒོམ་སྡེའི་སྤྲུལ་སྐུ་སངས་རྒྱས་འབུམ་ནི། དགྲའི་ལྷོ་སྲངས་སུ་གདུང་རུས་རྗེ། ཡབ་ལྷོ་རད་མོའི་སྲས་སུ་
འཁྲུངས། མཚན་རྡོ་རྗེ་འབུམ། དགུང་ལོ་ལྔ་པ་ལ་ཞང་རིན་པོ་ཆེ་གྲ་ཕུར་བྱོན་དུས་ཡབ་ཀྱི་ཁྲིད་ནས་སེམས་བསྐྱེད་ཆེན་མོ་ཐོབ། ཕྱིས་སྒྲགས་མདར་དབང་མོ་ཆེ་ཐོབ། གུང་ཐང་
དུ་སློབ་དཔོན་ཞང་རིན་པོ་ཆེ་དང༌། མཁན་པོ་བཟོད་པ་གཉིས་ལས་རབ་ཏུ་བྱུང༌། སངས་རྒྱས་འབུམ་དུ་བཏགས། ཁྲིད་ཞུས་པས་རྟོགས་པ་འཁྲུངས་ཞེས་ཟེར་བར་
གདའ། དགུང་ལོ་ཉི་ཤུ་རྩ་གསུམ་ལ་བསྙེན་རྫོགས་ཀྱི་མཁན་སློབ་སྔོན་མ་དང་གཅིག་པ་འདྲ། སྐུ་གཞོན་དུས་སློབ་དཔོན་མགོན་ཞེ་ལ་སོགས་པ་བླ་མ་མང་དུ་བསྟེན་སྐད། ཕྱིས་

དཔལ་ལྷ་ཕྱུག་མཁར་པའི་ཐུགས་ཀྱི་སྲས་སུ་གྱུར་ཞིང་ཆོས་མཐའ་དག་གནང༌། ཞབས་ཏོག་མཛད། ཤིང་ཕོ་ཁྱི་ལོ་ལ་ཚལ་ཡང་དགོན་དུ་གདན་སར་བསྐོས་ནས་ལོ་ལྔ་
མཛད། ཆུ་ཕོ་སྟག་ལོ་ལ་གུང་ཐང་དུ་སྒོམ་སྡེ་བཏབ། བདེ་མཆོག་གི་དཀྱིལ་འཁོར་བཞེངས་ནས་དབུ་རྩེར་ཕུལ། ལྷ་སའི་རགས་གསོས་འབྲི་སྟག་གི་འདུམ་ལ་བྱོན་པ་སོགས་
ཕྱག་རྗེས་དུ་མ་མཛད། དེའི་ཞལ་སློབ་བླ་མ་བ་ལམ་པ། སྤྱན་སྔ་བ་ཕྱུག་པོའི་རྟོགས་ལྡན་འདག་ཆར་བ། ཇོ་བཙུན་སྲས་པ། ལྷ་རྗེ་དགེ་འབུམ་ལྕམ་སྲིང་། གྲྭ་པ་དགེ་JPEz.2ilaca.kr
,སློང་། སློབ་དཔོན་ངར་ཕུག་པ། འབྲི་ར་བ། རྟོགས་ལྡན་བྱང་ཕྱི་བ། སྤོས་ཁ་པ། ལྷ་སྤྱིལ་པ་ཞང་སྒོམ། བླ་མ་དོ་པ། སྟོད་ཚལ་ཅི་རིགས་པ་དང་། སྒང་རིགས་པ་ལ་ahby
སོགས་བུ་སློབ་མང་པོ་བྱོན། དགུང་ལོ་བདུན་ཅུ་རྩ་ལྔ་ལ་གཤེགས། དབོན་རིན་པོ་ཆེ་ལྷོ་བྲག་ཏུ་བསྒྲབ་པ་ལ་བྱོན་པ། དེ་དུས་འཁོར་ནས་སྒོམ་སྡེར་བསྐོས་ཏེ། གདན་ས་ལོ་ཉི་ཤུ་སྐྱུ

! ༄༅། །རྩ་བཞི་མཛད། དེ་འདས་ནས་དབོན་པོ་ཤཱཀྱ་རྒྱལ་མཚན་གཞོན་པའི་སྤྲལ་སྐུ་སང་འབུམ་གྱི་ཞལ་སློབ་ཕ་རྒན་སང་འབུམ་གྱི་གདན་ས་ལོ་གཉིས། བླ་
པས་ལོ་གཉིས། བླ་མ་ཤཱཀྱ་རྒྱལ་མཚན་པ་དགུང་ལོ་བཅུ་གསུམ་པ་ལ་གདན་སར་བསྐོས་ནས་ལོ་ངོ་ཉི་ཤུ་རྩ་ལྔ་མཛད་དེ་རྒྱལ་སྲས་པར་བཏགས། དེ་རྗེས་དབོན་རིན་པོ་
ཆེའི་ལྕམ་མོའི་སྲས་བླ་མ་ཚུལ་ཁྲིམས་གཞོན་ནུས་གདན་ས་ལོ་ངོ་བཞི་བཅུ་མཛད། དྲིན་ཆེན་པོར་བཏགས། རྒྱལ་སྲས་པའི་དབོན་པོ་བླ་མ་ཤཱཀྱ་ཡོན་ཏན་གྱིས་གདན་ས་ལོ་ངོ་
བཅུར་མཛད། དེའི་དབོན་པོ་བླ་མ་ཡོན་ཏན་འོད་ཟེར་གྱིས་གདན་ས་ལོ།། །།དཔལ་ལྡན་ལྷ་ཕྱུག་མཁར་པ་ནི། འཁྲུངས་ཡུལ་དོལ་གྱི་ཞུར་ན་ལུང༌། གདུང་རུས་
གཟི། སྔགས་རྙིང་མའི་བརྒྱུད། ཡབ་ཇོ་བོ་སངས་རྒྱས་སྐྱབས། སྲས་ལྕམ་སྲིང་བཞིའི་ཆུང་ཤོས། སྐྱ་བོའི་དུས་རྔོག་མདོ་སྡེ། གན་པ་ད་རེ། ལོ་རོ་རས་པ་རྣམས་སྨྱུ

བསྟེན། ཞང་རིན་པོ་ཆེ་དང་མཇལ་ནས་ལོ་གསུམ་ན་ཁོང་རང་ལ་ལས་སློབ་ཞུས། ཤ་མི་འདུལ་འཛིན་ལ་མཁན་སློབ་ཞུས་ནས་ལྷ་སར་བསྙེན་པར་རྫོགས། ཉི་ཟླ་འོད་དུ་མཚན་
གསོལ། ཞང་ལོ་ཉི་ཤུ་རྩ་གཅིག་བསྟེན། ཆོས་མ་ལུས་པ་ཐོབ། བྱིན་རླབས་ཞུགས་ནས་རྟོགས་པ་འཁྲུངས། བ་ལམ་མཐའ་བྲག་ན་བཞུགས་ཡོད་པ་འཕྲད་ཙམ་གྱིས་གདན་
དྲངས་ནས། ལུག་ལོ་ལ་འཇུ་ཕུ་བཏབ། དེར་ལོ་གསུམ་བཞུགས་ནས་མཐའ་བྲག་ཏུ་བྱོན། གླང་ལོ་ལ་ལྷ་ཕྱུག་མཁར་བཏབ་ནས་བཅོ་བརྒྱད་སོང་བའི་དུས་སུ་རྟ་ལོ་ལ་ཡང་དགོན་
གྱི་གདན་ས་སློབ་དཔོན་བྱང་ཡེས་གཏད་ནས་ལྷ་ཕྱུག་དང་སྦྲེལ་བ་ལོ་ལྔ་ཙམ་མཛད། ཁྱི་ལོ་ལ་ཁོང་རང་གི་ཉེ་གནས་སངས་རྒྱས་འབུམ་ཡང་དགོན་དུ་བསྐོས། ཕག་ལོ་ལ་དགུང་
ལོ་བདུན་ཅུ་རྩ་གཅིག་པར་ལྷ་ཕྱུག་ཏུ་གཤེགས་སོ། །ལྷ་ཕྱུག་མཁར་པའི་ཞལ་སློབ། ཅི་སྨྲས་ཉན་པའི་བསམ་གཏན་ཤེས་རབ་ཡོད་ཅེས་པ་ནི། བླ་མ་སྤྱན་སྔ་བ་ཡིན། མཁས་པ་༔

༄ ༅། ། གཞག་གཟུ་སྟོན་ནམ་ཡོད་ཅེས་པ་ནི་རིན་པོ་ཆེ་སྟོན་ནམ་མོ། །ཀུན་ཚང་རྣལ་འབྱོར་ཡེ་ཤེས་ཡོད་ཅེས་པ་ནི་བླ་མ་བ་ལམ་པ་ཡིན། མངོན་ཤེས་ཅན་གྱི་
ཤེར་བྱང་ཡོད་ཅེས་པ་ནི་རྟོགས་ལྡན་བྲག་པོ་ཆེ་པ་ལ་ཟེར། རྟོགས་ལྡན་ཞིག་པོ་སྟོན་བདེ་ཡོད་ཅེས་པ་ནི་རུ་ཐོག་པ་ཡིན་ཏེ། དབུ་སྟོད་དུ་རུ་ཐོག་སྐོར་བ་རྣམས་དང་ཟ་ལུང་བ་སོགས་
དེ་ལས་འཕེལ། རྟ་སྒ་བ་སྣང་སྒོམ་ཞིག་པོ་ནས་སྟོད་ཚལ་ཐམས་ཅད་འཕེལ་བ་དང་། རིན་པོ་ཆེ་སངས་འབུམ་ཡང་དགོན་གྱི་གདན་ས་མཛད་ཅིང་སྒོམ་སྡེ་བཏབ་པ་སོགས་བྱུང་
ངོ་། །ལྷ་ཕྱུག་མཁར་པ་ཞི་བར་གཤེགས་ནས། བླ་མ་སྤྱན་སྔ་བས་ལོ་བདུན་གདན་ས་མཛད། རིན་པོ་ཆེ་སྟོན་ནམ་གྱིས་ལོ་གསུམ་མཛད། དེ་ནས་ལོ་སྦྲེལ་དུ་གདན་ས་སྟོངས་
པའི་སྐབས་སུ་བླ་མ་བ་ལམ་པས་མི་ཉག་ཡུལ་འཁོར་ནས་གདན་ས་མཛད། དེ་ནས་སངས་རྒྱས་ཇོ་སྲས་ཀྱིས་གདན་ས་མཛད། དེ་ནས་སངས་རྒྱས་སྟོན་པས་གདན་ས་མཛད། དེ་ཇ་

ནས་བླ་མ་ཟ་ལུང་པ་བསོད་ནམས་དབང་ཕྱུག །དེ་ནས་ཟ་ལུང་པ་བླ་མ་མཇོས་པ་བཟང་པོ། དེ་ནས་རུ་ཐོག་པ་ཤཱཀྱ་རྒྱལ་མཚན། དེ་ནས་བླ་མ་འཇུ་ཕུ་བ་ཤེས་རབ་འཕེལ་
ཏེ། གདུང་བརྒྱུད་མིན་ཏེ་གང་བཟང་གི་བརྒྱུད་པའོ།། །།ལྷ་རི་པ་ཆེན་པོ་འཁྲུངས་ཡུལ་གྲ་ཡི་མཛད། ཡབ་གྲུ་གུ་ཙ་ལ། ཡུམ་ཐང་གྲོ་མ། ཞྭང་རིང་པོ་ཆེས་བཏགས་པའི་
མཚན་ནམ་མཁའ་འོད། བསྙེན་མིང་སངས་རྒྱས་རས་ཆེན་ཀྱང་ཟེར། དེའི་སློབ་མ་སངས་རྒྱས་ལྷ་དགེས་གདན་ས་བྱས། དེའི་དབོན་པོ་དབོན་རིན་པོ་ཆེ། དེའི་གདན་སར་སྟོད་
ལུང་སྤང་འདབ་པས་ཉིས་འཛིན་བྱས། དེའི་གདན་སར་ཁྱ་དཀར་མོ་བའི་ཆོས་ཀྱི་མགོན་པོ། དེ་ལྷ་རི་བས་ཕུད་ནས་དོལ་ཡལ་མོ་བ་བླ་མ་རྡོ་རྗེ་མགོན་པོ། དེའི་གདན་སར་སྟོད་
ལུང་པ་བསོད་ནམས་མགོན་པོའི་སྲས་བླ་མ་ནམ་མཁའ་རྒྱལ་མཚན་ད་ལྟ་བཞུགས་ཤིང་། བླ་མ་རྡོ་རྗེ་མགོན་གྱི་དབོན་པོར་བྱས་པར་འདུག ། །།རོ་སྐམ་ཆེན་པོ་ནི། གླགས་

།ཀྱི་ཕུར་ལུང་མྱང་ཁང་ནི། གདུང་རུས་ལོ་མི། ཕྱུག་པོ་བཀྲ་ཤིས་སེངྒེའི་སྲས་གཉིས་ཀྱི་ཆུང་བ། དགུང་ལོ་བཅུ་གསུམ་ལ་མཁན་པོ་ལྕགས་ཕུ་བ་༄༅།
དང་སློབ་དཔོན་མཁར་ལ་རབ་ཏུ་བྱུང་། མཚན་ལ་ཉི་མ་ཤེས་རབ་བོ། །ཞང་རིན་པོ་ཆེ་གྲྭའི་འགྱེར་དུ་དམག་ལ་བྱོན་པ་དང་ངར་ཕུག་ཏུ་ཕྱག་ཕྱི་ལ་ཕྱིན། ཚལ་དུ་མཁན་པོ་ཤ་མི་
འདུལ་འཛིན། སློབ་དཔོན་ཞང་རིན་པོ་ཆེ། མཁན་པོ་བཟོད་པ་སོགས་ཀྱི་སྤྱན་སྔར་བསྙེན་པར་རྫོགས། དགུང་ལོ་བཞི་བཅུ་ཞེ་དགུ་བར་དུ་ཞང་རིན་པོ་ཆེ་བསྟེན། ཡོན་ཏན་བུམ་
པ་གང་བྱོར་ཐོབ། ཞང་འདའ་ཁར་ལོ་སྒོམ་རང་ཕ་ཡུལ་དུ་སྒོམས་གསུངས་པས་རོ་སྐམ་དུ་འཇག་སྤྱིལ་མཛད་ནས་བསྒོམས། དེ་ནས་འབྲི་ཁུང་ཆོས་རྗེ་དང་མཇལ། ཆོས་ཐོབ་
སྒོམ་ཞྭ་གཡོགས། ཚོགས་དུང་གནང་། རོ་སྐམ་དུ་ཚོགས་པ་ལྔ་བརྒྱ་འདུ་བའི་དགོན་པ་ཐོབ་གསུངས་ནས། ཡོས་ལོ་ལ་རོ་སྐམ་བཏབ། གདན་ས་ཚལ་གུང་ཐང་

ཆེན་པོ་མཛད། ལོ་ཉི་ཤུ་རྩ་ལྔ་ཚོགས་པ་བསྐྱངས་ནས་དགུང་ལོ་བདུན་ཅུ་པ་ས་འབྲུག་ལོ་ལ་འདས། དེའི་གཅེན་པོ་ཡོན་བདག་འབུམ་མོའི་སྲས་རིན་པོ་ཆེ་སང་རྡོར་ནི། ཁུ་བོ་དང་
འབྲི་ཁུང་ཆོས་རྗེ། སྤྱན་སྔ་རིན་པོ་ཆེ་རྣམས་ཀྱི་སློབ་མ་ཡིན། འབྲུག་ལོ་ལ་དཔོན་སངས་རྒྱས་ཀྱིས་རོ་སྐམ་དུ་བསྐོས་ནས། ཁྱི་ལོའི་བར་ལོ་ཉི་ཤུ་གདན་ས་བྱས། དགུང་ལོ་ལྔ་
བཅུ་རྩ་བརྒྱད་ལ་འདས། དེའི་ལྕམ་མོ་སྐྱིད་འབུམ་དང༌། གླགས་ཕུའི་ཤོ་མི་དགོས་པ་འབུམ་གཉིས་ཀྱི་སྲས་བླ་མ་གཞོན་ནུ་རིན་ཆེན་ཚེ་དཔག་ཏུ་མེད་པ་གྲགས་པ་ཁུ་བོ་
དང་། སྤྱན་སྔ་རིན་པོ་ཆེ་ལ་ཆོས་ཐོབ། ཁྱི་ལོ་ལ་དཔོན་རིན་རྒྱལ་གྱིས་རོ་སྐམ་དུ་བསྐོས། རྟ་ལོའི་བར་ལོ་སུམ་ཅུ་སོ་གསུམ་གདན་ས་མཛད་ནས། དྲུག་ཅུ་རྩ་བདུན་ལ་འདས། དེའི་
ཕ་སྤུན་རྒྱལ་ཚ་རིན་པོ་ཆེ་འབུམ་གྱི་བུ་བདུན་གྱི་ཆེ་བ་རིན་ཆེན་བླ་མ་འཇམ་དབྱངས་པར་གྲགས། ལོ་ཉི་ཤུ་རྩ་གཉིས་རྟ་ལོ་ལ་དཔོན་དགའ་བདེས་གདན་སར་བསྐོས། ཕྱི་ལོ་ཁུ་བོའི་

༄ ༄༅། །རྟེན་གྱི་རབ་གནས་ལ། ཡང་དགོན་ནས་རིན་པོ་ཆེ་སངས་རིན་པ་གདན་དྲངས་ནས་བསྙེན་རྫོགས་ཞུས། ཡོས་ལོའི་བར་དུ་ལོ་ཉི་ཤུ་རྩ་གཉིས་གདན་ས
བྱས་ནས་བཞི་བཅུ་ཞེ་བཞི་ལ་འདས་སོ། །དེའི་གཅུང་པོ་ལྔ་ཚིགས་བླ་མ་ཡོན་ཏན་རིན་ཆེན་བསྙེན་རྫོགས་ཚོགས་ཆེན་པའི་མཁན་པོ་བསོད་ནམས་དཔལ་ལ་ཞུས། གཅེན་པོ་
དང་། བླ་མ་རྔོག་པ་རིན་ཆེན་བཟང་པོ། དགའ་ལྡན་བླ་མ་ཀུན་བསོད། ཡང་དགོན་པ་རིན་པོ་ཆེ་བྱང་ཆུབ་དཔལ་བཟང་པོ་རྣམས་ལ། འབྲི་རྔོག །ས་ཚལ་གྱི་ཆོས་ཐོབ། ཡོས་
ལོ་ལ་དཔོན་ཆེན་པོ་སྨོན་ལམ་པས་གདན་ས་བསྐོས། རྟ་ལོའི་བར་ལོ་ཉི་ཤུ་རྩ་བརྒྱད་གདན་ས་མཛད་ནས་གཏད། འདིའི་གཅེན་པོའི་བུའི་བུ་ནམ་མཁའ་སེངྒེ། དཔལ་ལྡན་བླ་མ་
དགེ་སྦྱོང་ཆེན་པོ་པ། སློབ་དཔོན་གྲགས་པ་བཤེས་གཉེན་པ། རོ་སྐམ་གྱི་མཁན་སློབ་གཉིས་སོགས་ལ་ཆོས་ཐོབ། ལོ་བཅུ་དགུ་པ་རྟ་ལོ་ལ་དཔོན་ཀུན་དགའ་རྡོ་རྗེས་བསྐོ་བཞག་༔!

མཛད།། །།ཁ་རག་པ་ཆེན་པོ་ནི་འཁྲུངས་ཡུལ་གྲ་ཡི་ཀྱི་པ་ས། གདུང་རུས་ཀྱི། སྔགས་རྙིང་མའི་རྒྱུད་རྙིང་མའི་ཆོས་སྐོར་ཡང་མང་དུ་མཁྱེན་ཞིང་། མཆེད་ཡ་གཅིག་ཡོད་པ་
མིས་བསད་པས་སྐྱོ་བ་སྐྱེས་ནས་བྱ་ལོ་ལ་འགྲོ་བའི་མགོན་པོ་ཞང་རིན་པོ་ཆེའི་སྤྱན་སྔར་ཚལ་དགོན་ཁྲ་མོར་བྱོན། ཆོས་སྐོར་རྣམས་ཞུས་ཤིང་ཡུང་བུ་གད་པར་འདག་ཆར་ལོ་གསུམ་
བྱས་གདམས་ངག་རྣམས་རྫོགས་པར་ཐོབ། རིའུ་ཆུང་གི་རྩེར་སློབ་དཔོན་ཞང་རིན་པོ་ཆེ་དང་མཁན་པོ་འབེན་ཐང་པ། དད་པའི་དགེ་འདུན་བཅུ་གསུམ་གྱི་སར་རབ་ཏུ་བྱུང་ནས་
མཚན་དགེ་སློང་དངོས་གྲུབ་བླ་མར་བཏགས། ཕྱིས་ཞང་རིང་པོ་ཆེ་ཉིད་ཀྱིས་འདུལ་བ་འོད་དུ་བཏགས་ཤིང་། རྟོགས་ལྡན་ཉག་པོ་སེངྒེ་ཡང་གྲགས། ཁོང་གི་གཅུང་པོ་བསོད་
ནམས་བླ་མ་དང་། བཟོད་ལྡན་བླ་མ་གཉིས་ཀྱིས་ཞང་གི་དཔེ་གཉེར་དང་། ནང་གི་ཉེ་གནས་བྱས། ཁོ་རང་རྟེན་སྐྱ་བོའི་དུས་ཀྱི་སྲས་སློབ་དཔོན་ཇོ་སྲས་གྲོངས་ནས་གློ་བུར་ལྷོར་

།རྟེན་གཙོ་ཆེན་མོ་བཞེངས། གླང་ལོ་ལ་ཞང་རིན་པོ་ཆེའི་ལུང་བསྟན་གྱིས་ཁ་རག་གི་རི་དགོན་བཏབ། རྟིང་ལ་དྲོ་བོ་རིར་རྟོགས་པ་འཁྲུངས་ནས་ཁོང་༄༅།
རང་གི་དབོན་པོ་སེངྒེ་བརྩོན་འགྲུས་ཞང་རིན་པོ་ཆེའི་དྲུང་དུ་རབ་ཏུ་བྱུང་ཞིང་འབུལ་བ་ཆེན་པོ་བསྐྱལ་བའི་དུས་ན། ལྟ་སྒོམ་སྤྱོད་གསུམ་ཁ་རག་གི་ཉག་པོ་སེངྒེས་ཁྱེར་ཏེ་གངས་
དཀར་སྟོངས་སུ་བྲོས་ཟེར་བའི་བྲོ་བརྡུངས་མཛད། བར་སྐབས་སུ་གུང་ཐང་གི་ལྷོ་སྒོ་དང་ལྕགས་རི་ལྷོ་ཕྱོགས་བཏང༌། སྐུ་འབུམ་ཆེན་མོ་བང་རིམ་གསུམ་གྱི་སྟེང་ཡན་ཆད་ཚར་
བར་བཞེངས་གྲོགས་མཛད། ཞང་རིན་པོ་ཆེ་དང་མཐའ་བཞི་དོལ་དུ་འཁྲུགས་པ་ཆེན་པོ་བྱས་པའི་དུས་སུ། ཁ་རག་ཉག་པོས་འཁྲུག་པ་ལ་བྱོན་ཞིང་བླ་མའི་ཐུགས་དགོངས་རྫོགས་
。 པར་བྱས། ཁ་རག་ཏུ་རི་ཁྲོད་བཏབ་ཤར་དུ་བཀྲ་ཤིས་ཀུན་དགའ། ནུབ་ཏུ་གསལ་སྟེངས། རིག་པ། ཕུ་སྟོད་དོ་བོ་རི། བྱང་ཁ་ལུང་རྣམས་བཏབ། ཁ་རག་ཉག་པོ་དེས་བཀྲ་

ཤིས་ཀུན་དགར་བཞུགས་དུས་བདེ་མཆོག་དྲུག་ཅུ་རྩ་གཉིས་གཟིགས། སོག་པོ་དགོན་པར་བཞུགས་དུས་ཁོང་རང་གི་སློབ་མ་རྣལ་འབྱོར་ཡེ་ཤེས་ཀྱིས་སྤྱན་གསུམ་འདུག་པ་
མཐོང་། དོ་བོར་རིར་བཞུགས་དུས་ཐོག་བབས་བྱུང་བ་ཆོས་གོས་ཀྱི་ཐུ་བར་བཅུག་ནས་བྲག་ཁར་སྐྱུར། ནགས་ལ་མེ་ཆེན་པོ་མཆེད་པ་སྡིགས་མཛུབ་མཛད་པས་རང་བཞིན་གྱིས་
ཁ་རག་ཏུ་ཆར་པ་འབེབས་དུས་ཞང་རིན་པོ་ཆེ་ལ་གསོལ་བ་བཏབ་པས། ཞང་རིན་པོ་ཆེ་ཡང་དགོན་ཀ་དགུ་མར་མཐོང་ཁ་ལ་བསྐོར་བ་མཛད་ཀྱིན་ཁ་རག་ཉག་པོའི་ཆར་པ་
འབེབས་གྲོགས་བྱེད་དགོས་གསུངས་པས། ཁ་རག་ཏུ་ཆར་ཆེན་པོ་བབས་གདའ། ཆའོ་ལུང་དུ་ཞང་རིན་པོ་ཆེ་ལ་དབང་ཞུས་དུས་བདེ་མཆོག་གི་གཙོ་བོ་དེ་ཞང་རིན་པོ་ཆེ་དངོས་སུ་
གཟིགས་འདུག །ཁ་རག་པ་སྐུ་གཤེགས་དུས་ཐུགས་ཀྱི་དཔལ་བེའུ་དང༌། ཆོས་གོས་མ་ཚིག་པར་བྱོན་འདུག་པ་ཁྱམས་སྟོད་ཀྱི་ཕྱག་སྟོང་སྤྱན་སྟོང་གི་ནང་ན་བཞུགས། ལྗགས་༔

! ༄༅། །མ་ཚིག་པར་ཕཊ་ཀྱི་སྒྲ་དང་བཅས་པ་རྣལ་འབྱོར་ཇོ་ཡེས་ཀྱི་པང་དུ་བྱོན་པ་ཁ་རག་གི་སྐུ་འབུམ་ནང་ན་བཞུགས། རིང་བསྲེལ་ལས་གྲུབ་པའི་རྒྱལ་
མཚན་གཅིག་དང་། ནང་གི་ཡི་དམ་ལྷན་ཅིག་སྐྱེས་པ་གཅིག་བྱོན་པ་ཁ་རག་གི་གདན་ས་བ་བླ་མ་སྒང་ཁ་བའི་ཕྱག་ན་བཞུགས། ཁོང་སྐུ་གཤེགས་ནས་ཁོང་རང་གི་ནང་རྟེན་གསེར་
སྐུ་ནི་ད་ལྟ་ཁ་རག་ཏུ་བཞུགས། ཁ་རག་ཉག་པོའི་སྤུར་སྦྱོང་བྱེད་དུས་གནམ་ལ་ཉི་མ་གསུམ་ཤར། གཤེགས་པའི་དུས་ན་ཁོ་བོ་ཞང་རིང་པོ་ཆེའི་ཐུགས་ཁར་འཕོ་བ་ཡིན་གསུང་
ཟེར། གྲྭ་པ་ཉག་པོ་སྐུ་གཤེགས་རྟིང་ཁ་རག་དཔོན་པོས་ཐུགས་རྗེ་ཆེན་པོ་བཅུ་གཅིག་ཞལ་བལ་པོ་པདྨར་བཞེངས་སུ་བཅུག་ནས་ཁྱམས་སྟོད་དུ་གདན་དྲངས་ཏེ་རབ་གནས་ཞུས་ཙ་ན་
ལྷ་ས་གུང་ཐང་གཉིས་འཇའ་ཚོན་གྱིས་འབྲེལ་བ་བྱུང་འདུག །གུང་ཐང་དུ་སྡེ་འཁྲུགས་བྱུང་དུས། ཆོས་སྐྱོང་གི་ལུང་བསྟན་བྱུང་ནས་སྡེ་འཁྲུགས་ཞི་བར་བྱས། སྒོམ་སྡེ་ཡུལ་བུད་༔ཚི

ནས་གྲིབ་མདའ་གནས་གསར་དང་། ལྷ་ས་རྩེ་མོར་འབྲོས་དགོས་བྱུང་དུས། སྒོམ་སྡེ་ནུབ་གླིང་ཁ་རག་པས་སྒོམ་སྡེ་བ་ལ་ཕུལ། དབང་གདམས་པ་ཞུས། ཁ་རག་དབོན་པོས་
དགོན་བཏབ་པ་ལ། བོན་འབྲུག་འོལ། བྲག་ཚེ། དོ་ལུང་ཕུ་སྟོད། སྤོང་པོ་མཁར། དབྱུང་། སྤང་པོ་མཁར། གོང་བུ། གམ་པོ་དགོན་པ་རྣམས་བཏབ། གདན་ས་རིམ་པ་
ནི། ཁ་རག་ཉག་པོའི་རྟིང་ལ། དཔོན་པོ་སེངྒེ་བརྩོན་འགྲུས། ཆོས་རྗེ་རྒྱལ་གཞོན། མཁས་པ་གྲགས་རྒྱལ། བླ་མ་སྒང་ཁ་བ་བློ་གྲོས་བཟང་པོ། དབུ་རྩེ་བ་གྲགས་པ་རྡོ་
རྗེ། འཇམ་དབྱངས་ཤེས་རབ་བཟང་པོ། དགེ་བཤེས་ཀུན་དགའ་རྒྱལ་མཚན། འོད་ཟེར་ལྷ་ཐོ་བ། སྐབས་དེར་མཁན་བརྒྱུད་བླ་མ་དབོན་སྟོན་པས་གདན་ས་བསྐྱངས། དེ་ནས་
བླ་མ་གཞོན་ནུ་རྒྱལ་མཚན།། །།ལྷ་ཕྱུག་པའི་སློབ་མ་རུ་ཐོག་པ་ཆེན་པོ་ནི། འཁྲུངས་ཡུལ་གྲྭ་ཟུར་ཕུ། གདུང་མཛོ་རོ། སྐུ་ཚེ་སྟོད་ལ་གྲྭའི་ལྡེའུ་སྒང་དུ་སྣ་རོ་ཆོས་ཀྱི་སློབ་

༄༅། །མར་གདའ། སྐུ་ཚེའི་སྒང་ལ་ལྷ་ཕྱུག་པ་བསྟེན། ཕྱག་རྒྱ་ཆེན་པོའི་སྒོམ་ཁྲིད་ཞུས། རྟོགས་པ་ཤིན་ཏུ་ཐོ་སྐད། མལ་གྲོ་རུ་ཐོག་དང་། སྒང་བུ་
དགོན་པ་བཏབ། ལྷན་ལུང་ཡང་ཕྱག་ཏུ་བྱུང༌། ཁོང་ལ་སློབ་མ་རྟོགས་ལྡན་གསུམ། རྟག་ཆེན་དུ་རྟོགས་ལྡན་ཚལ་པ། ཟ་ལུང་དུ་རྟོགས་ལྡན་མཛེས་པ། རྟ་སྒ་རུ་རྟོགས་ལྡན་
དར་བསོད་དོ། །རྟོགས་ལྡན་ཚལ་པ་བ་ལམ་རི་ཁྱི་དབའི་བོན་བརྒྱུད་ཡིན། གྲྭ་བྱི་རྟག་ཅན་དགོན་པ་བཏབ། རུ་ཐོག་པའི་དབོན་པོ་བསོད་ནམས་གཞོན་ནུ། དེ་ལ་དབོན་པོ་ལྷ་ཕྱུག་
པ་དང་། སློབ་མ་གྲུབ་ཐོབ་བླ་མ་སེངྒེ་ལ་སོགས་བྱོན། རྟོགས་ལྡན་མཛེས་པའི་འཁྲུངས་ཡུལ་མངའ་རིས་མ་ཕམ་གཡུ་མཚོའི་འགྲམ། ཟ་འོག་གླེ་གཡང་ཆུང་ཁ་རུར། མལ་
དགོས་པ་མགོན་གྱི་སྲས་འབྲིང་པོ་གཡུ་རུང་བྱིན་རླབས་ཀྱི་སྲས་སུ་འཁྲུངས། ཁྱི་ར་རས་པའི་སྐྱེ་བར་གྲགས་ཤིང་། ལ་སྟོད་རྟ་སྒར་མཁན་པོ་སྤྲུག་གཅེར་བ་ལ་སོགས་ལ་བསྙེན་!

པར་རྫོགས་ནས་མཛེས་པ་སྙིང་པོར་བཏགས། དེས་རྟ་སྒ་བའི་འབུལ་བ་སྐྱེལ་བའི་ཟླ་ལ་གློ་འབུར་ཤར་གྱི་གཉྫིར་དེ་འཁུར་ནས་དབུས་སུ་ཆོས་འཚོལ་དུ་འོངས། མལ་གྲོ་སྒང་བུ་
དགོན་གསར་དུ་རྟོགས་ལྡན་རུ་ཐོག་པ་ལ་ཕྱག་རྒྱ་ཆེན་པོ་ཞུས་ནས་སྒྲུབ་པ་ལོ་གསུམ་བྱས་པས། ནུབ་གཅིག་རྨི་ལམ་ན། བུད་མེད་སྨ་ར་ཁྱུག་གེ་བ་གཅིག་བྱུང་ནས། ཞང་རིན་པོ་
.I2lieu.blkzer
ཆེ་ལ་གསོལ་བ་ཐོབ།སྤྱི་ཁུངས་སུ་སྒྲུབ་པ་གྱིས་ཟེར་བ་རྨིས།གློ་འབུར་ནུབ་ཏུ་སྐུ་འདྲ་ལ་མཎྜལ་ཕུལ་ནས་གསོལ་བ་བཏབ་པས་སྔར་གྱི་ཉམས་དེ་ཀུན་ལས་ལྷག་པའི་ཉམས་
.g
སྐྱེས། དེ་ནས་བྱང་གི་ཕྱི་འབྲོང་བུ་སྤྱི་ཁུངས་སུ་རི་མི་འབབ་པར་ལོ་བཅུ་གསུམ་བྱས་ནས། ཤིང་མོ་ཕག་ལོ་ལ་ཟ་ལུང་བཏབ། སློབ་མ་རྟོགས་ལྡན་གྲྭ་པ་མང་དུ་བྱུང་། ལོ་སུམ་9
ཅུར་ཚོགས་པ་བསྐྱངས་ནས། བདུན་ཅུ་དོན་དགུ་འབྲུག་གི་ལོ་ལ་གཤེགས་སོ། །སློབ་མ་རྟོགས་ལྡན་ནམ་མཁའ་དབང་ཕྱུག་གིས་གཡུལ་གངས་ར་བཏབ། རྟོགས་ལྡན་ནམ་

ज ༄༅། །མཁའ་སེངྒེས་ཀོང་པོར་སྣ་ཕུ་གངས་ར་བཏབ་པས། གངས་ར་བ་གསུམ་ཟེར། གཞན་ཡང་རྟོགས་ལྡན་དར་མ་དང་། སངས་རྒྱས་ལ་སོགས་པ་
བཅུ་གསུམ་གྱིས་ཀོང་པོར་དགོན་པ་བཅུ་གསུམ་བཏབ། རྟོགས་ལྡན་གེ་མཚོ་བས་སྟོད་ལུང་ཀོ་བ་བྲག་བཏབ། ཆོས་གོས་ཉི་ཟེར་ལ་བཀལ། རྟོགས་ལྡན་རྩ་རི་བས་ལྷུན་གྲུབ་
སྡིངས་བཏབ། རྟོགས་ལྡན་ཉི་ཟླ་ལ་སོགས་པ་ལྔས་གཡོར་ཕྱོགས་སུ་གངས་ཁྲོད་ལ་སོགས་པ་རྣམས་བཏབ་བོ། །རྟོགས་ལྡན་མཛེས་པའི་ནུ་བོ་གཡུ་རུང་བྱིན་བརླབས་བརྟན་གྱི་བུ་
གཉིས་ལ་སྟོད་ནས་སྤྱན་དྲངས་པའི་གཅེན་པོ་དེ། རྟོགས་ལྡན་པ་དང་མཁན་པོ་ཤཱཀྱ་བཀྲས་པ་ལ་རབ་ཏུ་བྱུང་། བསོད་ནམས་དབང་ཕྱུག་ཏུ་བཏགས། འབྲུག་ལོ་ལ་ཟ་ལུང་གི་
གདན་སར་བྱོན་ཏེ་ལོ་བཅུ་བཞིར་ཟ་ལུང་གི་གདན་ས་བྱས། དེ་ནས་ལྷ་ཕྱུག་གི་གདན་ས་བྱས། དེའི་གཅུང་པོ་མཚན་གཞོན་རྡོར་སྦྲལ་ལོ་ལ་གདན་སར་བྱོན། ལོ་བཅུ་དགུ་ཚོགས་
J!

པ་བསྐྱངས། ཡོས་ལོ་པ་ལྔ་བཅུ་ང་བརྒྱད་ཕག་ལོ་ལ་འདས་སོ། །དེའི་ལྕམ་མོ་སངས་རྒྱས་སྐྱིད་ཀྱི་བུ་སློབ་དཔོན་རྣམ་རྒྱལ་མཛེས་ཀྱིས་ཕག་ལོ་ནས་གླང་ལོའི་བར་གདན་ས་ལོ་
བཅོ་ལྔ་མཛད། སྦྲུལ་ལོ་པ་བཞི་བཅུ་ཞེ་བཞི་གླང་ལོ་ལ་འདས། དེའི་གཅུང་པོ་སློབ་དཔོན་གཞོན་ནུ་མཛེས་གླང་ལོ་ནས་གདན་སར་བྱོན་ནོ།། །།རུ་ཐོག་པ། རྟ་སྒའི་སྣང་སྒོམ་
རས་པ་ཞེས་གྲགས་པ་དེས། དཔལ་ལྷ་ཕྱུག་པའི་དྲུང་དུ་སངས་རྒྱས་ཀྱི་བསྟན་པ་ལ་རབ་ཏུ་བྱུང་། མཚན་ཡང་སངས་རྒྱས་འོད་ཅེས་བཏགས། ཁྲིད་སྒྲུབ་སྐོར་གདམས་པ་ཐམས་
ཅད་ཚར་བར་མཛད་ནས། བྱང་མཁར། སྤྱི་ཁུངས་མཐའ་བྲག་རྣམས་སུ་སྒྲབ་པ་མཐར་ཕྱིན་པར་མཛད། དཔལ་གདན་ས་པའི་དྲུང་དུའང་ཁྲིད་སྒྲབ་སྐོར་གྱི་ཞུན་ཐར་བཅད་ནས་
གདུལ་བྱའི་འཕེན་པ་ལ་བརྟེན་ནས། ཏི་སེ་དང་རྫོང་དྲུག་རྣམས་སུ་སྒྲུབ་པ་ལ་བྱོན། བྲག་སྐྱ་རྡོ་རྗེ་རྫོང་དུ་ཐུགས་དམ་གྱི་རྩལ་སྦྱངས། རྟ་སྒའི་དགོན་པ་བཏབ་ནས་སྐུ་ནུབ་རིས་ལ་

།གདུལ་བྱའི་མཐིལ་མཛད། གྲྭ་པ་ཡང་མང་དུ་འདུས་པའི་དུས་སུ། རིན་པོ་ཆེ་གདན་ས་པའི་དྲུང་དུ་ངེད་ཀྱི་དགོན་ཆུང་གཅིག་བཏབ་ཡོད་པས། ངེད་
ཀྱི་ཚ་བོ་ཇོ་སྲས་ཀྱི་མགོ་བྱས་བཙུན་པ་གསུམ་བཞི་ཙམ་ཞིག་རྫོང་བར་ཞུ་ཟེར་བའི་ཞུ་བ་བྱུང་བས། ཇོ་སྲས་དང་། ཚང་འདུར་བ་ཆེན་པོ། བསམ་གཏན་རྫོང་པ། རྟོགས་ལྡན་དར་
བསོད་ནམས་བརྫངས། ཡ་ཀིར་སླེབས་ནས་ཟླ་བ་གཉིས་ལོན་པ་དང་ཇོ་སྲས་གྲོངས། ཁོང་རང་བགྲེས་ནས། རྟོགས་ལྡན་དར་བསོད་ལ་ཁྱོད་ཀྱིས་དགོན་པ་འདིར་སྡོད་
དང་། སེམས་ཅན་ལ་ཕན་ཐོགས་པར་ཡོང་གིས་གསུངས་ནས། ཁོང་གི་གདན་སར་བཞུགས་ནས་ནུབ་རིས་དང་། མེན་ཞང་། སྤུ་རང་དོལ་པོ། གློ་བོ་རྣམས་སུ་འགྲོ་དོན་
Л འཕྲིན་ལས་རྒྱས། རྟ་སྒའི་དགོན་པ་ཡང་དར། ཁོང་སྐུ་གཤེགས་པའི་རྗེས་ལ། བླ་མ་གཞོན་ནུ་བས་འདབ་དང་ཕྱི་རྟེན་ནང་རྟེན་རྣམས་ལེགས་པར་བསྒྲུབས་ཤིང་སྔར་གྱི་བུ་སློབ་

ཚོ་དང་། གོ་ལ་ཀུན་རྫོབ་རྣམས་སུ་བྱོན་ནས་འགྲོ་དོན་བསྐྱངས། གདན་སའང་དར་རྒྱས་མཛད། བླ་མ་གཅུང་པོ་བས་ཁོང་གཤེགས་པའི་རྗེས་ཀྱི་འདབ་དང་ཕྱི་རྟེན་ནང་རྟེན་བཞེངས་
པ་དང་། སྔར་གྱི་བུ་སློབ་ཡོན་བདག་རྣམས་ཀྱིས་བསྐྱངས་བྲན་མཛད། ཁོང་གཤེགས་པའི་རྗེས་ལ་སློབ་དཔོན་སངས་རྒྱས་བླ་མས་གདན་ས་མཛད་ནས། འདབ་དང་ཕྱི་རྟེན་ནང་
རྟེན་དང༌། གྲྭ་པ་བུ་སློབ་རྣམས་བསྐྱངས། གདན་ས་ཡང་དར་རྒྱས་སུ་མཛད། ཁོང་གཤེགས་པའི་རྗེས་ལ་བླ་མ་ཤེས་རབ་བླ་མས། འདབ་དང་ཕྱི་རྟེན་ནང་རྟེན་གྲྭ་པ་བུ་སློབ་
རྣམས་བསྐྱངས། གཤེགས་རྗེས་གྲྭ་པ་བུ་སློབ་རྣམས་ཀྱིས་འདབ་དང་ཕྱི་རྟེན་ནང་རྟེན་བཞེངས། གདན་སར་བླ་མ་དཀོན་མཆོག་གཞོན་ནུ་སྤྱན་དྲངས། བླ་མ་བཟང་ཟ་ར་རྩེགས་
ཐམས་ཅད་ཀྱིས་འགྲོ་མགོན་རིན་པོ་ཆེའི་འཕྲིན་ལས་ལ་ཚལ་གུང་ཐང་། ལྷ་ཕྱུག་མཁར་རྣམས་སུ་གསུང་རབ་དང་། གཉྫི་ར། ནོར་ཟང་ཟིང་གི་འབུལ་བ་མང་པོ་སྐྱལ་གདའ།  ༷

།ཚང་འདུར་བ་ཆེན་པོ་དེ་ཡབ་ཀྱིས་དཔལ་ལྡན་པའི་དྲུང་དུ་སྤང་ཐོག་གཅིག་ཕུལ་འདུག །ཆེར་སོང་བ་དང༌། བླ་མ་བ་ལམ་པའི་དྲུང་དུ་སངས་རྒྱས་ཀྱི་
བསྟན་པ་ལ་རབ་ཏུ་བྱུང་། མཚན་ཡང་ཚུལ་ཁྲིམས་སེངྒེ་ཞེས་བྱ་བར་བཏགས། ཁྲིད་སྒྲུབ་སྐོར་གདམས་པ་ཐམས་ཅད་ཀྱིས་རྒྱུད་སྨིན་པར་མཛད་ཅིང་། དེ་ནས་རིན་པོ་ཆེ་གདན་
ས་པའི་དྲུང་དུ་བྱོན་ནས། གཟིམ་གཡོག་མཛད་ཀྱིན་ཁྲིད་སྒྲུབ་སྐོར་གདམས་པ་ཐམས་ཅད་གནང་ནས། རྟ་སྒར་བྱོན་ནས་སངས་རྒྱས་ཚལ་པ་དང་མཁན་པོ་སྤྲུག་གཅེར་བ་གཉིས་
ལས་དགེ་སློང་མཛད། རྫོང་དྲུག་དང་སྤང་རྒྱན་གངས་ཀྱི་ར་བ་དང་། དབང་པོའི་བྲག་རྣམས་སུ་སྒྲུབ་པ་མཐར་ཕྱིན་པ་མཛད་ཅིང་། སྣང་སྒོམ་རས་པའི་གདུང་ཁང་ཐོ་བརྒྱད་མ་
གཅིག་ཚོང་འདུས་འགུར་མོར་བཞེངས། ཕྱི་རྟེན་སྐུ་འབུམ་བཞེངས་ནས་ཐུགས་དམ་གྱི་རྩལ་དབེན་གནས་བྲག་དཀར་ལ་སྦྱོང་ཀྱིན་བཞུགས་དུས་ཁལ་གླང་མི། གཡོག་མགོན་

པོ། སྟོན་པ་བེ་ཆུང་། ཁོང་ཡོན་བདག་གསུམ་གྱིས་ཚང་འདུར་གྱི་ལུང་པ་དེ་ཕུལ། དགོན་པ་བཏབ། དགོན་པའི་མིང་ཡང་ལྷ་སྡིངས་སུ་བཏགས་ནས། སྤྱན་རས་གཟིགས་
དངོས་ཡིན་པའི་ལུང་བསྟན་ལ་བརྟེན་ནས། སྣང་སྒོམ་ཞིག་པོ་ཞེས་པར་གྲགས། ལྷོ་ནུབ་གུང་གསུམ། ཇོ་བོ་སྐྲ་རྒྱལ་གྱི་ས་ཆ་ཡན་ཆད་གདུལ་བྱའི་མཐིལ་དུ་གྱུར། འགྲོ་དོན་
དང་འཕྲིན་ལས་དཔག་ཏུ་མེད་པ་ལ་བརྟེན་ནས། སྐྱིད་གྲོང་དུ་ཇོ་བོའི་དྲུང་དུ་བྱོན་དུས་བཙུན་པ་རྣམས་ཝ་དིའི་འགྲམ་ལ་གྲོ་འདེབས། ངན་ལོང་སྙིང་རྗེ་བ། ཟར་མེད་གོས་མེད་
རྣམས་ལ་སྙིང་རྗེ་སྐྱེས་ནས། ཇོ་བོ་པའི་དབོན་བརྒྱུད་ལ། ང་ཇོ་བོ་པའི་དྲུང་འདིར་ཚུགས་ན་ཐུག་ཚུལ་གཅིག་འཛུགས། མ་ཚུགས་ན་ཕྱེ་ཁལ་བཅུ་དྲུག་ཡོད་པས་འདིས་ཛམ་དྲུག་
གཅིག་གི་ཐུག་པ་ཞིག་གཏོང་བས་ཁྱེད་ཀྱི་ས་ཆ་གཅིག་གཡར་གཏོང་བར་ཞུ་ཞུས་པས། ཁོང་གི་ཐུག་ཚུལ་གྱི་ས་ཆ་རྣམས་ཕུལ་ནས། དུས་དེ་ནས་བཟུང་སྟེ་ཇི་སྲིད་འཁོར་བ་མ་

།སྟོངས་ཀྱི་བར་དུ་ཐུག་ཚུལ་དང་། མ་ཎིའི་རྒྱུན་བཙུགས། ཇོ་བོའི་དཀོན་གཉེར་ལ་བཙུན་པ་རེ་རེ་བཞག །དེ་ནས་བྱམས་སྤྲིན་རླུང་གི་ཁ་ནོན་དུ་བྱོན་
ནས། བྱམས་སྤྲིན་གཉེར་པས་གཞིས་ཕུལ་ནས། མ་ཎིའི་ཐུན་བཙུགས། དེ་ནས་ཡང་སྤང་ཞིང་བཅུ་དཔོན་གྱིས་འགོ་བྱས་པའི་སྤང་ཞིང་པ་རྣམས་དང་། ཡོན་བདག་སྒར་པ་
རྣམས་ཀྱིས་ཞོག་ཕུག་གི་དགོན་ས་གཞིས་ཕུལ་ནས་དགོན་པ་བཏབ། འཇམ་དཔལ་དང་མ་ཎིའི་ཐུན་བཙུགས། བལ་སྡིངས་ཀྱི་བླ་མ་རྒྱལ་བ་ཤེས་རབ་ཀྱིས་ཆོས་ཀྱང་མང་དུ
ཞུས། ཁོང་རང་གི་ལྟོ་སྐལ་གྱི་སྒང་དུ་མ་ཎིའི་ཐུན་བཙུགས། ལར་ན་ཡོན་བདག་རྒུན་པ་ཤག་མུན་རྣམས་ཀྱིས་དགོས་གཞིས། ལུང་པ་རྩ་ཤིང་རྣམས་ཕུལ། དགོན་པ་དམུན་པར་
ཡོན་བདག་གཅིག་གི་མ་ཎིའི་ཐུན་བཙུགས་གསང་མ་ནས་གཞིས་ཕུལ་ནས་དགོན་པར་མ་ཎིའི་ཐུན་བཙུགས། སྔགས་སྡིང་ནས་ཡོན་བདག་གཅིག་གིས་གཞིས་ཕུལ་ནས་མ་ཎིའི་ཐུན་

བཙུགས། དགུན་བཞུག་གི་རིང་ལ་ཐུག་ཚུལ་ནར་མར་བཙུགས། དགུན་བཞུག་ཐོན་པའི་རྗེས་ལ་གྲྭ་པ་ཐམས་ཅད་ཀུན་མཆོད་དུ་འདུས་ནས། རྒྱས་འབྲིང་རྣམ་གསུམ། སྐྱབས་
འགྲོ་སེམས་བསྐྱེད། ཡི་གེ་བརྒྱ་པ། འཇམ་དཔལ། རྣམ་འཇོམས། སྒྲོལ་མ། མ་ཎིའི་ཐུན་ཁ་མང་པོ་བཙུགས་ནས་ཞག་ཉི་ཤུ་ཙམ་རེ་ཐུན་མོ་ཆེ་བྱེད། རྒྱུན་མདར་ཀ་ཎིའི་
མཆོད་རྟེན་ཆེན་པོ་བཞེངས། གུང་ཐང་དུ་ཡོན་བདག་རིན་ཆེན་མགོན་གྱིས་གདན་དྲངས་ནས། སྲད་ཐང་གི་གཙུག་ལག་ཁང་ཕུལ། གཞིས་ཀྱི་མ་ཎིའི་ཐུན་བཙུགས། སྙམས་
ཡོན་བདག་བསམ་འགྲུབ་ཀྱིས་གདན་དྲངས། བྲག་ཤུག་གསེབ་ཕུལ་ནས་དགོན་པ་བཏབ་མ་ཎིའི་ཐུན་བཙུགས། གཙང་དུ་ཡོན་བདག་བློ་གྲོས་ཀྱིས་གདན་དྲངས་ནས་སྦོ་ཁུང་གི་
གཞིས་ཕུལ། མ་ཎིའི་ཐུན་བཙུགས། ཕྱི་ཡུལ་དུ་མང་དཀར་བ་རྣམས་ཀྱིས་གདན་དྲངས་ནས་ཡོན་བདག་གི་མཐིལ་བྱས། ཁྱུ་རི་དགོན་པ་བཏབ་མ་ཎིའི་ཐུན་བཙུགས། རྟ་སྒར་ ྣ

།ཚེས་བཅུ་བླ་བྲང་བརྩིགས། སངས་རྒྱས་ཚལ་པའི་མཆོད་པ་ཟླ་བ་བྱུང་ངོ་ཅོག་དང་། ཚེས་བཅུ་ནར་མར་བཙུགས། རྟ་སྒའི་ཀུན་མཆོད་ཀ་བ་བཞི་༄༅།
རྩིགས། དཀར་ཕིག་ཕུབ། རྟ་སྒ་བླ་ཡེར་ཆོས་ཁྲི་བརྩིགས། སྐུ་འདྲ་བཞེངས། ཞབས་ཏོག་དཔག་ཏུ་མེད་པ་བྱས། སྤྲུག་ཅེར་དུ་མཁན་པོའི་ཕྱི་རྟེན་མ་གྲུབ་པར་འདུག་པས་ཕྱི་
རྟེན་གྱི་འབུམ་པ་བཞེངས་ནས་ཕུལ། དྲོས་པའི་ཡོན་བདག་རྣམས་ཀྱིས་གདན་དྲངས་ནས་བྱང་ཆུབ་གླིང་དགོན་པ་བཏབ། ཚོས་ཁྲི་ཐང་ལ་ཆོས་གསུངས། ཡོན་བདག་རྣམས་ཀྱིས་
དགོན་གཞིས་ཕུལ་ནས་འཇམ་དཔལ་དང་མ་ཎིའི་ཐུན་བཙུགས། ཡོན་མཆོད་རྣམས་ཀྱིས་ཚྭ་ཚྭ་ཉི་མ་ལྔ་རེ་འདེབས་པའི་དགེ་སྲོལ་བཙུགས། སྐུ་ཐང་དུ་ཡོན་བདག་རྒྱལ་གྱི་གདན་
དྲངས་ནས་སྤྲོག་ཏུ་དགོན་པ་བཏབ། མ་ཎིའི་རྒྱུན་བཙུགས། ས་ག་ལ་ཀ་ཎི་ཆེན་པོ་བཞེངས། སུམ་རྗེ་རྩོམ་གླིང་དུ་བན་ནག་གིས་གདན་དྲངས་ནས་དཔག་རྐྱེན་གྱི་དགོན་གཞིས་

ཕུལ། དགོན་པ་བཏབ། མ་ཎིའི་རྒྱུན་བཙུགས། དགོན་པ་དང་བྲག་དཀར་རྟ་སོ་དབུ་མ་རྫོང་། སྨན་ཁང་། གོ་བོ་ཚ་རྣམས་སུ་སྒྲུབ་པ་མཛད་ཅིང་། བྱང་ཆུབ་སེམས་དཔའི་
རྣམ་ཐར་གྱིས་སེམས་ཅན་གྱི་དོན་དཔག་ཏུ་མེད་པར་མཛད། དགུང་ལོ་བདུན་ཅུའི་སྟེང་དུ་སྐུ་གཤེགས། པུར་སྦྱང་དུས། ཕྱག་གི་རྐང་ནང་དུ་ལྷན་སྐྱེས། ཕྱི་ལ་སྤྱན་རས་
གཟིགས། སྣང་བ་མཐའ་ཡས་ཀྱི་སྐུ་ཞུན་ཐིག་ལས་གྲུབ་པ་སོར་ཕྱེད་དོ་པ་གཅིག །རྩིབ་མ་སེེར་གཅིག་གི་སྟེང་དུ་ཁོང་རང་གི་སྐུ་ཞུན་ཐིག་ལས་གྲུབ་པ་དབུ་སོ་རྩིག་གེ་བ་གཅིག་
ཐམས་ཅད་ལ་བརྒྱན་དང་རིང་བསྲེལ་ཁ་དོག་སྣ་ཚོགས་པ་དང་། གཞན་ཡང་དུང་གཡས་སུ་འཁྱིལ་བ་དང་། ཆོས་སྐྱོང་གི་སྐུ་ལ་སོགས་པ་གདུང་རིང་བསྲེལ་དཔག་ཏུ་མེད་པ་བྱོན་
པ་རྣམས་ཕྱི་རྟེན་ནང་རྟེན་གྱི་ཐུགས་ཁར་བཞུགས་ནས། གསེར་སྐུའི་དྲུང་དུ་མི་མ་ཡིན་གྱིས་མར་མེ་ཕུལ་བའི་མར་མེ་མཚན་ཐུབ་རྣམས་ཉིན་ཞག་གསུམ་གསུམ་འབར་བ་དེ་ཉ་སྟོང་

| ༄༅། །བརྒྱད་གསུམ་དང་ཁོང་གཤེགས་དུས་ཀྱི་ཚེས་ཉི་ཤུ་བྱུང་རེས་ལ་འབར། བླ་མ་དཔོན་གྱིས་འདབ་དང་ཕྱི་རྟེན་ནང་རྟེན་བཞེངས་པ་དང་། མཆོད་པ་
འཛུགས་པ་གྲྭ་པ་བུ་སློབ་རྣམས་ཀྱི་སྐྱོང་བྲན་མཛད། དགེ་ལེགས་རྣམས་མཛད། རྟོགས་ལྡན་བྲག་དཀར་བ་རིན་སེང་གིས་ཕྱིས་ཅན་གྱི་དགོན་པ་བཏབ། འགྲོ་མགོན་གྱི་སྐ་འདྲ་
བཞེངས་ནས་དེའི་ཐུགས་ཁར་ཡེ་ཤེས་མགོན་པོའི་སྐུ་བཞུགས། བླ་མ་རིན་པོ་ཆེའི་མཆོད་པ་བཟུང་། རབ་གནས་ཞུས་ནས་དགོན་པའི་མིང་ཡང་ཕྱིས་ཅན་དུ་བཏགས། དེ་ནས་
ཐུགས་དམ་དང་འགྲོ་དོན་དཔག་ཏུ་མེད་པ་མཛད་ནས་སྐུ་གཤེགས། ལྷ་སྐུ་རིང་བསྲེལ་དང་། སྐུ་ཆོས་ཀྱིས་པུར་གཏུམས་པས་མ་ཚིག་པར་བྱོན་པ་ལ་སོགས་རྟགས་ཡ་མཚན་ཅན་
མང་པོ་བྱོན་འདུག །གྲྭ་པ་བུ་སློབ་རྣམས་ཀྱིས་འདབ་དང་ཕྱི་རྟེན་ནང་རྟེན་བཞེངས། མཆོད་པ་བཙུགས། བླ་མ་བསོད་ནམས་དང་བར་གདན་དྲངས་ནས། ཁོང་གིས་དགོན་པ་

དང་གྲྭ་པ་བུ་སློབ་རྣམས་ཀྱི་བསྐྱངས་བྲན་དགེ་ལས་ཀྱི་སྲོལ་ཐམས་ཅད་མ་ཆག་པར་བསྐྱངས། ཁོང་སྐུ་གཤེགས་ཏེ་པུར་སྦྱངས། གྲྭ་པ་བུ་སློབ་རྣམས་ཀྱིས་འདབ་དང་ཕྱི་རྟེན་
བཞེངས་པ་མཆོད་པ་འཛུགས་པ་བྱས། །དེ་ནས་བླ་མ་བསོད་ནམས་ཤེས་རབ་ཀྱིས་གདན་ས་བཟུང་ནས་དགོན་པ་དང་གྲྭ་པ་བུ་སློབ་རྣམས་ཀྱི་སྐྱོང་བྲན་དགེ་ལེགས་བྱས། ཁོང་སྐ་
གཤེགས་ནས་གྲྭ་པ་བུ་སློབ་རྣམས་ཀྱིས་འདབ་དང་ཕྱི་རྟེན་ནང་རྟེན་བཞེངས། མཆོད་པ་བཙུགས། བླ་མ་བཟང་ཟ་ར་བརྩེགས་རྣམས་ཀྱིས་ཚལ་གུང་ཐང་གི་གཙུག་ལག་ཁང་
དང་། སྒོམ་སྡེ་ལྷ་ཕྱུག་རྣམས་སུ་གསུང་རབ་རིན་པོ་ཆེ། གསེར་གདུགས། གཉྫི་ར། གུར་མོ་ཆེ་ལ་སོགས་པའི་ཟང་ཟིང་གི་འབུལ་བ་བསམ་གྱིས་མི་ཁྱབ། མངའ་བདག་པ་
རྣམས་ཡུམ་རྗེ་བློན་དང་བཅས་པ་རྣམས་དང་སྡེ་པ་ཆེན་པོ་ཟུར་བཟང་གི་དཔོན་བརྒྱུད་རྣམས་ཀྱིས། དགེ་ལེགས་ཐམས་ཅད་ཀྱི་ཞབས་ཏོག་བསྐྱངས་བྲན་དུ་འགྲོ་བ་མཛད་ད་ནས་ཐུགས་༔

ག ༄༅། ། ལ་བཏགས། རིན་པོ་ཆེ་གདན་ས་པའི་སློབ་མ་ཇོ་བཙུན་སྤྲས་པས་སྟོད་ཕྱོགས་ལ་བྱོན། དཔལ་བ་མེ་རྩེའི་དགོན་པ་བཏབ། བློ་སྨད་གཏད་བླ་ཤོད་ཀྱི་
དགོན་པ་བཏབ་ནས་དབུ་མའི་བཤད་གྲྭ་བཙུགས། སྒོམ་སྒྲུབ་ཀྱིས་རྒྱུད་སྨིན་པར་མཛད་ནས་བལ་ཡུལ་དུ་བྱོན། བལ་པོར་འགྲོ་དོན་ཆེན་པོ་བྱུང་ནས་འཕགས་པ་ཤིང་ཀུན་གྱི་སྲོག་
BueN
Bd-
ཤིང་། འཕགས་པ་ཀླུ་སྒྲུབ་ཀྱིས་བཙུགས་པའི་སྲོག་ཤིང་བརྗེ་བ་ལ། སིང་ག་ནགས་ན་སྲོག་ཤིང་གསུམ་ཡོད་པས་གཅིག་བྲེག་ནས་ཤིང་ཀུན་གྱི་སྲོག་ཤིང་བརྗེས། གདུགས་unky
aBr-
བཀལ། སྐུ་དཀར་གསོལ། རྡོ་རིང་བཙུགས། འགྲོ་དོན་དང་འཕྲིན་ལས་དཔག་ཏུ་མེད་པ་གྲུབ་འདུག །བལ་པོའི་རྒྱལ་པོ་དང་། འབའ་རོ་རྣམས་ཀྱིས་བཀྲ་ཤིས་སྒོ་མང་Bung
, ཕུལ། རས་ལ་སོགས་པའི་འབུལ་བ་བསམ་གྱིས་མི་ཁྱབ་པ་དང་བཅས་ནས་ཡར་བྱོན་པས་ར་ཤ་མ་སེ་རུ་སྐུ་གཤེགས། ཚོང་འདུས་པའི་བླ་མ་དཔོན་གྱིས་པུར་སྦྱངས། པུར་སྦྱོང་༔

སར་མཆོད་རྟེན་བཞེངས། དབུ་རྩེ་ཆེན་མོར་འཇམ་དབྱངས་ཀྱི་གསེར་སྐུ་ཕུལ། སྒོམ་སྡེར་བཀྲ་ཤིས་སྒོ་མང་ཕུལ་ནས། བེ་ཙེ་དང་ཁྱུང་བསྟན་གཉིས་ཀ་ནས་སྒོམ་སྡེར་ཕུལ་བ་ན་
རིམ་མ་བཞིན་བསྐྱལ། ཞང་ཉག་འབྲི་ར་བའི་སློབ་མས་ཞོལ་ཕུག་གི་དགོན་པ་བཏབ། འོར་མ་རོན་གུང་ཐང་རྣམས་ཡོན་བདག་ཏུ་གྱུར་ནས་འདུལ་བྱ་དང་འཕྲིན་ལས་རྒྱ་ཆེ་བྱུང་
ཞིང་། སྐྱིད་རོང་དུ་འཇམ་དཔལ་གླིང་། རིན་ཆེན་སྤུངས་པ་དང་གཉིས་ཀྱི་དགོན་པ་བཏབ་ནས་འོར་མའི་ས་འགག་ཏུ་ཀ་ཎིའི་མཆོད་རྟེན་བཞེངས། ཚལ་གུང་ཐང་། སྒོམ་སྡེ་.Jeive3.zllzka.9.22
འབྲི་ར་རྣམས་སུ་བླ་མ་ན་རིམ་གསུམ་ཙམ་དུ་ཟང་ཟིང་གི་འབུལ་བ་བསྐྱལ་ནས་ཞབས་ཏོག་ཆེར་བྱས་གདའ། བསམ་གཏན་རྫོང་པ་ཆེན་པོས་གློ་བོར། བསམ་གཏན་རྫོང་གི་དགོན་
པ་དེ་བཏབ་ནས་བཤད་ཉན་དང་སྒོམ་སྒྲུབ་ཀྱིས་གདུལ་བྱ་བསྐྱངས། ལྷ་ཕྱུག་སྒོམ་སྡེ་གཉིས་སུ་འབུལ་བ་རིམ་བཞིན་བསྐྱལ་གདའ། གདན་སའི་ཞེན་པ་མོས་གུས་ཆེན་པོས་འགྲོ་༔

།དོན་དང་འཕྲིན་ལས་མཛད་འདུག །རིན་པོ་ཆེ་པའི་སློབ་མ་རྟོགས་ལྡན་གཡུང་ས་བའི་མི་ལའི་རྫོང་དྲུག་དང་ཏི་སེ་ལ་བྱོན། མི་ལ་རྡོ་རྗེ་ཕུག་ཏུ་
བཞུགས་ནས་ཐུགས་དམ་གྱི་རྩལ་སྦྱངས། འགྲོ་དོན་དང་འཕྲིན་ལས་དཔག་ཏུ་མེད་པ་བྱུང་ནས། སྤུ་རང་རྒྱལ་པོའི་ཐད་སོར་བཞུགས་ཏེ། རྒྱལ་པོ་ཡབ་ཡུམ་གྱི་ནང་གི་བླ་མཆོད་
མཛད། དད་གུས་དཔག་ཏུ་མེད་པ་ལ་བརྟེན་ནས་སྒོམ་སྡེར་ཡང་གསེར་གྱི་འབུལ་བ་བསྐྱལ་འདུག །རྒྱལ་པོ་ཡབ་ཡུམ་དང་གྲྭ་པ་བུ་སློབ་རྣམས་ཀྱིས་སྐུ་གཤེགས་རྗེས་འདབ་དང་
ཕྱི་རྟེན་ནང་རྟེན་བཞེངས། དེའི་རྗེས་ལ་བླ་མ་ཚུལ་དར་བ་ཡར་གདན་དྲངས་ནས་དགོན་པ་དང་གྲྭ་པ་བུ་སློབ་རྣམས་ཀྱི་བསྐྱངས་བྲན་དང་ཐད་སོར་བཞུགས་ནས་རྒྱལ་པོ་ཡོན་མཆོད་
ཀྱི་ནང་གི་བླ་མཆོད་མཛད་ཅིང་། གཞན་པ་མོས་གུས་ཀྱིས་འགྲོ་དོན་དཔག་ཏུ་མེད་པ་བསྐྱངས་ནས་གཤེགས། རྒྱལ་པོ་ཡབ་ཡུམ་དང་གྲྭ་པ་བུ་སློབ་རྣམས་ཀྱིས་ཕྱི་རྟེན་ནང་རྟེན་

བཞེངས། དེ་ནས་བླ་མ་ཤེས་རབ་འཕེལ་བ་ཡར་གདན་དྲངས། ཁོང་གི་དགོན་པ་དང་གྲྭ་པ་བུ་སློབ་རྣམས་ཀྱིས་བསྐྱངས་བྲན་མཛད། ཐད་སོར་བཞུགས་ནས་རྒྱལ་པོ་ཡབ་ཡུམ་གྱི་བླ་
མཆོད་མཛད། རྒྱལ་པོ་ཡོན་མཆོད་ཀྱིས་ལོ་ཙཱ་བ་རིན་ཆེན་བཟང་པོས་བཞེངས་པའི་གསེར་གྱི་གཙུག་ལག་ཁང་ཆེན་པོ་སྡེ་དང་བཅས་པ་ཕུལ། བཞི་སྡེའི་གཙུག་ལག་ཁང་སྡེ་དང་
བཅས་པའང་ཕུལ་ནས་འགྲོ་དོན་འཕྲིན་ལས་དཔག་ཏུ་མེད་པ་མཛད། ཞི་བར་གཤེགས་པའི་འདབ་དང་། ཕྱི་ནང་གི་རྟེན་རྣམས་རྒྱལ་པོ་ཡབ་ཡུམ་གྲྭ་པ་བུ་སློབ་དང་བཅས་པ་ནས་
མཛད་གདའ། དེ་ནས་བླ་མ་སངས་རྒྱས་འོད་ཟེར་བ་གདན་དྲངས་ནས་དགོན་པ་དང་གྲྭ་པ་བུ་སློབ་ཡོན་བདག་དང་བཅས་པའི་བསྐྱངས་བྲན་དང་ཐད་སོར་བཞུགས། རྒྱལ་པོ་ཡབ་
ཡུམ་གྱི་བླ་མཆོད་མཛད་ནས་ཡབ་ཡུམ་དང་རྗེ་བློན་རྣམས་ལ་དབང་བསྐུར། དེ་ནས་གུ་གེ་རྒྱལ་པོ་གདན་དྲངས་ནས་གུ་གེ་རྒྱལ་པོ་ཡབ་ཡུམ་རྗེ་བློན་རྣམས་ལ་དབང་བསྐུར་མཛད། ༔

།འབུལ་བ་ལོངས་སྤྱོད་དཔག་ཏུ་མེད་པ་བྱུང་ཞིང་འགྲོ་དོན་དང་འཕྲིན་ལས་རྒྱ་ཆེན་པོ་བྱུང་འདུག །དེ་ནས་སྤུ་རངས་ཐད་སོར་བཞུགས་ནས་སེམས་ཅན་༄༅།
གྱི་དོན་དཔག་ཏུ་མེད་པ་མཛད་ཀྱིན་ཡོད་པར་གདའ། རྟ་སྒང་པའི་གད་པ་གསེར་གྱི་བྱ་སྐྱིབས་དང་། སྤུ་རངས་ན་དགོན་པ་འགའ་ཡོད་པར་གདའ། མེན་ཞང་གི་ཡོན་བདག་བྱེད་
པའི་བླ་རི་པས་བཏབ་པའི་དགོན་པ་སེར་སྤང་། མཁན་པོས་བཏབ་པའི་ཆོས་ལུང་། སྨན་ཁྲོད། མར་ལུང་རྣམས་ལའང་གྲྭ་པ་དང་། བུ་སློབ་ཡོན་བདག་བསམ་གྱིས་མི་ཁྱབ་པ་
རྣམས་ཀྱིས་དགོན་པ་དར་རྒྱས་སུ་མཛད་ཅིང་། རྟ་སྒར་ཡང་གསུང་རབ་ཀྱི་མགོ་བྱས་ནོར་ཟང་ཟིང་གི་འབུལ་བ་བསྐྱལ། ཚལ་གུང་ཐང་དང་ལྷ་ཕྱུག་ཏུའང་གསུང་རབ་དང་ནོར་
ཟང་ཟིང་གི་འབུལ་བ་བསྐྱལ་ནས། སྟོད་ཚལ་ཞེས་སུ་གྲགས་ནས་ཞེན་པ་དང་མོས་གུས་དཔག་ཏུ་མེད་པ་ཡོད་ལགས། ཧུ་ལན་དེབ་གཏེར་འདི། གཞོན་ནུ་བློ་གསལ་བ་རྣམས་ཀྱི་

བལྟས་ན་གཏམ་རྒྱུད་མང་དུ་ཤེས་པས་མཁས་པར་འགྱུར། སྔོན་ཡེའུ་ཏིས་ཟེར་བའི་རྒྱལ་པོའི་དུས་སུ། རྒྱལ་ཁམས་ཀྱི་མིང་ལ་ཐང་ཟེར་བར་འདུག །ཐང་ཟེར་བའི་དོན། རྒྱལ་
ཁམས་དགའ་བ་དང་སྐྱིད་པ་ཟེར་བ་ཡིན། དེའི་རྟིང་གཡུ་དབང་རྒྱལ་པོའི་དུས་སུ་རྒྱལ་ཁམས་ཀྱི་མིང་ཧོའི་ཟེར། དེའི་དོན་རྒྱལ་ཁམས་སློང་ནུས་པའི་ཡོན་ཏན་ཆེན་པོ་ཟེར་བ་ཡིན་
པར་འདུག །ཐང་དབང་རྒྱལ་པོའི་དུས་སུ་རྒྱལ་ཁམས་ཀྱི་མིང་ཡིན་ཟེར་བར་འདུག །དེའི་དོན་བྱ་བ་གང་དང་གང་གི་དཀྱིལ་དྲང་པོར་ཟེར་བ་འདུག །དེའི་རྟིང་དུ་རྒྱལ་རབས་ཁ་
ཡར་གྱི་མིང་མ་བཏགས། ཇིང་གི་རྒྱལ་པོའི་རྒྱལ་ཁམས་ཀྱི་མིང་ཏའི་དབེན་ཟེར་བར་བཏགས། དེའི་དོན་ཅི་ཡིན་ན། ཇི་བུ་ཡི་ཟེར་བའི་ཡི་གེའི་ནང་ན་ཡོད་པ་ཁེན་དབེན་ཟེར་བའི་
ཡིག་འབྲུས། ཡངས་པ་དང་ཆེན་པོ་རྒྱས་པ་འདི་ཡིན་པར་སོང་ན། བདེན་པ་བརྟན་པའི་གདན་ས་ཡིན་ཟེར་བར་འདུག། །། ༈ ཉེར་དྲུག་པ་ཡོན་རྒྱལ་རབས་ཀྱི་གོང་ཨོལ་ཇ་ཐུའི་དུས་བོད་ཀྱི་གྲྭ་

།པ་རྣམས་ལ་སྤྲད་པའི་བནྡེ་ཤེད་ཀྱི་འཇའ་ས། ཨོལ་ཇ་ཐུ་རྒྱལ་པོའི་དུས། བསྟན་པ་ཤེད་བསྐྱེད་ཀྱི་འཇའ་ས་ན། ཚེ་རིང་གནམ་གྱི་ཤེ་མོང་ལས་བསོད་ནམས་ཆེན་
པོའི་དཔལ་ལ་བརྟེན་ནས།རྒྱལ་པོ་ངེད་ཀྱི་ལུང་། དྲུང་ཤུ་ཞིང་གི་མི་དཔོན་རྣམས་ལ། ཆུ་མི་དབེན་གྱི་མི་དཔོན། གཡུ་ཤྲཱི་ཐའི་མི་དཔོན་ལ། ཧིང་ཛུ་ཤྲཱི་ཞིང་། ཧིང་གཡུའི་ཤྲཱི་
ཐའི་མི་དཔོན། གླེ་ཧྲོང་སིའི་མི་དཔོན། མཁར་དཔོན་དང་། ཡུལ་བསྲུངས་རྣམས་ལ། དམག་དཔོན་དང་དམག་མི་རྣམས་ལ། ཚན་པ་ཚན་པའི་རྒན་པ་རྣམས་ལ། མི་སྡེ་
མང་པོ་ལ་གོ་བར་བྱེད་པའི་ལུང་། ཇིང་གི་རྒྱལ་པོ་དང་། ཨོ་གོ་ཏ་རྒྱལ་པོས། ཤཱཀྱ་མུ་ནེའི་ཆོས་ལུགས་བཞིན་དུ། བནྡེ་ཇི་འདྲ་ཞིག་ཡིན་ཀྱང་། ཁྲལ་དམག་ལས་གསུམ་མ་ལེན་
དུ་ཆུག །གནམ་མཆོད་ཅིང་སྨོན་ལམ་འདེབས་པའི་དོན་ལ་ངེད་ཀྱིས་བདག་བྱེད་པ་ཡིན་བྱས་འདུག །སེ་ཆེན་རྒྱལ་པོས། དཀོན་མཆོག་གསུམ་ལ་མོས་གུས་བྱས་པའི་དོན་ལ། དྷཱུ

སངས་རྒྱས་ཤཱཀྱ་མུ་ནེའི་ཆོས་ལུགས་འཇིག་རྟེན་དུ་ཀུན་གྱི་ཐོག་ཏུ་འགྲིམ་དུ་བཅུག་འདུག་པ་བཞིན། ངེད་ལ་སྨོན་ལམ་འདེབས་པ་དང༌། ཆོ་ག་བྱེད་དུ་བཅུག །བཟླས་པ་ཡིན་
ནའང་། ཟུར་དུ་མཁར་མིག་ལ་བསྐོས་པའི་མི་དཔོན་དང་། མི་སྡེ་རྣམས་ཀྱིས་མ་གོ་བའི་དོན་ལ། ལྷ་ཁང་དང་། དགོན་སྡེ་ལ་ཤེ་མོང་བཙོངས་པ་དང་། བནྡེ་ལ་ཤེ་མོང་
བཙོངས་པ་ཡོད་དེ་ཡོང་། ད་ཡིན་ན་མི་སྡེ་ཤེས་པའི་མི་དཔོན་དང་མི་སྡེ་མང་པོས། ད་ཕྱིན་ཆད་ཤཱཀྱ་མུ་ནེའི་ཆོས་ལུགས་བཞིན་འགྲིམ་དུ་ཆུག །བནྡེ་ལ་ཤེ་མོང་མ་བཙོང་དུ་
ཆུག །ལྷ་ཁང་དང་དགོན་སྡེ་ལ་ཤེ་མོང་མ་བཙོང་བར་ཞབས་ཏོག་བྱེད་དུ་ཆུག །བོད་ཀྱི་བནྡེ་རྣམས་ལ་ཞབས་ཏོག་བྱེད་པའི་དོན་ལ། སེ་ཆེན་རྒྱལ་པོའི་དུས་སུ། ཉེས་པ་སྡོད་པའི་
མཁར་ལ་ཡོད་པའི་མ་མིང་ཟེར་བ་གཅིག་གིས། དགེ་སློང་ཞིག་གི་གོང་རྩ་ནས་བཟུང་བའི་དོན་ལ། མི་དེ་ཉེས་པ་ལ་བཏུགས་པ་ཡིན། ད་ཕྱིན་ཆད་བོད་ཀྱི་བནྡེ་རྣམས་ལ། མི་

། སྐྱས་ལག་གི་སླེབས་ན་ལག་པ་བྲེགས། ཁས་སླེབ་ན་ལྕེ་ཐོན། འཇའ་ས་འདི་ལྟར་སྒྲགས་ཕྱིན་ཆད། བནྡེ་ལ་བཀུར་ཆ་མི་བྱེད་པ་དང་། ལྷ་ཁང་
དང་དགོན་པ་ལ་ཤེ་མོང་འཚོང་བའི་མི་དཔོན་སུ་ཡིན་པ་དེ། ཕྱོགས་ཕྱོགས་སུ་བསྐོས་པའི་མི་དཔོན་དང་། བནྡེ་རྒན་པས་ཟུང་ལ་ངེད་ཅན་དུ་ཁྱེར་ཤོག །ཇི་ལྟར་བྱེད་ངེད་ཀྱིས་གོ་
བར་བྱེད་པ་ཡིན། ངེད་ཀྱི་འཇའ་ས་འདི། བྱ་ལོ་དཔྱིད་ཟླ་ཐ་ཆུང་གི་ཉེར་བརྒྱད་ལ། ཤང་ཏོ་ན་ཡོད་དུས་བྲིས། ཀྲི་དབེན་ལོ་ཉི་ཤུ་རྩ་གསུམ་པ་ལ། ༈ རྒྱ་གར་རྒྱ་ནག་ཁ་ཆེ་
ལ་སོགས་དང་། །བལ་བོད་ལ་སོགས་མང་པོའི་ཕྱོགས་རྣམས་སུ། །མཁས་གྲུབ་བླ་མ་རྣམས་ཀྱིས་བྱོན་ཚུལ་དང་། །མི་ཡི་དབང་པོ་རྒྱལ་བློན་ཆེན་པོ་རྣམས། །སྐུ་ཚེའི་ཚད་དང་
མཛད་པ་རྣམ་ཐར་གྱི། །དཀར་ཆག་འདིར་ནི་གསལ་བར་བརྗོད་པ་བཞིན། །འཇིག་རྟེན་བྱ་བ་འདི་ལ་མ་རྨོངས་ཤིང་། །མང་པོའི་དབུས་སུ་མི་འཇིགས་སྤོབས་པ་ཡིས། ། སྨྲ་བའི་ ཱ

སྐྱེས་བུ་ཉིད་དུ་འགྱུར་བར་ཤོག །འདི་ལ་འཁྲུལ་དང་ནོངས་པའི་ཆ་མཆིས་ན། །ཤེས་ལྡན་སྐྱེ་བོ་རྣམས་ཀྱིས་བཟོད་པར་མཛོད། །ཚེ་འདི་ཡུན་ཐུང་ཤེས་བྱའི་རྣམ་པ་མང་།
ཡི་ཚད་ཀྱང་ཇི་ཙམ་མི་ཤེས་པས། །ངང་པས་མཚོ་ལས་འོ་མ་ལེན་པ་ལྟར། །རང་གི་འདོད་པ་དང་དུ་བླང་བར་རིགས། །ཕྱོགས་དང་དུས་དང་གནས་སྐབས་ཐམས་ཅད་དུ་བཀྲ་
ཤིས་དང་བདེ་ལེགས་ཆེན་པོས་ཁྱབ་པར་གྱུར་ཅིག། །།དགེའོ།། དགེའོ།། དགེའོ།།

། ༄༅། །སྤར་བྱང་སྨོན་ཚིག་རྗེ་ཡོན་ཏན་འོད་ཀྱི་གསུང་བཞུགས་སོ།།

༄༅། །ཨོཾ་སྭ་སྟི། གངས་ལྗོངས་ཁྱོན་ཡངས་ལྷ་ཡི་རྫིང་རིང་ངོས། །ཐུབ་བསྟན་ཆོས་ཀྱི་སྤྲིན་ཕུང་
འཁྲིགས་པའི་དཔྱིད། །ཚལ་པ་བཀའ་བརྒྱུད་བསྟན་པའི་མངའ་བདག་རྗེ།།བརྩོན་འགྲུས་གྲགས་པའི་ཞབས་ལ་གུས་པས་
འདུད། །མགོན་དེས་སྐལ་ལྡན་དཔག་མེད་འདུས་པ་རྣམས། །རྟོགས་པ་དོན་བརྒྱུད་གདམས་ཟབ་བདུད་རྩི་ཡིས། །སྨིན

།ཅིང་གྲོལ་བར་མཛད་པའི་གདམས་ངག་རྒྱུན། །ད་ལྟའང་མཇལ་དུ་ཡོད་འདི་སྐལ་བ་བཟང༌།༄༅།
གསུང་རབ་དེ་དག་ཉམས་གསོའི་ལྷག་བསམ་ཅན། །བླ་མ་ཕྲིན་ལས་བཤད་སྒྲུབ་སྐུ་མཆེད་ནས། །གཏོང་ལ་གོམས་པའི་
ཕྱག་རྒྱ་རིང་བརྐྱངས་ཏེ། །རྒྱ་ཆེར་སྤེལ་ལ་བདག་ཀྱང་རྗེས་ཡི་རང་། །དེས་མཚོན་རཾང་གཞན་ཀུན་གྱིས་དུས་གསུམ་དུ།
༥

བསགས་དང་ཡོད་པའི་དགེ་ཚོགས་མ་ལུས་པ། །གཅིག་ཏུ་བསྡུས་ནས་མར་གྱུར་འགྲོ་བ་ཀུན། །རྣམ་མཁྱེན་རྫོགས་པའི་བྱང་ཆུབ་ཐོབ་ཕྱིར་བསྔོ།
དུས་འདི་ནས་བཟུང་འཇིག་རྟེན་ཁམས་ཀུན་ཏུ། །བདེ་གཤེགས་བསྟན་པ་དར་ཞིང་རྒྱས་པའི་མཐུས། །ནད་མུག་འཁྲུག་རྩོད་ཐམས་ཅད་རྒྱུན་ཆད་
ཅིང་། །བདེ་སྐྱིད་དཔལ་ཡོན་འཕེལ་ཞིང་རྒྱས་པར་ཤོག །ཅེས་པ་འདིའང་དཔལ་ལྡན་ཚལ་པ་བཀའ་བརྒྱུད་ཀྱི་བསྟན་པའི་མངའ་བདག་ཞང་གཡུ་བྲག་པ་
བརྩོན་འགྲུས་གྲགས་པའི་གསུང་འབུམ་ཡུལ་དུས་དབང་གིས་ཤིན་ཏུ་ཉག་ཕྲར་གྱུར་པ་འདི་དག །གསུང་རབ་ཉམས་གསོའི་ལྷག་བསམ་མཚུངས་མེད་༔

།བླ་མ་འཕྲིན་ལས་རྣམ་རྒྱལ་མཆོག་དང་མཁན་པོ་བཤད་
་བསྟན་འཛིན་ལྷན་རྒྱས་ནས་དཔར་གསར་དུ་བསྐྲུན་པར་མཛད་པའི་སྨོན་
ཚིག་ཏུ་ཤཱཀྱའི་དགེ་སློང་ཡོན་ཏན་འོད་ཀྱིས་བྲིས་པ་སརྦ་མངྒ་ལཾ།། །།
བ་བང་བས སྲུང་བཀྲ་ཤིས་ཚེ་རིང་མ། ༈ ཐབས་དང་ཤེས་རབ་དབྱེར་མེད་པ། །བདེ་སྟོང་ཟུང་འཇུག་ཨེ་ཝཾ་ཆེ།། བྱང་ཕྱོགས་སྐྱོང་བའི་རྒྱལ་ཆེན་རྣམ་ཐོས་སྲས།

540

