༄༄ ང བོང་གི་ནང་བསྟན་དཔེ་ཚོམ་སྣེལ།།
Tibetan Buddhist ResourceCenter
TextScan InputForm - Title Page
TBRC Volume Number 4184
TBRCWorkNumber(W) 26673
Title
བླ་མ་ཞང་བརྩོན་འགྲུས་གྲགས་པའི་གསུང་འབུམ་
gsung 'bum /brtson grus grags pa
Author
བླམ་ནང་བརྩོན་འགྲུས་གྲགས་པ་
brtson grus gragspa
Descriptor scanned from computeroutput
OriginalPublication
Place kathmandu nepal
Publisher
gam-po-pa library
Dale 2004
Total Volumes 9
CurrentVolume (ofTotal) 2
NumberofTBRC IntroductoryPages 2
NumberofIntroductoryPages 6
NumberofText Pages 760
TBRC Scanning Information scanned bym/s satluj infotech images f-63 sujan singh park, new
delhi 110003 india for the tibetan buddhist resource center atthe
rubin museum ofart 150 w 17th st new york city ny 10011 usa
2004

LIBRARY OFCONGRESS SURROGATE CATALOGING RECORD
ControlNumber: W26673
TypeofMaterial Text(Book Microform Electronic,etc.)
PersonalName Zhang G'yu-brag-pa Brtson-grus-grags-pa 1123-1193
MainTitle: DpalIdantshal pabka brgyudkyi bstan pa'i mnga bdag
zhang g.yubragpabrtson grus gragspa'i gsung bum
rin po che
Uniform Title [Works]
Published/Created Kathmandu Gam-po-paLibrary 2004
Description:9v.
Notes:InTibetan
Subjects: Buddhism--Tibet
LCClassification BQ7695.Z36+

༼ཁ ༽
༄༅། །དཔལ་ལྡན་ཚལ་པ་བཀའ་བརྒྱུད་ཀྱི་བསྟན་པའི་མངའ་བདག་ཞང་གཡུ་བྲག་པ་བརྩོན་འགྲུས་གྲགས་པའི་
གསུང་འབུམ་རིན་པོ་ཆེ་གླེགས་བམ་གཉིས་པ་བཞུགས་སོ།།

DPALTSHAL-PABK'A-BRGYUD-KYIBSTAN-PA'IMNA-BDAGZHAŃ GYU-BRAG-PA
BRTSON-'GRUSGRAGS-PA'I GSUN-'BUMRIN-PO-CHE
GLEGS-BAM GÑIS-PABZHUGS-SO
(THECOLLECTEDWORKSOFZHAŃBRTSON-'GRUSGRAGS-PA,1123-1193)
Volume-2

Publishedby:
KHENPO SHEDUP TENZIN & LAMA THINLEY NAMGYAL
SHRI GAUTAM BUDDHA VIHARA, MANJUSHRI BAZAR, SWAYAMBHU, KATHMANDU, NEPAL, TEL: 4278588
Copyright Gam-Po-PaLibrary 2004
SHERAB GYALTSEN
114J-EXTN.LAXMI NAGAR, DELHI-92 (INDIA),Tel: 22464484
Printedat:MughalArtPress 3636 KatraDenaBeg, LalKuan,Delhi-6
Price: Rs 950/- per Volume

2
༄༅། །དཔལ་ལྡན་ཚལ་པ་བཀའ་བརྒྱུད་ཀྱི་བསྟན་པའི་མངའ་བདག་ཞང་གཡུ་བྲག་པ་བརྩོན་འགྲུས་གྲགས་པའི་གསུང་འབུམ་རིན་པོ་ཆེ་གླེགས་བམ་ཁ་པ་ལ།
TT. ---ཁ་ཀ་པར་༽ གཞི་ལམ་འབྲས་བུ་དང་བཅས་པ་གཏན་ལ་འབེབས་པར་བྱེད་པ་གྲུབ་མཐའ་ཚིག་གསུམ་ལ་ལྡེབ་༥༠ ། 1-100
ཁ་ཁ་པར་༽ བདེན་གཉིས་ཟུང་འབྲེལ་ས་བཅད་དང་བཅས་པ་ལ་ལྡེབ་༩༨ ། ་་་101-296
ཁ་ག་པར་༽ དུས་གསུམ་གྱི་སངས་རྒྱས་ཐམས་ཅད་ཀྱི་དགོངས་པའི་ཉིང་ཕུགས་ཆེན་མོ་ཟབ་པ་དང་རྒྱ་ཆེ་བའི་དོན་གཏན་ལ་འབེབས་པར་བྱེད་པ་ཕན་བྱེད་ཉི་མའི་སྙིང་པོ་
ཞེས་བྱ་བ་ལ་ལྡེབ་༡༧༧
། ་་་777 777 ལ་297-650

ཁ་ང་པར་རྣལ་འབྱོར་ལམ་གྱི་རིམ་པ་ས་བཅད་དང་བཅས་པ་ལ་ལྡེབ་་- 651-692
ཁ་ཅ་པར་༽ རྣལ་འབྱོར་ལམ་གྱི་རིམ་པ་ཉི་མའི་སྣང་བ་ཞེས་བྱ་བ་ལ་ལྡེབ་༣༤ www 693-760 བཅས་བསྡོམས་༣༨༠ བཞུགས།།
.terz.zlir
.r
2,2
ལ

༄༅། །ཐེག་པ་ཆེ་ཆུང་གི་གྲུབ་མཐའི་སྐོར་ལས། གཞི་ལམ་འབྲས་བུ་དང་བཅས་པ་
གཏན་ལ་འབེབས་པ་གྲུབ་མཐའ་ཚིག་གསུམ་བཞུགས།།

༄༅། །ཨོཾ་སྭ་སྟི། རྣམ་པར་རྟོག་པ་མི་མངའ་བའི། །ཐམས་ཅད་མཁྱེན་ལ་
ཕྱག་འཚལ་ཏེ། །ཐམས་ཅད་མཁྱེན་པ་སངས་རྒྱས་ཀྱི། །སྒྲབ་ཚུལ་མཆོག་ཏུ་གྱུར་པ་བཤད།
མཁས་པའི་གྲུབ་མཐའ་ཚིག་གསུམ་ནི། །ཡོད་པ་རྒྱུ་ལ་སྒྲུབ་པོ་ལམ། །མངོན་གྱུར་འབྲས་བུའི་
༈གྲུབ་བརྒྱའི་སྤྱི་མེས་རྣལ་འབྱོར་མདའ་བསྣུན་ཞབས།

༄༅། །མཚན་ཉིད་ཅེས། །རྡོ་རྗེ་འཆང་གིས་གསུངས་པ་ཡིན། །ཆོས་ཀྱི་སྒོ་མོ་བརྒྱད་ཁྲི་དང་། །བཞི་
སྟོང་གསུངས་པ་གང་ཡིན་པ། །མདོ་རྒྱུད་རྣམས་ཀྱི་བརྗོད་བྱ་ཡང་། །འདི་རུ་མ་འདུས་གང་ཡང་མེད།།
གསུམ་ལས་ཉུང་དུ་གསུངས་པ་དང་། །མཾང་དུ་གསུངས་པ་ཡོད་མིན་ཏེ། །མ་ཚང་བ་དང་ལྷག་འགྱུར་ཞེས།།
1
༈ རྒྱལ་སྲས་ཐུ་བོ་གྲུབ་ཆེན་ཏཻ་ལོ་པ། ༈ དཀའ་བ་སྤྱད་མཐར་མཆོག་གཟིགས་ནཱ་རོའི་ཞབས།

ཀ་ན་ཀ་ཤྲི་ལ་སོགས་བཞེད། །དེ་ལ་མཁས་པའི་གྲུབ་མཐའ་ཚིག་གསུམ་ནི། ཡོད་པ་རྒྱུ། སྒྲུབ་པ་ལམ། མངོན་དུ་གྱུར་པ་འབྲས་བུའི་མཚན་ཉིད་དོ།།ཞེས་སྟོན་པ་རྡོ་རྗེ་འཆང་
གིས་བདེ་མཆོག་གི་རྒྱུད་དུ་གསུངས་ལ། ཆོས་ཀྱི་སྒོ་མོ་བརྒྱད་ཁྲི་བཞི་སྟོང་དང་། སྡེ་སྣོད་གསུམ་དང་། རྒྱུ་སྡེ་བཞི་ལ་སོགས་པ་གསུངས་པ་རྣམས་ཀྱི་བརྗོད་བྱ་ཐམས་ཅད་ཀྱང་
གསུམ་པོ་འདི་རུ་མ་འདུས་པ་མེད་ལ། གསུམ་ལས་ཉུང་དུ་གསུངས་པ་དང་མང་དུ་གསུངས་པ་ཡོད་པ་མ་ཡིན་ཏེ། ཅིས་ཞེ་ན། མ་ཚང་པ་དང་ལྷག་པའི་སྐྱོན་དུ་འགྱུར་རོ་ཞེ་
ན༑ པཎྜི་ཏ་ཀ་ན་ཀ་ཤྲི་དང་། བོད་སྟོན་པ་མཁས་པ་ཁ་ཅིག་བཞེད་དོ། །དེ་ཡང་སངས་རྒྱས་ཀྱི་རྒྱུ་ཡོད་པ་ནི་རང་གི་སེམས་ཀྱི་ཆོས་ཉིད་རང་བཞིན་གྱིས་རྣམ་པར་དག་
པ༑ གནས་སྐབས་གློ་བུར་གྱི་དྲི་མ་དང་བཅས་བཞིན་པ་ཡིན་ནོ། །སངས་རྒྱས་ཀྱི་རྒྱུ་རང་ལ་ཡོད་པ་ཙམ་གྱིས་མི་ཆོག་སྟེ། སྒྲིབ་པ་གློ་བུར་བ་སྦྱོང་བའི་ཐབས་ལ་འབད་པ་ནི་སྒྲབ་

། པ་ལམ་མོ། །དེ་ལྟར་ལམ་གྱི་སྒོ་ནས་སྤང་བྱ་དྲི་མའི་ཚོགས་མ་ལུས་པ་སྦྱངས་ནས། རང་གི་སེམས་ཀྱི་ཆོས་ཉིད་མངོན་དུ་གྱུར་ཏེ་འབྲས་བུ་སྐུ་གསུམ་༄༅།
མངོན་དུ་གྱུར་པ་ནི། མངོན་གྱུར་འབྲས་བུའི་མཚན་ཉིད་ཅེས་བྱའོ། །དེ་ལྟ་བུའི་དོན་དེ་རྟོགས་ཤིང་ཁོང་དུ་ཆུད་པ་དཀའ་བས་ན། སློབ་དཔོན་ཀླུ་སྒྲུབ་ཀྱི་ཆོས་དབྱིངས་བསྟོད་པ་
༈ ལས། ས་ཡི་དཀྱིལ་ན་ཡོད་པའི་ཆུ། །དྲི་མ་མེད་པར་གནས་པ་ལྟར། །ཉོན་མོངས་དཀྱིལ་ན་ཡེ་ཤེས་ཀྱང་། །དེ་བཞིན་དྲི་མ་མེད་པར་གནས།།ཞེས་པ་དང་། མགོན་པོ་
བྱམས་པའི་ཞལ་ནས། རྒྱུད་བླ་མར། ཇི་ལྟར་རྡོ་རྗེའི་ཕྱེ་མ་ལ། །ས་ལེ་སྦྲམ་དག་མི་མཐོང་བ། །ཡོངས་སུ་སྦྱངས་པས་དེ་མཐོང་བཞིན། །འཇིག་རྟེན་ལ་ནི་དེ་བཞིན་
གཤེགས། །ཞེས་པ་ལ་སོགས་པ་དངུལ་རྡོ་དང་འོ་མ་དང་ཏིལ་ལ་སོགས་པ་དཔེ་མང་པོའི་སྒོ་ནས་བསྟན་ཏོ། །དེ་ལྟར་སངས་རྒྱས་ཀྱི་རྒྱུ་རང་ལ་ཡོད་པའི་སེམས་ཀྱི་ཆོས་ཉིད་དེ་ལ་

མཚོན་ལུགས་དང་། མཚན་ཉིད་ཀྱི་རྣམ་གྲངས་མང་དུ་ཡོད་དེ། ཆོས་ཀྱི་དབྱིངས་ཞེས་བྱ། ཁམས་རང་བཞིན་གྱིས་རྣམ་པར་དག་པ་ཞེས་བྱ། བདེ་བར་གཤེགས་པའི་སྙིང་པོ་
ཞེས་བྱ། སེམས་ཀྱི་རང་བཞིན་འོད་གསལ་བ་ཞེས་བྱ། རང་བྱུང་གི་ཡེ་ཤེས་ཞེས་ཀྱང་བྱའོ། །དང་པོ་དབྱིངས་རང་བཞིན་གྱིས་རྣམ་པར་དག་པ་ནི། ཐེག་པ་ཆེན་པོའི་ཆོས་མངོན་
པ་ལས། ཐོག་མ་མེད་པ་དུས་ཀྱི་དབྱིངས། །ཆོས་རྣམས་ཀུན་གྱི་གནས་ཡིན་ཏེ། །དེ་ཡོད་པས་ན་འགྲོ་ཀུན་དག །མྱ་ངན་འདས་པ་འཐོབ་པར་འགྱུར། །ཞེས་པ་དང་། གཉིས་
པ་ཁམས་རང་བཞིན་གྱིས་རྣམ་པར་དག་པ་ནི། དབུས་མཐའ་ལས། དེ་ནི་དྲི་བཅས་དྲི་མ་མེད། །ཀུན་ནས་ཉོན་མོངས་རྣམ་པར་དག །ཆུ་ཁམས་གསེར་དང་ནམ་མཁའ་
བཞིན། །དག་པ་བཞིན་དུ་དག་པར་འདོད། །གལ་ཏེ་ཉོན་མོངས་དེ་མ་གྱུར། །ལུས་ཅན་ཐམས་ཅད་གྲོལ་བར་འགྱུར། །གལ་ཏེ་རྣམ་དག་དེ་མ་གྱུར། །འབད་པ་འབྲས་བུ་མེད་

།པར་འགྱུར། །ཞེས་གསུངས་པ་དང་། གསུམ་པ་བདེ་བར་གཤེགས་པའི་སྙིང་པོ་ནི། དཔལ་ཕྲེང་སེང་གེའི་མདོ་ལས་ཀྱང་། སེམས་ཅན་ཐམས་
ཟྭ| ༄༅།
ཅད་ནི་དེ་བཞིན་གཤེགས་པའི་སྙིང་པོ་ཅན། ཞེས་པ་དང་། ཏིང་ངེ་འཛིན་རྒྱལ་པོའི་མདོ་ལས། བདེ་གཤེགས་སྙིང་པོས་འགྲོ་ཀུན་ཡོངས་ལ་ཁྱབ། །འདི་ན་སྣོད་མིན་སེམས་ཅན་
༜ གང་ཡང་མེད། །ཅེས་པ་དང་། ལང་ཀར་གཤེགས་པ་ལས། དེ་བཞིན་གཤེགས་པའི་སྙིང་པོ་དེ་རང་བཞིན་གྱིས་འོད་གསལ་བ། རྣམ་པར་དག་པ། མཚན་སུམ་ཅུ་རྩ་གཉིས་
དང་ལྡན་པ། སེམས་ཅན་ཐམས་ཅད་ཀྱི་ལུས་ཀྱི་ནང་ན་མཆིས་ཞེས་གསུངས་པ་དང་། བཞི་པ་སེམས་ཉིད་འོད་གསལ་བ་ནི། ཡང་དབུས་མཐའ་ལས། སེམས་ཀྱི་རང་བཞིན་
འོད་གསལ་བ། །ཉོན་མོངས་རྣམས་ནི་གློ་བུར་ཕྱིར། །ཞེས་པ་དང་། འཕགས་པ་བརྒྱད་སྟོང་པ་ལས། སེམས་དེ་ནི་སེམས་མ་མཆིས་པ་སྟེ། སེམས་ཀྱི་རང་བཞིན་ནི་འོད་
N

གསལ་བའོ། །ཞེས་གསུངས་སོ། །ལྔ་པ་རང་བྱུང་གི་ཡེ་ཤེས་ནི། བདེ་མཆོག་རྩ་རྒྱུད་ལས། རྡོ་རྗེ་རྒྱལ་པོ་བདེ་བ་ཆེ། །འདི་ནི་རང་བྱུང་བཅོམ་ལྡན་པ། །ཞེས་པ་དང་།
རྗེ་མཁའ་འགྲོ་ལས། འདི་ནི་རང་བྱུང་བཅོམ་ལྡན་འདས། །ལྷག་པ་ཡི་ནི་ལྷ་ཅིག་ཉིད། །ཅེས་པ་དང་། གསང་བ་བསམ་གྱིས་མི་ཁྱབ་པའི་རྒྱུད་ལས། རང་བྱུང་ཡེ་ཤེས་ཡིན་
པའི་ཕྱིར། །འདོད་ཆགས་ལ་སོགས་སྐྱོན་གྱིས་ནི། །སྒྲིབ་པར་འགྱུར་བ་མ་ཡིན་ཏེ། །ནམ་མཁའ་ལ་ནི་སྤྲིན་བཞིན་ནོ། །ཞེས་གསུངས་པས་སོ། །དབྱིངས་རང་བཞིན་གྱིས་རྣམ་
པར་དག་པ་དེ་ལ། རང་བཞིན་ལྷུན་གྲུབ་ཀྱི་སངས་རྒྱས་ཞེས་པ་དང་། ཆོས་ཀྱི་སྐུ་ཞེས་པ་ཡང་མིང་བཏགས་ཏེ། དེ་ནི་རང་བཞིན་རྣམ་པར་དག་པ་ལ་དགོངས་ནས། འབྲས་
བུའི་མིང་རྒྱུ་ལ་བཏགས་པ་སྟེ། རྟོགས་པ་མངོན་གྱུར་གྱི་སངས་རྒྱས་དང་། ཆོས་སྐུ་དངོས་ནི་མ་ཡིན་ནོ། །ཁྱད་པར་ཅི་ཡོད་ཅེ་ན། གློ་བུར་གྱི་དྲི་མ་དག་མ་དག་གི་ཁྱད་

n ། ཡོད་དེ། ཆོས་ཀྱི་སྐུ་ནི་དག་པ་གཉིས་ལྡན་ཡིན་ཏེ། རང་བཞིན་རྣམ་དག་གི་སྟེང་དུ། གློ་བུར་གྱི་དྲི་མ་དག་པའོ། །དེ་ལ་སངས་རྒྱས་ཀྱི་ཆེ་བའི་ཡོན་
ཏན་སྟོབས་བཅུ། མི་འཇིགས་པ་བཞི། མ་འདྲེས་པ་བཅོ་བརྒྱད། བསྙེལ་བ་མེད་པའི་ཆོས་དྲུག་དང་། མཚན་བཟང་པོ་སུམ་ཅུ་རྩ་གཉིས་དང་། དཔེ་བྱད་བཟང་པོ་བརྒྱད་ཅུ་
༣ དང་། སྐུ་འོད་འབར་བ་ལ་སོགས་པ་བཤད་པས། གང་ཟག་བློ་དམན་པ་འགའ་ཞིག་གིས་བསམ་པ་ལ། སངས་རྒྱས་ཀྱི་ཆེ་བའི་ཡོན་ཏན་དེ་ཙམ་པ་བསྒྲབ་པར་མི་ནུས་སེམས་པ་
ལ༑ མགོན་པོ་བྱམས་པའི་ཞལ་སྔ་ནས། འབྲས་བུ་ཚད་མེད་གྱུར་པ་ལ། །རྒྱུ་ལ་ཚད་ཡོད་ཇི་ལྟར་འགྱུར། །ཞེས་གསུངས་པས། འབྲས་བུ་ཚད་མེད་པ་དེ་ལྟ་བུ་དེ་རྒྱུ་རང་གི་
སེམས་ཀྱི་ཆོས་ཉིད་ལ་ཚང་ནས་ཡོད་པ་སྟེ། སྔར་བཤད་པའི་ལུང་དང་། གཞན་ཡང་དེ་བཞིན་གཤེགས་པའི་སྙིང་པོའི་མདོ་ལས། དེ་བཞིན་གཤེགས་པའི་སྐུ་ཡེ་ཤེས་དང་ལྡན་

སྤྱན་དང་ལྡན་པ་སེམས་ཅན་གྱི་ལུས་ཀྱི་ནང་ན་ཇི་བཞིན་མི་གཡོ་བར་བཞུགས་སོ། །ཞེས་གསུངས་པ་དང་། མགོན་པོ་བྱམས་པའི་ཞལ་ནས། མིར་གྱུར་སྐད་ཅིག་རེ་རེ་
ལ༑ །རྫོགས་པའི་བྱང་ཆུབ་འགྲུབ་པར་བྱེད། །དེ་བཞིན་ཞུམ་པར་མི་བྱའོ། །ཞེས་པ་དང་། སློབ་དཔོན་ཀླུ་སྒྲུབ་ཀྱི་ཞལ་ནས། ས་སྟེང་སྐལ་མིན་ཡོད་མིན་པས། །ཐམས་ཅད་
སངས་རྒྱས་འགྱུར་བ་ཡིན། །དེ་བས་རྫོགས་པའི་བྱང་ཆུབ་ནི། །བསྒྲུབ་ལ་སྒྱིད་ལུག་མི་བྱའོ། །ཞེས་གསུངས་པས། དད་གུས་དང་བརྩོན་འགྲུས་ཀྱི་སྒོ་ནས་བསྒྲུབ་པར་བྱའོ།
ཡོད་པ་རྒྱུ་ལས་དབྱིངས་རང་བཞིན་གྱི་རྣམ་པར་དག་པ་གཏན་ལ་ཕབ་པའི་སྐབས་ཏེ་དང་པོའོ།། །།གཉིས་པ་སྒྲུབ་པ་ལམ་གྱི་དབང་དུ་བྱས་ན། ལམ་གྱི་འཇུག་སྒོ་དང་། ཐེག་
པའི་ཁྱད་པར་དང་། གང་ཟག་གི་རིགས་དང་། དབང་པོའི་བྱེ་བྲག་དཔག་ཏུ་མེད་པ་ཞིག་གསུངས་ཏེ། དེ་སྐད་དུ་ཡང་། བདེ་མཆོག་རྩ་རྒྱུད་ལས། སེམས་ཅན་བསམ་པ་

།བསམ་མི་ཁྱབ། །སངས་རྒྱས་རོལ་པ་བསམ་མི་ཁྱབ། །ཟབ་མོའི་ཆོས་ལ་མ་མོས་ཀྱང་། །སྨད་པ་དག་ཏུ་མི་བྱའོ། །ཞེས་པ་དང་། ལང་ཀར་
2 ༄༅།
གཤེགས་པ་ལས། ཇི་སྲིད་སེམས་ནི་འཇུག་གི་བར། །ཐེག་པའི་མཐའ་ལ་ཐུག་པ་མེད། །སེམས་ནི་ཡོངས་སུ་དག་པ་ན། །ཐེག་པ་མེད་ཅིང་འགྲོ་བ་མེད། །ཅེས་པ་
ཐྭདང་། ཕལ་པོ་ཆེ་ལས། འཇིག་རྟེན་ཁམས་ནི་སྟོང་དག་ཏུ། །ངས་ནི་མདོ་སྡེ་མང་བཤད་ཀྱང་། །ཚིག་འབྲུ་ཐ་དད་དོན་གཅིག་སྟེ། །དེ་དག་བརྗོད་པར་ནུས་མ་ཡིན། །ཞེས་པ་
དང་། མཚན་ཡང་དག་པར་བརྗོད་པ་ལས། ཐེག་པ་སྣ་ཚོགས་ཐབས་ཚུལ་གྱིས། །འགྲོ་བའི་དོན་ལ་མཁས་པ་པོ། །ཞེས་པ་དང་། དཔལ་དུར་ཁྲོད་རྒྱན་གྱི་རྒྱུད་ལས། གཞན་
ཡང་ང་ཡིས་གསུངས་པའི་བཀའ། །གསུང་གཅིག་ཉིད་དུ་གསུངས་གྱུར་ཀྱང་། །དུ་མ་ཉིད་དུ་སོ་སོར་སྣང་། །ཆོས་ཚུལ་དུ་མའི་བྱེ་བྲག་དང་། །འདུ་ཤེས་དུ་མའི་བྱེ་བྲག་

གིས། །ཐེག་པའི་མཐའ་ལ་ཐུག་པ་མེད། །ཅེས་གསུངས་སོ། །དེ་དག་ཀྱང་གྲུབ་མཐའ་སྨྲ་བའི་དབང་དུ་བྱས་ན་གཉིས་ཏེ། ཕྱི་པ་མུ་སྟེགས་པ་དང་། ནང་པ་སངས་རྒྱས་
།འདི་གཉིས་ཀྱི་ཁྱད་པར་ཇི་ཙམ་ཞེ་ན། ལྷ་དཀོན་མཆོག་གསུམ་ལ་སྐྱབས་སུ་འགྲོ་བ་དང་མཆོད་པ་ནི་ནང་པ། འཇིག་རྟེན་པའི་ལྷ་ལ་སྐྱབས་སུ་འགྲོ་བ་དང་མཆོད་པ་ནི་ཕྱི་
པའོ། །གཞན་ཡང་བདག་ཁས་ལེན་པ་དང་མི་ལེན་པའི་ཁྱད་པར་གྱིས་ཀྱང་ཆོག་མོད་ཀྱི། སློབ་དཔོན་པའི་ཞལ་ནས། བཀའ་རྟགས་ཀྱི་ཕྱག་རྒྱ་བཞི་ཁས་ལེན་པ་ནི་ནང་པ། དེ་
ཁས་མི་ལེན་པ་ནི་ཕྱི་པ་ཞེས་གསུངས་སོ། །བཀའ་རྟགས་ཀྱི་ཕྱག་རྒྱ་བཞི་ནི། འདུས་བྱས་ཐམས་ཅད་མི་རྟག་པ། ཟག་པ་དང་བཅས་པ་ཐམས་ཅད་སྡུག་བསྔལ་བ། ཆོས་ཐམས་
ཅད་བདག་མེད་པ། མྱ་ངན་ལས་འདས་པ་ཞི་བའོ། །དེ་སྐད་དུ་ཡང་། རྩོད་པ་མི་མངའ་བར་བསྟོད་པའི་མདོ་ལས། འདུས་བྱས་ཐམས་ཅད་མི་རྟག་པ། །ཟག་དང་བཅས་པ་༧

ཌ ༄༅། །སྡུག་བསྔལ་ཏེ། །ཆོས་རྣམས་ཐམས་ཅད་བདག་མེད་པ། །སྟོང་པ་ཞི་བ་ཞེས་པ་དང་། །མཚན་ཉིད་འདི་བཞི་ཆོས་ཀྱི་རྒྱ། །སྨྲ་བ་ཀུན་གྱི་ཡུལ་མིན་
པས། །མི་ཕྱེད་ཁྱོད་ཀྱིས་གཞག་པར་བྱ། །ཞེས་གསུངས་སོ། །མུ་སྟེགས་བྱེད་དེ་དག་གི་ལྟ་བ་ནི། སྟོན་པ་སུམ་བརྒྱ་དྲུག་ཅུ་ལ་ལྟ་བ་སུམ་བརྒྱ་དྲུག་ཅུ། དེ་བསྡུ་ན་སྟོན་པ་དྲུག་
ཅུའི་ལྟ་བ་དྲུག་ཅུར་འདུས། དེ་བསྡུ་ན་རྟག་ཆད་གཉིས་སུ་འདུས་སོ། །རྟག་པར་ལྟ་བ་དྲུག །གང་ཟག་རྟག་པ། ཤེས་པ་རྟག་པ། དབང་ཕྱུག་རྟག་པ། སྐྱེས་བུ་རྟག་པ། ཚིག་
གི་དོན་དྲུག་རྟག་པ། རྟག་པའི་རྫས་དགུ་རྟག་པའོ། །ཆད་པར་ལྟ་བ་ལ་གཉིས། ཡོན་ཏན་ཁྱད་པར་ཅན་ཆད་པར་ལྟ་བ་དང་། ལས་རྒྱུ་འབྲས་ཅན་ཆད་པར་ལྟ་བའོ། །དང་པོ་ནི་
ལྷ་དཀོན་མཆོག་གསུམ་དང་། དེའི་ཆེ་བའི་ཡོན་ཏན་རྣམས་ཀྱང་མེད་ཟེར་བའོ། །གཉིས་པ་ནི་ལས་རྒྱུ་འབྲས་དང་ཚེ་སྔ་ཕྱི་ཡང་མེད་དེ། ཚེ་འདི་ནས་ཕ་རོལ་ཏུ་འགྲོ་བ་དང་། ཕ་

རོལ་ནས་འདིར་འོང་བ་ཡང་མེད། ད་ལྟའི་ལུས་འདི་ནི་སྤང་ལ་ཤ་མོ་རྡོལ་བའམ། ཆུ་ལ་ཆུ་བུར་རྡོལ་བ་དང་འདྲ་སྟེ། རྐྱེན་ལས་སྐྱེས་པ་ཡིན། འཆི་བའི་དུས་ན་ཡང་མེ་ཤི་བ་
༧ཎྜཱ དང་འདྲ་སྟེ། སེམས་མེ་སྟག་འདྲ་བ་དེ་དངོས་མེད་དུ་ཡལ་ནས། སྐྱེ་བ་ཕྱི་མ་ལེན་རྒྱུ་མེད། ལུས་ཐལ་བ་ལྟར་ཞིག་ནས་འགྲོ་ཟེར་ཏེ། རང་གི་ཆུང་མ་ལ་སྨྲས་པ། མཛེས་མ་མ་
ཤི་བར་ལ་བདེ་བར་སྤྱོད། །ཤི་ནས་དེ་ཡི་སྤྱོད་ཡུལ་མིན། །ལུས་ནི་ཐལ་བ་བཞིན་སོང་ནས། །སླར་འཚོ་བ་དག་ག་ལ་ཡོད། །གོའུ་ཏ་མས་ཡང་སྨྲས་པ། །དེ་དག་སྤྱང་ཁུའི་རྗེས་
བཞིན་བརྫུན། །ཞེས་ཟེར་རོ། །དེ་དག་ལ་སློབ་དཔོན་འཕགས་པ་ལྷས་གསུངས་པ། འཇིག་རྟེན་ཕ་རོལ་ཐེ་ཚོམ་ཡང་། །མཁས་པས་སྡིག་པ་རྣམ་པར་སྤང༌། །གལ་ཏེ་མེད་ན་
དེར་ཟད་མོད། །གལ་ཏེ་ཡོད་ན་ཆད་ལྟ་བརླག །ཅེས་གསུངས་སོ། །གྲུབ་མཐའ་ངན་པ་དེ་དག་ལ་ཞེ་སྡང་གི་སྒོ་ནས་སྨྲར་མི་རུང་སྟེ། རྣམ་པར་སྣང་མཛད་རིང་པའི་རྒྱུ། །མུ་

།སྟེགས་ཅན་ལ་སྨད་མི་བྱ། །ཞེས་པ་དང་། སློབ་དཔོན་བྷ་བ་བས་ཀྱང་། ཕྱི་རོལ་པ་དང་ཉན་ཐོས་རང་རྒྱལ་དང་། །ཐེག་པ་ཆེ་དང་གསང་སྔགས་བླ་a| ༄༅།
ན་མེད། །ལམ་ཚོལ་ཞུགས་དང་ལམ་ཞུགས་ལམ་ཆེན་ཞུགས། །གྲུབ་པའི་མཐའ་རྣམས་སྨད་པ་མཐོལ་ལོ་བཤགས། །ཞེས་གསུངས་པས། ཕྱི་རོལ་པའང་ལམ་ཚོལ་བ་ལ་
༈ ཞུགས་པའོ། །ནང་པ་སངས་རྒྱས་པ་ལ་གཉིས་ཏེ། ཐེག་པ་ཆུང་ངུ་དང་། ཐེག་པ་ཆེན་པོའོ། །དེ་ལ་ཐེག་པ་ཞེས་པ་འདི་རང་གི་རྣམ་པར་བཞག་པ་ལ་བཞི་སྟེ། ངོ་བོ་
དང་། དབྱེ་བ་དང་། ངེས་ཚིག་དང་། ལྗང་ཚད་དོ། །དེ་ལ་ངོ་བོ་ནི། ཤེས་རབ་དང་སྙིང་རྗེ་ཁོ་ནའོ། །དབྱེ་བ་ནི། བཞི་དང་། གསུམ་དང་། གཉིས་དང་། གཅིག་ཏུ་
གསུངས་ཏེ། དང་པོ་ནི་ཤེས་རབ་ཡེ་ཤེས་གསལ་བ་ལས། ཉན་ཐོས་རྣལ་འབྱོར་སྐོམ་པས་གདུང་། །རྐྱེན་རྟོགས་ལུས་ལ་ཟོན་དང་ལྡན། །བྱང་ཆུབ་སེམས་དཔའ་འཇིགས་ཤིང་

སྐྲག །མངའ་བདག་འབྲས་བུ་སྔགས་ཀྱི་ཚུལ། །ཞེས་གསུངས་སོ། །གཉིས་པ་ནི་ཕྱག་ན་རྡོ་རྗེ་དབང་བསྐུར་བའི་རྒྱུད་ལས། ཉན་ཐོས་རང་རྒྱལ་བདེ་གཤེགས་ཀྱི། །ཐེག་པ་
རྣམ་པ་གསུམ་དུ་ནི། །རྒྱལ་བ་རྡོ་རྗེ་འཛིན་པ་ཡིས། །བཙུན་མོའི་བྷ་ག་སོགས་ལ་གསུངས། །ཞེས་སོ། །གསུམ་པ་ནི་ཕ་རོལ་ཏུ་ཕྱིན་པ་ལས། ཐེག་པ་ནི་གཉིས་ཏེ། ཆེན་པོ་
དང་། ཆུང་ངུའོ། །ཞེས་པ་དང་། བཞི་པ་ནི་སྤང་སྐོང་ལས། ཐེག་པ་ནི་གཅིག་སྟེ། གཉིས་དང་གསུམ་དུ་དྲང་པ་མ་མཆིས་ཏེ། གཅིག་ཁོ་ནའོ་ཞེས་གསུངས་སོ། །ངེས་
ཚིག་ནི། ཡ་ནའི་སྒྲ་ལས་དྲངས་པས། འདི་འདེགས་པས་ན་ཐེག་པ། འདིས་འདེགས་པས་ན་ཐེག་པ། འདིར་འདེགས་པས་ན་ཐེག་པ་སྟེ། རྒྱུ་ལམ་འབྲས་བུ་གསུམ་ལ་སྦྱར་
།ལྡང་ཚད་ནི། ལྟ་བ། སྒོམ་པ། འབྲས་བུ། སྤྱོད་པ་བཞི་ཚང་བར་སྟོན་ན་ཐེག་པར་ལྡང་བའོ་ཞེས་མཁས་པ་རྣམས་ཀྱིས་བཤད་དོ། །དེ་ལ་ཐེག་པ་ཆེ་ཆུང་གི་ཁྱད་པར་ཇི་

།ཙམ་ཞེ་ན། ཤེས་རབ་དང་སྙིང་རྗེ་ཆེ་བ་ནི་ཐེག་པ་ཆེན་པོ། །དེ་གཉིས་ཆུང་བ་ནི་ཐེག་པ་ཆུང་ངུའོ། །དེ་ཡང་ཐེག་པ་ཆུང་ངུ་རྣམས་ནི་སྙིང་རྗེ་ཆུང༄༅།
སྟེ། སེམས་ཅན་གྱི་དོན་མི་བྱེད། ཤེས་རབ་ཆུང་སྟེ་གང་ཟག་གི་བདག་མེད་ཙམ་ལས་མ་རྟོགས་སོ། །ཐེག་པ་ཆེན་པོ་པ་ནི་སྙིང་རྗེ་ཆེ་སྟེ་སེམས་ཅན་གྱི་དོན་བྱེད། ཤེས་རབ་ཆེ་
a སྟེ་བདག་མེད་གཉིས་རྟོགས་སོ། །དེ་ལ་གང་ཟག་གི་བདག་མེད་ནི་ཉེར་བར་ལེན་པའི་ཕུང་པོ་ལྔ། མི་རྟག་པ་དང་། སྡུག་བསྔལ་བ་དང་། བདག་མེད་པ་དང་། སྟོང་པར་
རྟོགས་པའོ། །ཆོས་ཀྱི་བདག་མེད་ནི་ཕུང་པོ་དང་ཁམས་དང་སྐྱེ་མཆེད་རྣམས་གཟུང་བ་དང་འཛིན་པའི་མཚན་ཉིད་ཀྱིས་སྟོང་པའོ། །སྙིང་རྗེ་ནི་གསུམ་སྟེ། སེམས་ཅན་ལ་
དམིགས་པ་དང་། ཆོས་ལ་དམིགས་པ་དང་། དམིགས་པ་མེད་པའོ། །སེམས་ཅན་ལ་དམིགས་པ་ནི་སེམས་ཅན་སྡུག་བསྔལ་གསུམ་མམ་བརྒྱད་ཀྱི་དུཿ ཁ་བ་ལ་དམིགས་ནས་དེ་

དང་བྲལ་བར་འདོད་པ་སྟེ། སོ་སོའི་སྐྱེ་བོས་བསྡུས་པའོ། །ཆོས་ལ་དམིགས་པ་ནི་ཆོས་ཐམས་ཅད་ཀྱི་མཚན་ཉིད་དམ་རང་བཞིན་མེད་པར་མ་རྟོགས་པ་ལ་བརྩེ་བའི་བསམ་པ་
སྟེ། ས་བདུན་པ་མན་ཆད་ཀྱིས་བསྡུས་པའོ། །དམིགས་པ་མེད་པ་ནི། ཆོས་ཐམས་ཅད་སྟོང་པ་དང་སྙིང་རྗེ་དབྱེར་མེད་པ་གཉིས་སུ་མེད་པའི་ཡེ་ཤེས་རྟོགས་པའི་དབང་གིས་
དམིགས་སུ་མེད་བཞིན་དུ་སྙིང་རྗེ་མི་འགོག་པ་སྟེ། ས་བརྒྱད་པ་ཡན་ཆད་ཀྱི་རྒྱུད་ཀྱིས་བསྡུས་པའོ། །ཐེག་པ་ཆུང་ངུ་ལ་གཉིས་ཏེ། ཉན་ཐོས་དང་རང་སངས་རྒྱས་སོ། །དང་པོ་
ལ་གཉིས། ཉན་ཐོས་བྱེ་བྲག་སྨྲ་བ་དང་། མདོ་སྡེ་པའོ། །རང་སངས་རྒྱས་ལ་ཡང་གཉིས་ཏེ། དབང་པོ་རྟུལ་པོ་ནེ་ཙོ་ལྟར་ཁྱུས་ལྡིང་བ་དང་། དབང་པོ་རྣོན་པོ་བསེ་རུ་ལྟར་
གཅིག་པུར་གནས་པའོ། །དེ་དག་གི་ལམ་ནི་རྟེན་འབྲེལ་བཅུ་གཉིས་མྱ་ངན་ལས་འདས་པའི་རྒྱུ་འབྲས་སུ་འདོད་པའོ། །ཉན་ཐོས་དང་རང་སངས་རྒྱས་ཞི་བ་ཕྱོགས་གཅིག་འགའ་

།ཞིག་གི་བྱང་ཆུབ་ནི་མཚོ་ལ་འཁྱག་པ་ཞུ་བའམ། ནམ་མཁའ་སྤྲིན་དེངས་པ་ལྟར་ཅི་ཡང་མེད་པར་འདོད་དོ། །དེ་ནི་རྫོགས་པའི་སངས་རྒྱས་ལ་དམྱལ་n ༄༅།
བར་སྐྱེ་བ་བས་ཀྱང་ཐག་རིང་བར་བཤད་དོ། །མགོན་པོ་བྱམས་པའི་ཞལ་ནས། དམྱལ་བར་འགྲོ་བས་བྱང་ཆུབ་ལ། །གཏན་གྱི་གེགས་བྱེད་མ་ཡིན་ཏེ། །ཉན་ཐོས་དག་གི་ས་དག་
དང་། །རང་སངས་རྒྱས་ཀྱིས་གེགས་བྱེད་དོ། །ཞེས་པ་དང་། དཀོན་མཆོག་བརྩེགས་པ་ལས། ཉན་ཐོས་རྣམས་ནི་ས་བོན་མེས་ཚིག་པ་དང་འདྲའོ། །ཞེས་གསུངས་སོ། །བླ་
མའི་ཞལ་ནས། དེ་དག་ནི་དུས་རེ་ཞིག་ལ་དགོངས་པ་ཡིན་ཏེ། སངས་རྒྱས་ཀྱི་སྐུ་གསུང་ཐུགས་ཀྱི་འོད་ཟེར་གྱིས། ཟག་པ་མེད་པའི་དབྱིངས་ནས་ཏིང་ངེ་འཛིན་ལས་བསྐུལ་
ཏེ། བྱང་ཆུབ་མཆོག་ཏུ་སེམས་བསྐྱེད་ནས་ཐེག་པ་ཆེན་པོའི་ལམ་ལ་བསླབས་པས་མཐར་སངས་རྒྱས་སུ་འགྱུར་རོ། །ཞེས་གསུངས་ཏེ། ཞིབ་པར་ནི་གཞན་དུ་ཤེས་པར་བྱའོ།

གྲུབ་མཐའ་འམ་ཐེག་པའི་ཁྱད་པར་བག་རེའང་ཤེས་དགོས་ཏེ། ཕྱག་རྒྱ་ཆེན་པོ་དང་རྫོགས་པ་ཆེན་པོ་པ་ཡིན་ཟེར་ནས། ལྟ་བ་མཐོ་བར་བྱེད་པ་ཀུན་ཀྱང་མུ་སྟེགས་རྒྱང་འཕེན་པ་
དང་། ཉན་ཐོས་ཞི་བ་ཕྱོགས་གཅིག་པར་སོང་བ་ཡང་འགའ་རེ་མཐོང་བས་སོ། །དེའི་ཕྱིར་བླ་མ་མཁས་པའི་རྗེས་སུ་འབྲངས་ནས། ཐོས་བསམ་གྱིས་ལྟ་བ་རྣམ་པར་དག་པ་གཏན་
ལ་འབེབས་པར་བྱེད་པ་གལ་ཆེའོ། །སྒྲུབ་པ་ལམ་ལས་ཕྱི་པ་མུ་སྟེགས་པ་དང་། ཉན་ཐོས་དང་། རང་སངས་རྒྱས་ཀྱི་འདོད་པ་ཅུང་ཟད་བསྟན་པའི་སྐབས་སྟེ་གཉིས་
པའོ།། །།ཐེག་པ་ཆེན་པོ་ལ་གཉིས་ཏེ། རྒྱུ་མཚན་ཉིད་ཀྱི་ཐེག་པ་དང་། འབྲས་བུ་རྡོ་རྗེའི་ཐེག་པའོ། །དེ་ལ་རྒྱུ་ལམ་དུ་བྱེད་པས་རྒྱུའི་ཐེག་པ་ཞེས་བྱ་ལ། འབྲས་བུ་ལམ་དུ་
བྱེད་པས་འབྲས་བུའི་ཐེག་པ་ཞེས་བྱའོ། །རྒྱུ་ལམ་དུ་བྱེད་པའི་གོ་བ་ནི། འབྲས་བུ་སངས་རྒྱས་ཀྱི་ས་ན་མེད་པ། སངས་རྒྱས་ཐོབ་པའི་རྒྱུ་ཕ་རོལ་ཏུ་ཕྱིན་པ་དྲུག་ལ་སོགས་པ་ལམ་
20

2 །དུ་བྱེད་པས་རྒྱུའི་ཐེག་པ་ཞེས་བྱའོ། །འབྲས་བུ་སངས་རྒྱས་ཀྱི་ས་ན་ཡོད་པ་གསང་སྔགས་དང་། རིག་སྔགས་དང་། སྙིང་པོ་དང་། ཕྱག་རྒྱ་
དང་། ཏིང་ངེ་འཛིན་དང་། རྫོགས་པའི་རིམ་པ་བདེ་བ་ཆེན་པོ་དང་། ལྷའི་སྐུ་བསྒོམས་པས་ན་འབྲས་བུའི་ཐེག་པ་ཞེས་བྱའོ། །འབྲས་བུ་ལམ་དུ་བྱེད་པ་ཞེས་པ་དེ། འབྲས་བུ་
དངོས་སམ། གཟུགས་བརྙན་ལམ་དུ་བྱེད། དང་པོ་ལྟར་ན་ཐུག་པ་མེད་པར་འགྱུར་ལ། གཉིས་པ་ལྟར་ན་མི་གྲོལ་ཏེ་མེ་ལོང་ནང་གི་གཟུགས་བརྙན་བསྒོམས་ཀྱང་བཞིན་དངོས་སུ་
མི་འགྱུར་བ་བཞིན་ནོ། །ཞེ་ན་དེ་ནི་དཔེ་དོན་མི་མཐུན་ཏེ། ཁོ་བོ་ཅག་ནི་དམ་ཚིག་གི་འཁོར་ལོ་ལ་ཡེ་ཤེས་ཀྱི་འཁོར་ལོས་རྒྱས་བཏབ་ནས་གཉིས་མེད་དུ་སྒོམ་པ་དང་། ཕུང་པོ་དང་
ཁམས་དང་སྐྱེ་མཆེད་རྣམས་ལྷ་དང་ལྷ་མོའི་རྣམ་པར་རྒྱས་བཏབ་ནས་བསྒོམ་པའོ། །རྒྱས་བཏབ་པས་མི་འགྱུར་ཞེ་ན་འགྱུར་ཏེ། ཐམས་ཅད་གསང་ཆེན་གྱི་རྒྱུད་ལས། རྒྱུ་ལ་.

འབྲས་བུ་རྒྱས་གདབ་ཅིང་། །འབྲས་བུ་ལ་ཡང་རྒྱུ་རྒྱས་གདབ། །དེ་ལྟར་སྒོམ་པ་དེ་ཉིད་ནི། །གསང་སྔགས་སྤྱོད་པ་དེ་ཉིད་ཡིན། །ཞེས་པ་དང་། གང་དང་གང་ལ་རྒྱས་གདབ་
༧བྷཱུ པ༑ །དེ་དང་དེ་ཡི་རྣམ་པར་འགྱུར། །ཞེས་གསུངས་ཏེ། དཔེར་ན་གསེར་འགྱུར་གྱི་རྩི་དང་འདྲའོ། །གསེར་འགྱུར་གྱི་རྩིས་ནི། གསེར་སྲང་གཅིག་གིས་ལྕགས་སྲང་སྟོང་
གསེར་དུ་འགྱུར་བ་ལྟར། གསང་སྔགས་ཀྱི་ཆེ་བས་ཚེ་འདི་ལ་བདེ་གཤེགས་བྱེད་པའོ། །དེ་སྐད་དུ་ཡང་དགོངས་པ་ལུང་སྟོན་ལས། གསེར་འགྱུར་རྩི་ཡི་རྣམ་པ་ཡིས། །ལྕགས་
ནི་གསེར་དུ་བྱེད་པ་ལྟར། །དེ་བཞིན་སྔགས་ཀྱི་རྣམ་པ་ཡིས། །མི་ལ་བདེ་གཤེགས་བྱེད་པར་འགྱུར། །ཞེས་པ་དང་། དཔལ་སམྦུ་ཊ་ལས། བྱང་ཆུབ་སེམས་ནི་སུམ་ཅུ་
གཉིས། །གང་ཚེ་འདི་ནི་ཡོངས་གང་བ། །དེ་ཚེ་ལས་ཀྱི་ལུས་ཞིག་ནས། །ལྷ་ཡི་ལུས་སུ་གྱུར་ཏེ་མཐོང༌། །ཞེས་པ་དང་། ཡང་དེ་ཉིད་ལས། རང་གི་ལུས་ལ་སངས་
Z224

། རྒྱས་བཞུགས། །གཞན་དུ་གང་ནའང་སངས་རྒྱས་མེད། །མི་ཤེས་མུན་པས་བསྒྲིབས་པ་རྣམས། །ལུས་ལས་གཞན་དུ་སངས་རྒྱས་འདོད། །ཅེས་
གསུངས་སོ། །དེ་ལྟར་ན་ཐེག་པ་དེ་གཉིས་ལ་ཁྱད་པར་ཅི་ཡོད་ཅེ་ན། ཁྱད་པར་མང་སྟེ། དོན་གཅིག་ན་ཡང་མ་རྨོངས་དང་། །ཐབས་མང་དཀའ་བ་མེད་པ་དང་། །དབང་པོ་
རྣོན་པོས་དབང་བྱས་ཕྱིར། །སྔགས་ཀྱི་ཐེག་པ་ཁྱད་པར་འཕགས། །ཞེས་གསུངས་པས་སངས་རྒྱས་ཐོབ་པར་དོན་གཅིག་ན་ཡང་། མ་རྨོངས་པ་དང་། ཐབས་མང་བ་
དང་། དཀའ་བ་མེད་པ་དང་། དབང་པོ་རྣོན་པོའི་སྤྱོད་ཚུལ་ཡིན་པ་དང་། གཞན་ཡང་དམིགས་པ་བླ་ན་མེད་པ་ལ་སོགས་པ་ཁྱད་པར་བཅུ་གཉིས་དང་། སྡེ་སྣོད་གསུམ་དུ་མ་
འདུས་ཏེ། རིག་པ་འཛིན་པའི་སྡེ་སྣོད་བཞི་པར་བཞག་པས་ལམ་ཤིན་ཏུ་མྱུར་བར་གསུངས་པས་ཁྱད་པར་ཆེའོ། །དེ་སྐད་དུ་ཡང་རིན་ཆེན་འབར་བའི་རྒྱུད་ལས། མདོ་སྡེ་འདུལ་བ་
ཝཱ

མངོན་པའི་ཆོས། །དམན་པའི་སྡེ་སྣོད་དང་པོར་གསུངས། །རིག་འཛིན་སྡེ་སྣོད་ཕྱི་ནས་སོ། །ཞེས་པ་དང་། ཐམས་ཅད་གསང་ཆེན་གྱི་རྒྱུད་ལས། ཐབས་ཆེན་དག་དང་ལྡན་པ་
ལ༑ །ཉོན་མོངས་བྱང་ཆུབ་ཡན་ལག་འགྱུར། །འཁོར་བ་ཞི་བའི་བདག་ཉིད་དེ། །སྔགས་ཀྱིས་གསང་བའི་དུག་བཞིན་ནོ། །ཞེས་གསུངས་པ་དང་། སམྦུ་ཊ་ལས། བསྐལ་བ་
བྱེ་བ་གྲངས་མེད་པར། །རྙེད་པར་དཀའ་བའི་སངས་རྒྱས་ཀྱང་། །གང་གིས་ཚེ་འདི་ཉིད་ལ་ནི། །བདེ་བླག་ཉིད་དུ་ཐོབ་པར་འགྱུར། །ཞེས་པ་ལ་སོགས་པའི་ལུང་མང་དུ་ཡོད་དེ་
འདིར་མ་བྲིས་སོ། །དེ་ལ་མཚན་ཉིད་པ་ཁ་ཅིག་ན་རེ། ལུང་དེ་དག་ནི་གསང་སྔགས་པ་ཁྱེད་རང་འདོད་པའི་ལམ་ལ་བསྟོད་པར་ཟད་ཀྱིས། དུས་གསུམ་གྱི་སངས་རྒྱས་ཐམས་
ཅད་ཀྱི་གཤེགས་ཤུལ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཡིན་ཏེ། འཕགས་པ་སྡུད་པ་ལས། ཀུན་ལམ་ཕ་རོལ་ཕྱིན་པ་འདི་ཡིན་གཞན་མ་ཡིན། །ཞེས་པ་དང་། ཤེས་རབ་
24

ཐོ ༄༅། ། སྙིང་པོ་ལས། དུས་གསུམ་དུ་རྣམ་པར་བཞུགས་པའི་སངས་རྒྱས་ཐམས་ཅད་ཀྱང་། ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལ་བརྟེན་ནས། བླ་ན་མེད་པ་
ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས་སོ། །ཞེས་གསུངས་སོ་ཞེ་ན། ཕ་རོལ་ཏུ་ཕྱིན་པ་ནས་གཏན་ལ་ཕབ་པའི་ཆོས་ཐམས་ཅད་ཀྱི་རང་བཞིན་
སྟོང་པ་ཉིད་དེ་ནི་བདག་ཅག་ཀྱང་འདོད་པ་ཡིན་ཏེ་ལམ་ཐུན་མོང་བ་ཡིན་ལ། འདིར་ནི་ཐབས་མང་བ་སྔར་བསྟན་པ་རྣམས་ཀྱིས་ཚེ་གཅིག་ལུས་གཅིག་གིས་སངས་རྒྱས་པའི་ལུང་
མང་པོ་ཡོད་དེ་ཡིག་གེ་མང་གིས་དོགས་པས་འདིར་མ་བྲིས་སོ། །མདོར་བསྡུ་ན་རྒྱུ་མཚན་ཉིད་ཀྱི་ཐེག་པ་ལ་ནི་སྔགས་ནས་བསྟོད་པ་གཅིག་ཀྱང་མེད་ལ། འབྲས་བུ་རྡོ་རྗེའི་ཐེག་པ་
ལ་ནི་མདོ་སྡེ་རིན་པོ་ཆེ་དུ་མ་ནས་བསྟོད་པས། ཁྱད་པར་ཆེ་བ་ནི་འདི་ཁོ་ནས་ཤེས་སོ། །དེ་སྐད་དུ་ཡང་། མདོ་སྡེ་གསང་བ་ལུང་བསྟན་ལས། རྒྱུ་ལ་སྦྱོར་བ་རྒྱུ་ཡི་ཆོས། །
25

འཁོར་ལོ་ཤིན་ཏུ་བསྐོར་བྱས་ནས། །འབྲས་བུའི་ཐེག་པ་ཉེ་ལམ་ཞིག །དུས་ཚིགས་ཕྱི་མར་འབྱུང་བར་འགྱུར། །ཞེས་བསྟོད་པ་དང་། མདོ་སྡེ་གདམས་ངག་དབོགས་པའི་རྒྱལ་
པོ་ལས། ང་ནི་འདི་ནས་མི་སྣང་ནས། །ལོ་ནི་བརྒྱ་དང་ཉི་ཤུ་ན། །བསྟན་པའི་སྙིང་པོ་དམ་པ་ཞིག །འཛམ་གླིང་ལྷོ་ཡི་ཕྱོགས་སུ་ནི། །རྒྱལ་པོ་ཛ་ཞེས་བྱ་བ་ལ། ཐུགས་རྗེས་
མཐུན་པའི་བྱིན་རླབས་ཀྱིས། །ཕྱག་ན་རྡོ་རྗེས་སྣང་བར་བྱེད། །ཅེས་པ་དང་། མདོ་སྡེ་བརྩེགས་པ་ལས། དེ་བཞིན་ང་ཡི་སྲས་རྣམས་ཀྱང་། །མདོ་སྡེ་འདུལ་བ་མངོན་པ་
གསུམ། །རིམ་པའི་རྗེས་ལ་མན་ངག་འདི། །རྟོགས་པས་ཀུན་མཁྱེན་ཡོངས་སུ་འགྲུབ། །ཅེས་བསྟོད་པ་དང་། འཕགས་པ་ཞི་བའི་བློ་གྲོས་ཀྱིས་ཞུས་པའི་མདོ་ལས། ཞི་བའི་
བློ་གྲོས། སྐྱེས་བུ་སྟོབས་ཆུང་བ་དང་། སྟོབས་ཀྱི་ཤིང་རྟས་ཡུན་རིང་ཞིག་བགྲོད་པར་བྱ་བའི་གནས་དེར། རྐང་མགྱོགས་གྲུབ་པའམ་ཉི་མ་དང་ཟླ་བས་ནི་མྱུར་དུ་འགྲོ་བར་
265

༄༅། །བྱེད་དོ། །དེ་བཞིན་དུ་ཕ་རོལ་ཏུ་ཕྱིན་པ་ལ་སྤྱོད་པའི་རིགས་ཀྱི་བུ་དག་བསྐལ་པ་རབ་འབྱམས་དག་གིས་མྱ་ངན་ལས་འདས་པའི་ས་དེར། རིག་སྔགས་
འཆང་རབ་ཏུ་བསྒྲབས་ནས་འཇུག་པས་ཚེ་འདི་ཉིད་ལ་འཇུག་པ་ནི་མཐུ་མི་མཉམ་པ་ལ་བསྟན་པའི་ཕྱིར་རོ། །ཞེས་གསུངས་པ་དང་། གསང་བ་འཛིན་གྱི་མདོ་ལས། རྡོ་རྗེ་སེམས་
དཔའ་ཉོན་ཅིག །སྔགས་ཀྱི་ཐེག་པ་མཆོག་གི་དབང་ཕྱུག་གསང་བ་ཆེན་པོ་དེ་ཡིས་སངས་རྒྱས་ཐོབ་པར་ནུས་ཀྱི། ཐེག་པ་གཞན་གྱི་བསྐལ་པ་བྱེ་བས་ཀྱང་སངས་རྒྱས་ཐོབ་པར་མི་
འགྱུར་རོ། །ཞེས་གསུངས་པ་དང་། སློབ་དཔོན་ཀླུ་སྒྲུབ་ཀྱི་ཞལ་སྔ་ནས་ཀྱང་། འདོད་ཆགས་དང་བྲལ་བའི་ལམ་ལ་མངོན་པར་བརྩོན་པ་རྣམས་ཀྱང་། ཕྱག་རྒྱ་ཆེན་པོ་གཉིས་སུ་
མེད་པ་བསྒོམ་པ་མེད་པར་སངས་རྒྱས་པ་མ་ཡིན་ནོ།།ཞེས་གསུངས་པས་ཐེག་པ་ནི་མཆོག་ཏུ་གྱུར་པས་ཡིད་ཆེས་པར་གྱིས་ཤིག །གཞན་ཡང་རྡོ་རྗེའི་ཐེག་པ་ཞེས་པ་ནི། མཚོན་
12

བྱེད་བྱང་ཆུབ་སེམས་ལ་རྡོ་རྗེའི་ཐེག་པ་ཞེས་བྱ་སྟེ། གསང་བ་འདུས་པའི་རྒྱུད་ཕྱི་མ་ལས། བུད་མེད་བདེ་མཆོག་ཕུན་སུམ་ཚོགས། །དགའ་བྲལ་ཤིན་ཏུ་ལོངས་སྤྱོད་རྫོགས།
རྗེའི་ཐེག་པ་ཞེས་བཤད་དོ། །ཞེས་གསུངས་པ་དང་། ཡང་ལུས་ངག་ཡིད་གསུམ་རྡོ་རྗེ་ལྟར་མཐུ་བསྐྱེད་པར་བྱེད་པས་ན་རྡོ་རྗེ་ཐེག་པ་ཞེས་བྱ་སྟེ། ཐམས་ཅད་གསང་ཆེན་གྱི་རྒྱུད་
ལས། ཐ་མལ་རྣམ་རྟོག་སྒོ་གསུམ་པོ། །ཚེ་འདི་ཉིད་ལ་རྡོ་རྗེ་ལྟར། །བྱིན་གྱིས་བརླབས་པར་འགྱུར་བས་ན། །རྡོ་རྗེ་ཐེག་པ་ཞེས་བཤད་དོ། །ཞེས་གསུངས་པ་དང་། ཡང་
སངས་རྒྱས་ཐམས་ཅད་ཀྱི་ཐུགས་སྟོང་པ་ཉིད་ལ་རྡོ་རྗེའི་ཐེག་པ་ཞེས་བྱ་སྟེ། གསང་ཆེན་གྱི་རྒྱུད་ལས། རྡོ་རྗེ་རྡོ་རྗེ་ཞེས་བྱ་བ། །སྟོང་པ་ཉིད་ནི་རྡོ་རྗེར་བརྗོད། །དེ་ཉིད་བགྲོད་པས་
ཐེག་པའོ། །ཞེས་གསུངས་སོ། །གཞན་ཡང་མཚན་གྱི་བྱེ་བྲག་གསང་སྔགས་ཀྱི་ཐེག་པ་དང་། འབྲས་བུའི་ཐེག་པ་དང་། བླ་ན་མེད་པའི་ཐེག་པ་ཞེས་བྱ་སྟེ། དེ་དག་ཏུ་འཇོག་
28

B ༄༅། །པའི་ལུང་དང་། རིག་པ་འཛིན་པའི་སྡེ་སྣོད་ཀྱི་ཆེ་བ་དང་། ལམ་མྱུར་ཞིང་ཐབས་མང་བ་ལ་སོགས་པའི་ཁྱད་པར་རྣམས་ནི་རྒྱས་པར་གསང་སྔགས་
ཀྱི་གྲུབ་མཐའ་ཆེན་མོ་མཐའ་གཉིས་རྣམ་སེལ་དུ་ཤེས་པར་བྱའོ། །རྒྱུ་མཚན་ཉིད་ཀྱི་ཐེག་པ་ལ་གཉིས་ཏེ། ཐེག་པ་ཆེན་པོ་སེམས་ཙམ་དང་། དབུ་མ་པའོ། །སེམས་ཙམ་པ་ལ་
གཉིས་ཏེ། རྣམ་པར་བདེན་པ་འདོད་པ་དང་། བརྫུན་པར་འདོད་པའོ། །དབུ་མ་པ་ལ་གཉིས་ཏེ། སྒྱུ་མ་ལྟར་གཉིས་སུ་མེད་པར་སྨྲ་བ་དང་། རབ་ཏུ་མི་གནས་པའོ། །ཐེག་པ་
ཆེན་པོ་དེ་གཉིས་ཀྱི་ལམ་ལ་འཇུག་པའི་གང་ཟག་ནི། དང་པོ་སྐྱབས་སུ་འགྲོ་བ་དང་སེམས་བསྐྱེད་པ་སྔོན་དུ་སོང་བས་གཞི་ཚུལ་ཁྲིམས་དང་ལྡན་པར་བྱ་བའི་ཕྱིར་སྡོམ་པ་བླངས་པ་
དང་། སྡོམ་པ་དང་ལྡན་པ་དེས་ཐོས་བསམ་བྱ་བ་དང་། ཐོས་བསམ་བྱས་པ་དེས་ཚད་མེད་པ་བཞི་དང་། ཕ་རོལ་ཏུ་ཕྱིན་པ་དྲུག་དང་། བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་
20

བདུན་དང་། ལམ་ལྔ་དང་། ས་བཅུ་རྣམས་བསྒོམས་པ་ལས་བསྐལ་བ་གྲངས་མེད་གསུམ་མམ། བདུན་ནམ། སུམ་ཅུ་རྩ་གཉིས་ཀྱིས་སངས་རྒྱས་པར་འདོད་པའོ། །བསྐལ་བ་
གྲངས་མེད་དེ་དག་ཀྱང་དབང་པོ་ཐ་མ་ལེ་ལོ་ཆེ་ཞིང་བརྩོན་འགྲུས་ཆུང་བའི་དབང་དུ་བྱས་པའོ། །དབང་པོ་འབྲིང་དང་རབ་ཀྱིས་ནི་ལོ་གྲངས་མེད་གསུམ་མམ། ཟླ་བའམ། ཞག་
གམ། ཐུན་ཚོད་དམ། འཕོ་བའམ། ཆུ་ཚོད་དམ། ཆུ་སྲང་དང་། ཐང་ཅིག་ཡུད་ཙམ་གྱིས་རྫོགས་པ་ཡང་སྲིད་ཀྱིས། སྐད་ཅིག་མ་གྲངས་མེད་ཀྱིས་རྫོགས་པ་ནི་མི་སྲིད་
གསུངས་སོ། །དེ་དག་ནི་གྲངས་ཀྱི་དབྱེ་བ་དང་། ལམ་གྱི་བགྲོད་ཚུལ་མདོར་བསྟན་པ་ཡིན་གྱིས། གསལ་བའི་དབྱེ་བ་རྒྱས་པ་ནི་མ་ཡིན་ནོ། །དེ་ཅིའི་ཕྱིར་ཞེ་ན། ཉམས་ལེན་
སྟོན་པའི་དུས་ཡིན་གྱི། ཤེས་བྱ་གཏན་ལ་འབེབས་པའི་དུས་མ་ཡིན་པ་དང་། མཚན་ཉིད་ཐེག་པར་བློ་མ་སྦྱངས་པ་དང་། སྔགས་འཆང་བདག་གིས་གཉེར་བྱ་དངོས་མ་ཡིན་པའོ།།

།དེ་དག་ལེགས་པར་ཤེས་པར་འདོད་ན་མཚན་ཉིད་ཀྱི་སྟོན་པ་ཤེས་རབ་ཅན་གྱི་སྐུ་གཉེར་དུ་བཞེས་ནས་གྲུབ་མཐའ་རྒྱས་པ་མང་དུ་བྱས་པ་ཡོད་པས་དེ་ཁ་
དག་ཏུ་ཤེས་པར་བྱའོ། །རྡོ་རྗེ་ཐེག་པའི་ནང་ཚན་གྱི་དབྱེ་བ་ལ་གཉིས་ཏེ། གསང་སྔགས་ཐབས་ཀྱི་ལམ་དང་། ཕྱག་རྒྱ་ཆེན་པོ་ཤེས་རབ་ཀྱི་ལམ་མོ། །ཐབས་ལམ་གྱི་གོ་བ་
ཎྜཱནི། ཐབས་མང་དཀའ་བ་མེད་པ་དང་། །ཞེས་གསུངས་པས་དབང་བཞི་དང་། བསྐྱེད་པའི་རིམ་པ་དང་། རྫོགས་པའི་རིམ་པ་རྩ་དང་། རླུང་དང་། ཐིག་ལེ་དང་། ཡིག་འབྲུ་
དང་། ལས་ཀྱི་ཕྱག་རྒྱ་དང་། རྨི་ལམ་དང་། བར་དོ་དང་། གཏུམ་མོ་དང་། འཕོ་བ་དང་། འཆི་ཀ་མའི་གདམས་ངག་དང་། སྒྱུ་ལུས་ལ་སོགས་པའི་ཐབས་རྣམས་ཅི་
རིགས་པར་བསྒོམ་པའོ། །ཤེས་རབ་ཀྱི་ལམ་གྱི་གོ་བ་ནི། ཐབས་དེ་རྣམས་གང་ཡང་མི་བསྒོམ་སྟེ། རང་གི་ཤེས་རབ་དང་། བླ་མ་མཁས་པའི་གདམས་ངག་གིས་རང་གི་
༣

སེམས་ཉིད་གཉུག་མ་རྣལ་མ་མ་བཅོས་པ་གཉིས་སུ་མེད་པའི་ཡེ་ཤེས་ཕྱག་རྒྱ་ཆེན་པོ་ངོ་ཤེས་པར་བྱས་ནས་བསྒོམ་པའོ། །དེ་སྐད་དུ་ཡང་། དཔལ་དགྱེས་པ་རྡོ་རྗེ་ལས། སེམས་
ནི་རྫོགས་པའི་སངས་རྒྱས་ཉིད། །སངས་རྒྱས་གཞན་ནས་བཙལ་དུ་མེད། །ཅེས་པ་དང་། གུར་ལས། འདིར་མང་སྨྲས་པས་ཅི་ཞིག་བྱ། །སེམས་རྟོགས་པ་ཉིད་སངས་རྒྱས་
ཉིད། །ཅེས་པ་དང་། ལས་རྒྱ་མཚོའི་རྒྱུད་ལས། སེམས་ཀྱི་རང་བཞིན་མ་ཤེས་ན། །ཅིས་ཀྱང་མྱ་ངན་འདས་མི་ཐོབ། །ཅེས་པ་དང་། ཡང་དེ་ཉིད་ལས། སྣ་ཚོགས་སྣང་
ཡང་སེམས་ཉིད་སྣང་། །སྣ་ཚོགས་འདུས་ཀྱང་སེམས་ཉིད་འདུས། །ཐམས་ཅད་སེམས་ལས་བྱུང་བས་ན། །སེམས་དེ་ཀུན་ཤེས་ཤེས་རབ་ཆེ། །ཞེས་གསུངས་པ་ཤེས་རབ་ཀྱི་
ལམ་མོ། །གསང་སྔགས་ཐབས་ཀྱི་ལམ་ལ་རྒྱུད་སྡེ་བཞི་སྟེ། བྱ་བའི་རྒྱུད་དང་། སྤྱོད་པའི་རྒྱུད་དང་། རྣལ་འབྱོར་གྱི་རྒྱུད་དང་། རྣལ་འབྱོར་བླ་ན་མེད་པའི་རྒྱུད་དོ། །རྒྱུད་སྡེ་32

༄༅། །བཞིར་གསུངས་པའི་དགོངས་པ་ཡང་། འཛམ་བུའི་གླིང་ན་མི་རིགས་བཞི་ཡོད་པས་དེ་དང་བསྟུན་ནས་ཀྱང་རྒྱུད་སྡེ་བཞིར་གསུངས་པ་དང་། ཡང་
ལྷ་དང་མི་ལ་འདོད་ཆགས་སྐྱེ་བའི་ཚུལ་བཞི་ཡོད་པས་དེ་དང་བསྟུན་ནས་རྒྱུད་སྡེ་བཞིར་གསུངས་ལ། དབང་པོ་ཐ་མ་འབྲིང་རབ་ཡང་རབ་བཞི་ཡོད་པས་དེ་དང་བསྟུན་ནས་ཀྱང་རྒྱུད་
སྡེ་བཞིར་གསུངས་སོ། །དང་པོ་མི་རིགས་དང་བསྟུན་པ་ནི། རྒྱན་རྨད་དུ་བྱུང་བའི་རྒྱུད་ལས། རྒྱལ་རིགས་རྗེ་རིགས་བྲམ་ཟེའི་རིགས། །དམངས་རིགས་རྣམས་ནི་འདུལ་དོན་
དུ། །རྒྱུད་ཀྱང་རྣམ་པ་བཞི་གསུངས་ཏེ། །བྱ་སྤྱོད་རྣལ་འབྱོར་བླ་མེད་དོ། །ཞེས་གསུངས་པ་དང་། གཉིས་པ་ལྷ་མིའི་འདོད་ཆགས་སྐྱེ་བའི་ཚུལ་དང་བསྟུན་པ་ནི། ཡང་དེ་ཉིད་
ལས། བལྟས་དང་རྒོད་དང་ལག་བཅངས་དང་། །གཉིས་གཉིས་འཁྱུད་དང་རྣམ་པ་བཞིས། །དེ་བཞིན་རྒྱུད་ཀྱང་བཞི་ཡིན་ཏེ། །གསང་བའི་སྐད་ནི་མ་བསྒྲགས་པའོ། །ཞེས་པ་
335

དང་། གསུམ་པ་དབང་པོ་རབ་འབྲིང་བཞི་དང་བསྟུན་པ་ནི། རྡོ་རྗེ་གུར་ལས། དམན་པ་རྣམས་ལ་བྱ་བའི་རྒྱུད། །བྱ་མིན་རྣལ་འབྱོར་དེ་ལྟག་ལའོ། །ཞེས་གསུངས་སོ། །རྒྱུད་
སྡེ་བཞིའི་ཁྱད་པར་རྟོགས་ཚོད་ཀྱི་དབང་དུ་བྱས་ན། བདག་དང་ལྷ་ཐ་དད་དེ། བཟང་ངན་གཉིས་སུ་ལྟ་བ་ནི་བྱ་བའི་རྒྱུད་དོ། །བདག་དང་ལྷ་ཐ་དད་ཀྱང་བཟང་ངན་མེད་དེ་སྤུན་ད
འགྲོགས་པའི་ཚུལ་དུ་ལྟ་བ་ནི་སྤྱོད་པའི་རྒྱུད་དོ། །བདག་དང་ལྷ་ཐ་མི་དད་དེ་བྱིན་གྱིས་བརླབ་བྱ་རློབ་བྱེད་ཙམ་དུ་ལྟ་བ་ནི་རྣལ་འབྱོར་གྱི་རྒྱུད་དོ། །རང་གི་སེམས་ཉིད་གཉིས་སུ་མེད་
པའི་ཡེ་ཤེས་ཀྱི་སྣང་བ་ལ་ལྷ་དང་ལྷ་མོར་བྱུང་གིས། དོན་དམ་པར་ཅིའི་ངོ་བོར་ཡང་མ་གྲུབ་པར་འདོད་པ་རྣལ་འབྱོར་བླ་ན་མེད་པའི་རྒྱུད་དོ། །དེ་ཡང་རྒྱུད་གོང་མ་གསུམ་ལ་ནི་
གསང་སྔགས་ཕྱི་པ་ཞེས་ཟེར་ལ། རྣལ་འབྱོར་བླ་ན་མེད་པའི་རྒྱུད་ལ་གསང་སྔགས་ནང་པ་ཞེས་ཟེར་རོ། །དེ་གཉིས་ཀྱི་ཁྱད་པར་ཇི་ཙམ་ཞེ་ན། དེ་ཡང་སྟོན་པ་དང་། གནས་དང༌།

ཟ |༄༅། །དམ་རྫས་དང་། སྒྲུབ་རྫས་ལ་སོགས་པའི་སྒོ་ནས་ཁྱད་པར་ཕྱེའོ། །དེ་ལ་སྟོན་པ་རྡོ་རྗེ་འཆང་གིས་གསུངས་པ་ནང་པ། རྣམ་པར་སྣང་མཛད་ལ་
སོགས་པས་གསུངས་པ་ཕྱི་པའོ། །གནས་བཙུན་མོའི་བྷ་གར་གསུངས་པ་ནང་པ། རྣམ་པར་རྒྱལ་བའི་ཁང་བཟང་ལ་སོགས་པར་གསུངས་པ་ཕྱི་པའོ། །དམ་རྫས་ནི་ཐོད་ཕོར་ལ་
སོགས་པར་བྱེད་པ་ནང་པ། ཉ་ཕྱིས་དང་དུང་ཆོས་ལ་སོགས་པར་བྱེད་པ་ཕྱི་པའོ། །སྒྲུབ་རྫས་ནི་ཤ་ལྔ་བདུད་རྩི་རྣམ་པ་ལྔ་ལ་བྱེད་པ་ནང་པ། འབྲས་ཆེན་ལ་སོགས་པ་དཀར་
གསུམ་མངར་གསུམ་ལ་བྱེད་པ་ཕྱི་པའོ། །ཞེས་བཤད་དོ། །རྣལ་འབྱོར་བླ་ན་མེད་པའི་རྒྱུད་ལ་ཡང་གཉིས་ཏེ། ཐབས་བླ་ན་མེད་པ་ཕའི་རྒྱུད་དང་། ཤེས་རབ་བླ་ན་མེད་པ་མའི་
རྒྱུད་དོ། །དེ་གཉིས་ཀྱི་གོ་བ་ནི། རླུང་གཙོ་བོར་སྟོན་པ་ཕ་རྒྱུད། རྩ་གཙོ་བོར་སྟོན་པ་མ་རྒྱུད། ལྷ་ཕོས་ཞུས་པ་དང་། མོས་ཞུས་པ་དང་། འདུས་པའི་འཁོར་ལྷ་ཕོ་མང་བ་

དང་། མོ་མང་བ་དང་། གདུལ་བྱ་ཕོ་རྣམས་འདུལ་བ་ཕ་རྒྱུད། མོ་རྣམས་འདུལ་བ་མ་རྒྱུད་དེ། རྡོ་རྗེ་གུར་ལས། སྐྱེས་བུ་རྣམས་ནི་འདུལ་བའི་ཕྱིར། །རྣལ་འབྱོར་ཕ་ཡི་རྒྱུད་
རབ་བཤད། །བཙུན་མོ་རྣམས་ནི་འདུལ་དོན་དུ། རྣལ་འབྱོར་མ་ཡི་རྒྱུད་བཤད་དོ། །ཞེས་སོ། །གོང་མ་རྣམས་ལ་སྒྲུབ་བྱེད་ཀྱི་ལུང་ཡོད་དེ་འདིར་མ་བྲིས་སོ། །རྒྱུད་སྡེ་གཉིས་
ཀྱི་ཐུན་མོང་གི་ལམ་ནི། སྨིན་པར་བྱེད་པའི་དབང་བཞི་དང་། གྲོལ་བར་བྱེད་པའི་བསྐྱེད་རྫོགས་གཉིས་དང་། གྲོགས་དམ་ཚིག་དང་བཅས་ནས་སྒྲུབ་པའོ། །དེ་སྐད་དུའང་རྡོ་རྗེ་
ཨ་ར་ལིའི་རྒྱན་རྨད་དུ་བྱུང་བའི་རྒྱུད་ལས། སྨིན་པར་བྱེད་པའི་དབང་བཞི་ལ། །གྲོལ་བར་བྱེད་པ་བསྐྱེད་རྫོགས་གཉིས། །ལམ་གཉིས་ལ་ནི་བརྟེན་ནས་སུ། །སྔགས་པས་བྱང་
ཆུབ་ཐོབ་པར་བྱེད། །ཅེས་པ་དང་། དཔལ་རྡོ་རྗེ་མཁའ་འགྲོ་མ་གསང་བའི་རྒྱུད་ལས། བསྐྱེད་པའི་རིམ་ལ་ལེགས་གནས་ཤིང་། །རྫོགས་པའི་རིམ་པ་འདོད་རྣམས་ལ།

༄༅། །ཐབས་ནི་རྫོགས་པའི་སངས་རྒྱས་ཀྱིས། །སྐས་ཀྱི་གདང་བུ་ལྟ་བུར་གསུངས། །ཞེས་སོ། །དབང་བཞིའི་དགོངས་པ་ཡང་། ལུས་ངག་ཡིད་
གསུམ་དང་ལྷན་ཅིག་སྐྱེས་པའི་མ་རིག་པའི་དྲི་མ་འཁྲུད་པ་སྟེ། རྒྱུད་གོང་མ་དེ་ཉིད་ལས། བུམ་པས་ལུས་ཀྱི་དྲི་མ་འཁྲུད། །གསང་བས་ངག་གི་དྲི་མ་འཁྲུད། །ཤེས་རབ་ཡེ་
ཤེས་སེམས་ཀྱི་དྲི། །ལྷན་ཅིག་སྐྱེས་པའི་མ་རིག་པ། །བཀྲུ་བའི་ཕྱིར་ན་བཞི་པ་བཤད། །ཅེས་གསུངས་སོ། །དབང་བཞིའི་ངེས་ཚིག་ཀྱང་ཐམས་ཅད་དུ་བུམ་པས་ཁྱབ་པར་བྱེད་
པས་ན་བུམ་པའི་དབང་། རྫས་གསང་བར་བྱེད་པས་ན་གསང་བའི་དབང་། ཤེས་རབ་མ་ལ་བསྟེན་ནས་བསྐུར་བས་ན་ཤེས་རབ་ཡེ་ཤེས་ཀྱི་དབང་། མཐར་ཐུག་པས་སམ་བཞི་པ་
ཚིག་གིས་བསྐུར་བས་ན་བཞི་པ་ཚིག་དབང་རིན་པོ་ཆེ་ཞེས་བྱའོ། །གཞན་ཡང་དབང་བཞི་བསྐུར་བའི་དུས་དང་། དཀྱིལ་འཁོར་གང་བསྟན་པ་དང་། ངོ་གང་ལ་སྤྲོད་པ་

དང་། གང་བསྒོམ་པ་ལ་སྐལ་བ་དང་ལྡན་པར་བྱས་པ་རྣམས་ནི་ཞལ་ནས་ཤེས་པར་བྱའོ། །གྲོལ་བར་བྱེད་པ་ལ་ཡང་བསྐྱེད་རྫོགས་གཉིས་ལས། བསྐྱེད་པའི་རིམ་པ་ནི་བསྡུས་པ་
ལ་དགའ་བ་ལ་དཔའ་བོ་གཅིག་པ་དང་། རྒྱས་པ་ལ་དགའ་བ་ལ་དཀྱིལ་འཁོར་བསྒོམ་པའོ། །རྫོགས་པའི་རིམ་པ་ལ་གཉིས་ཏེ། མཚན་མ་དང་བཅས་པ་དང་། མཚན་མ་མེད་
པའི་རྫོགས་རིམ་མོ། །ལམ་དེ་དག་ནི་བླ་མའི་གདམས་ངག་དང་རང་གི་གཞུང་ཇི་ལྟ་བ་བཞིན་དུ་བསྒྲུབ་པར་བྱའོ། །ཐེག་པ་གཉིས་ཀྱི་མཚན་ཉིད་ཀྱི་དོན་དང་། ལམ་ཉེ་རིང་དང་
ཁྱད་པར་ཅི་ཡོད་པ་དང་གསང་སྔགས་ལ་རྒྱུད་སྡེ་བཞིར་བསྟན་པའི་སྐབས་ཏེ་གསུམ་པའོ།། །།ཕྱག་རྒྱ་ཆེན་པོ་ཤེས་རབ་ཀྱི་ལམ་ལ་གསུམ་སྟེ། གང་ལ་བསྟན་པར་བྱ་བའི་གང་
ཟག་གི་རིགས་དང་། གང་བསྟན་པར་བྱ་བ་ཕྱག་རྒྱ་ཆེན་པོའི་རྣམ་གཞག་དང་། གང་གིས་བསྟན་པར་བྱ་བ་བླ་མའི་མཚན་ཉིད་དོ། །གང་ཟག་གི་རིགས་ལ་གསུམ་ཏེ། རིམ་
38

ལ་༄༅། །གྱིས་པ། ཐོད་རྒལ་བ། ཅིག་ཅར་པའོ། །དེ་ལ་རིམ་གྱིས་པ་ནི་བླ་མ་ཚད་ལྡན་གྱིས་གདམས་ངག་བཏབ་སྟེ་དོན་ཇི་ལྟ་བ་བཞིན་དུ་མངོན་དུ་མ་གྱུར་
ཡང་། དེ་ལ་མོས་པའི་སྟོབས་ཀྱིས་རྣམ་པར་རྟོག་པ་ཐམས་ཅད་ངང་དུ་ཀློད་ཅིང་བསྒོམས་པས་དུས་ལན་གཅིག་ན་རང་གི་མཚན་ཉིད་མངོན་དུ་བྱེད་པར་འགྱུར་ཏེ། དཔེར་ན་ས་ལུ་
༈ ལ་སོགས་པ་དུས་ཚིག་ལ་ལྟོས་ཏེ་རིམ་གྱིས་སྨིན་པ་མཐར་ཕྱིན་པ་བཞིན་ནོ། །ཐོད་རྒལ་བ་ནི་དེ་ལྟར་སྒོམ་པའི་དུས་སུ་ཉམས་བཟང་ངན་དང་མཐོ་དམན་སྣ་ཚོགས་སུ་སྐྱེ་བ་
སྟེ། རེས་འགའ་འདི་རང་ཆོས་སྐུ་ཡིན། འདི་ལས་གོང་དུ་ཅི་འཚོལ་སྙམ་དུ་ངེས་པ་སྐྱེ། རེས་འགའ་ངའི་སྒོམ་འདི་ཐ་མལ་ལས་མ་འཕགས་པར་འདུག །ཆགས་སྡང་ཡང་ཆུང་
དུ་མ་སོང་། རྣམ་པར་རྟོག་པ་ཡང་མ་ཞི་སྙམ་པ་ལ་སོགས་པ་འབྱུང་སྟེ། དེ་ལྟ་བུའི་གང་ཟག་དེ་ལ་ངོ་སྤྲོད་ཀྱི་གདམས་ངག་གལ་ཆེ། ཐག་ཆོད་ཀྱི་ལུང་རིགས་གལ་ཆེ། ཡིད་

ཆེས་ཀྱི་བླ་མ་གལ་ཆེ་གསུང་ངོ་། །ཅིག་ཅར་བའི་གང་ཟག་ནི། ལྟ་སྒོམ་སྤྱོད་པ་འབྲས་བུ་བཞི་སོ་སོར་ཆེ་བའི་རིམ་པ་ཡང་མེད་ལ། རྒྱུ་ལམ་འབྲས་བུ་གསུམ་ཡང་ཐ་མི་དད་
༈ དེ། བླ་མ་རྟོགས་ལྡན་གྱིས་གདམས་ངག་ངོ་སྤྲད་མ་ཐག་ཏུ་ངེས་ཤེས་བརྟན་པོ་སྐྱེས་ཏེ། དེ་བཞིན་ཉིད་ཇི་ལྟ་བ་བཞིན་དུ་མངོན་དུ་བྱེད་པའོ། །གང་བསྟན་པར་བྱ་བ་ཕྱག་རྒྱ་ཆེན་
པོའི་རྣམ་བཞག་ལ་དོན་བདུན་ཏེ། མཚན་དོན་གྱི་བཤད་པ་དང་། ངོ་བོ་དང་། བྱེད་པའི་ལས་དང་། ཆེ་བའི་ཡོན་ཏན་དང་། མ་རྟོགས་པའི་སྐྱོན་དང་། རྟོགས་པའི་ཕན་ཡོན་
དང་། གང་གི་དྲིན་གྱིས་རྟོགས་པའོ། །དང་པོ་མཚན་གྱི་དོན་ནི། མི་འདའ་བའི་དོན་གྱིས་ན་ཕྱག་རྒྱ་སྟེ། །དཔེར་ན་འཁོར་ལོས་སྒྱུར་བའི་རྒྱལ་པོའི་བཀའ་རྟགས་དང་ཕྱག་རྒྱ་
ལས་རྒྱལ་ཕྲན་དང་བློན་པོ་དང་དམག་རྣམ་བཞི་གང་གིས་ཀྱང་འདའ་བར་མི་ནུས་པ་དེ་བཞིན་དུ། ཆོས་ཐམས་ཅད་ཕྱག་རྒྱ་ཆེན་པོའི་རང་བཞིན་ལས་མི་འདའ་བས་ཕྱག་རྒྱ་ཞེས་བྱ་ལ།

ཁ་༄ ༅། ། དེ་ལས་གཞན་པའི་ཆེ་བ་གང་ཡང་མེད་པས་ན་ཆེན་པོའོ། །དེ་ལྟ་བུའི་དོན་རྟོགས་པའི་རྣལ་འབྱོར་པ་ལ་ཕྱག་རྒྱ་ཆེན་པོའི་ཐབས་སུ་མ་གྱུར་པ་གང་ཡང་
མེད་དོ། །དགག་པར་བྱ་བ་ཡང་མེད་ལ་འདིའི་རང་བཞིན་སྐྱེ་མེད་སྟོང་ཉིད་དང་བདག་མེད་དུ་ཤེས་པར་བྱ་བ་ལས་གཞན་པའི་བསྒྲུབ་པར་བྱ་བ་ཅིའང་མེད་དོ། །དེ་བས་ན་ཕྱག་རྒྱ་
ཆེན་པོ་ལས་གཞན་པའི་གཉེན་པོ་མེད། དེ་ཁོ་ན་མེད། འབྲས་བུ་མེད་དོ། །ངོ་བོ་ནི། འཁོར་འདས་གཉིས་སུ་མེད་པའི་ལྷན་ཅིག་སྐྱེས་པའི་ཡེ་ཤེས་སོ། །བྱེད་པའི་ལས་
ནི། བདག་ཏུ་འཛིན་པ་གཉིས་སྣང་གི་རྣམ་པར་རྟོག་པ་ཐམས་ཅད་འཇོམས་པའོ། །ཆེ་བའི་ཡོན་ཏན་ནི། བསམ་གྱིས་མི་ཁྱབ་པ་ཞིག་ཡོད་ཀྱང་བསྡུ་ན། ཡེ་ཤེས་གྲུབ་པ་ལས་
བཞིར་གསུངས་ཏེ། ཁྱབ་དང་རྡོ་རྗེའི་སྐུ་ཉིད་དང༌། །མི་འགྱུར་དུས་ནི་ཐམས་ཅད་པའོ། །ཞེས་གསུངས་པས། ཐམས་ཅད་ལ་ཁྱབ་པ་ནི་ཆོས་ཐམས་ཅད་གཉིས་མེད་ཡེ་ཤེས་ཀྱི་

རང་བཞིན་ལས་མ་འདས་པ་སྟེ། དཔེར་ན་རྒྱ་མཚོ་ཆེན་པོ་ལ་རླབས་དུ་མར་སྣང་ཡང་གཞི་རྒྱ་མཚོ་ཆེན་པོའི་ངང་དུ་རོ་གཅིག་གོ། །དེ་བཞིན་དུ་འཁོར་འདས་ཀྱི་ཆོས་ཐམས་ཅད་
གཉིས་སུ་མེད་པའི་རང་བཞིན་ལས་མ་འདས་པའོ། །དེ་བས་ན་འགྲོ་བ་ཐམས་ཅད་ང་ལས་སྐྱེས། །ས་གསུམ་པོ་ཡང་ང་ལས་བྱུང་། །ང་ཡིས་འདི་དག་ཐམས་ཅད་ཁྱབ། །ང་
ལས་གཞན་པའི་འགྲོ་མ་མཐོང་། །ཞེས་གསུངས་སོ། །དེའི་ཕྱིར་ན་རྣམ་པར་རྟོག་པ་མ་ཡིན་ལ། བརྟགས་པས་རྟོག་པ་ཡིན་པས་སྤོང་སྟེ། མདོ་ལས། འཇིག་རྟེན་གང་འདི་སྣ་
ཚོགས་སྤང་བྱ་མིན། །སྐྱེས་བུའི་ཀུན་རྟོག་ཆགས་པ་སྤང་བྱ་སྟེ། །འཇིག་རྟེན་སྣ་ཚོགས་དེ་ལྟ་ཉིད་དུ་གནས། །དེ་ཕྱིར་མཁས་པས་སྤང་བྱ་འདི་སྤོང་བྱེད། །ཅེས་པས་སོ། །དེས་
ན་ཇི་ལྟར་སྣང་ཡང་ཡང་དག་ལ། །གང་ལྟར་བརྟགས་ཀྱང་འཁྲུལ་བའོ། །ཞེས་པ་ནི་བླ་མ་བརྒྱུད་པའི་གདམས་ངག་གོ། །དོ་ཧ་ལས། མདུན་དང་རྒྱབ་དང་ཕྱོགས་བཅུ་རུ།

། གང་གང་མཐོང་བ་དེ་དེ་ཉིད། །དེ་རིང་མགོན་པོ་ད་ལྟར་འཁྲུལ་བ་ཆད། །ད་ནི་སུ་ལའང་དྲི་བར་མི་བྱའོ། །ཞེས་པ་དང་། སློབ་དཔོན་ཨ་རོའི་3 ༄༅།
གདམས་ངག་ལས། སྣང་བ་མི་འགོག་པ་ནི་ཐབས་ཡིན་ལ། སྣང་བ་ལ་མ་ཞེན་པ་ནི་ཤེས་རབ་བོ། །ཞེས་པ་རྣམས་གདམས་ངག་གི་གནད་གཅིག་པའོ། །རྡོ་རྗེའི་སྐུ་ཞེས་པ་
ནི། འདུས་མ་བྱས་པ་སྟེ། དེ་ཉིད་རྐྱེན་གྱི་དབང་གིས་དུ་མར་སྣང་ཡང་སྣང་ཙམ་ཉིད་ན་སྐྱེ་མེད་སྟོང་ཉིད་འགག་མེད་དུ་ཤེས་པས་སྣང་བ་དང་སྟོང་པ་མི་ཕྱེད་པས་རྡོ་རྗེའྀ་སྐུ་ཞེས་
བྱའོ། །མི་འགྱུར་ཅེས་པ་ནི། འགྲོ་འོང་མེད་པ་གཟུགས་ཅན་མ་ཡིན་པ་རང་བཞིན་གྱིས་བརྟན་པའོ། །དུས་ཐམས་ཅད་པ་ནི། རྐྱེན་གྱི་དབང་གིས་འགྲོ་བ་སྲིད་པའི་བཙོན་ར་ན་
གནས་པའི་དུས་དང་། ས་དང་པོ་ནས་བཅུ་པའི་བར་གྱི་དུས་དང་། ལྷུན་གྱིས་གྲུབ་པ་འབྲས་བུའི་དུས་གསུམ་གནས་སྐབས་ཐ་དད་ཀྱང་རང་གི་ངོ་བོ་རང་བཞིན་དག་པ་དེ་ལ་འགྱུར་

བ་མེད་པས་དུས་ཐམས་ཅད་པའོ། །དེའི་ཕྱིར་ལྟ་སྒོམ་སྤྱོད་འབྲས་བཞི་ཡང་ཐ་དད་མེད་དེ་ཕྱག་རྒྱ་ཆེན་པོ་ཉིད་ཡིན་ནོ། །ཇི་ལྟར་ཡིན་ན། དཔེར་ན་ལྕེ་སྤྱང་གི་མིག་ལ་ཉིན་མོ་དང་
མཚན་མོ་གཉིས་སུ་མེད་པ་དེ་བཞིན་དུ་འཁོར་འདས་གཉིས་སུ་མེད་པ་རང་གི་སེམས་ཉིད་གཉུག་མ་མ་བཅོས་པ་ཕྱག་རྒྱ་ཆེན་པོར་ངོ་ཤེས་པ་ནི་ལྟ་བའོ། །མཐའ་མ་མཐོང་བའི་བྱ་
བཞིན་དུ་སྤྲོས་་ཅད་བཅད་ནས་བྱིང་རྒོད་མེད་པར་ལྟ་ཐོག་ཏུ་སེམས་ལྷན་ནེ་འཇོག་པ་ནི་སྒོམ་པའོ། །ཉ་ཆུ་ལས་མི་འདའ་བ་བཞིན་དུ་ཅི་བྱེད་ཐམས་ཅད་ཕྱག་རྒྱ་ཆེན་པོའི་ངང་
དུ་བྱེད་པ་ནི་སྤྱོད་པའོ། །དེད་དཔོན་གྱིས་ནོར་བུ་རིན་པོ་ཆེ་ལོན་ནས་དགོས་འདོད་ཐམས་ཅད་འབྱུང་བ་བཞིན་དུ་སེམས་ཀྱི་དྲི་མ་གློ་བུར་བ་དག་ནས་ཕྱག་རྒྱ་ཆེན་པོའི་ཆོས་ཉིད་མངོན་
དུ་གྱུར་པ་ནི་འབྲས་བུའོ། །གཞན་ཡང་ཕྱི་ནང་གི་ཆོས་ཐམས་ཅད་སེམས་སུ་ཤེས། སེམས་ཉིད་སྟོང་པར་ཤེས། སྟོང་པ་གཉིས་མེད་དུ་ཤེས། གཉིས་མེད་འོད་གསལ་དུ་ཤེས།

ཁ」 ༄༅། །འོད་གསལ་རྟོག་མེད་དུ་ཤེས། རྟོག་མེད་རང་བྱུང་དུ་ཤེས། རང་བྱུང་ཡེ་ཤེས་སུ་ཤེས། ཡེ་ཤེས་བཅོས་བསླད་མེད་པ་ཕྱག་རྒྱ་ཆེན་པོར་ཤེས་
པའོ། །དེ་ལྟར་ན་ཐེག་པ་ཆེན་པོ་སེམས་ཙམ་དང་། དབུ་མ་དང་། མ་རྒྱུད་དང་། ཕ་རྒྱུད་དང་། ཕར་ཕྱིན་དང་། རྫོགས་ཆེན་གྱི་དོན་རྣམས་འདིར་མ་འདུས་པ་དང་། མ་
བསྒོམས་པ་དང་། ཉམས་སུ་མ་མྱོང་བ་གང་ཡང་མེད་དོ། །གཞན་ཡང་བསོད་ནམས་ཀྱི་ཚོགས་དང་། མཚན་བཅས་ཀྱི་དགེ་བ་རྣམས་འདིར་མ་འདུས་པ་གང་ཡང་མེད་དོ། །རྡོ་
རྗེ་ཨ་ར་ལིའི་རྒྱུད་ལས། སྙིང་པོ་རྣམས་ཀྱི་མཆོག་གྱུར་པ། །རང་རིག་ཡེ་ཤེས་མེས་པོ་ཆེ། །ཐམས་ཅད་འདི་ལ་གནས་པ་སྟེ། །དཔེར་ན་འཁོར་ལོས་སྦྱར་རྒྱལ་དག །གྲོང་
ཡུལ་དག་ཏུ་མི་འགྲོ་ཡང་། །དེ་ན་ཅི་ཡོད་སྡུད་པ་ལྟར། །མཆོད་པ་གཏོར་མ་ལ་སོགས་པའི། །ལས་དང་བྱ་བ་སྣ་ཚོགས་ཀུན། །སེམས་ཀྱི་དེ་ཉིད་ཤེས་གྱུར་ན། །ཐམས་ཅད་

འདི་ལ་སྡུད་པར་འགྱུར། །ལས་ནི་ཟབ་པའི་ལས་སྤངས་ཏེ། །སྒོ་གསུམ་རྣམ་དག་དུག་གསུམ་འཇོམས། །ཞེས་གསུངས་པ་དང་། ཧེ་བཛྲ་ལས་ཀྱང་། སྟོང་པ་སྙིང་རྗེ་དབྱེར་
མེད་པ། །བྱང་ཆུབ་སེམས་ཞེས་རབ་ཏུ་བརྗོད། །སྔགས་ཀྱི་བཟླས་མེད་དཀའ་ཐུབ་མེ་དང་སྦྱིན་སྲེག་མེད། །དཀྱིལ་འཁོར་མེད་ཅིང་དཀྱིལ་འཁོར་ཅན་ཡང་མེད། །དེ་ནི་སྔགས་
བཟླས་དཀའ་ཐུབ་དེ་སྦྱིན་སྲེག །དེ་ནི་དཀྱིལ་འཁོར་ཅན་དང་དེ་ནི་དཀྱིལ་འཁོར་ཉིད། །མདོར་བསྡུས་ནས་ནི་སེམས་སུ་འདུས་པའི་ཚུལ་ཅན་ནོ། །ཞེས་གསུངས་པ་དང་། ཡེ་
ཤེས་གསལ་བ་སྒྲོན་མེའི་མན་ངག་གི་རྒྱུད་ལས་ཀྱང་། ཀུན་གཞི་མཉམ་པའི་ངང་ལ་གནས་པ་ནི། །འཁོར་བའི་ཆོས་ཀུན་མ་ལུས་དེ་ལ་རྫོགས། །འཕགས་པའི་བདེན་བཞིའི་ལམ་
ཡང་དེ་ལ་རྫོགས། །རང་རྒྱལ་རྟེན་འབྲེལ་ལམ་ཡང་དེ་ལ་རྫོགས། །བྱང་སེམས་སྨོན་འཇུག་ལམ་ཡང་དེ་ལ་རྫོགས། །བྱང་ཆུབ་སུམ་ཅུ་རྩ་བདུན་དེ་ལ་རྫོགས། །བཅུ་ཡིས་

ཟ| ༄༅། །བགྲོད་པའི་ས་ཡང་དེ་ལ་རྫོགས། །དཀྱིལ་འཁོར་རིམ་པའི་དབང་ཡང་དེ་ལ་རྫོགས། ། ལྷ་དང་བཟླས་པ་ཕྲིན་ལས་ཕྱག་རྒྱ་རྫོགས། །འཕགས་པ་
མཉེས་བྱེད་མཆོད་པ་དེ་ལ་རྫོགས། །སྡོམ་པ་གསུམ་གྱི་བསྲུང་བྱ་དེ་ལ་རྫོགས། །ནོངས་ཤིང་འགྱོད་པའི་བཤགས་པ་དེ་ལ་རྫོགས། །ལེགས་པའི་སྨོན་ལམ་བསྔོ་བ་དེ་ལ་
* རྫོགས། །ཐམས་ཅད་མཁྱེན་པའི་ཡོན་ཏན་དེ་ལ་རྫོགས། །ཞེས་གསུངས་སོ། །གཞན་ཡང་ཚད་མེད་པ་བཞི་དང་བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན། ཕ་རོལ་ཏུ་ཕྱིན་པ་
དྲུག་ཏུ་འདུས་པར་མདོ་ལས་གསུངས་ལ། ཕར་ཕྱིན་དྲུག་ཀྱང་འདི་ལ་ཚང་སྟེ། ཏིང་ངེ་འཛིན་གྱི་མདོ་ལས། སེམས་སྟོང་པ་ཉིད་ལས་མི་གཡོས་ན་ཕར་ཕྱིན་དྲུག་འདུས་སོ་ཞེས་པ་
དང་། ཚངས་པ་ཁྱད་པར་སེམས་ཀྱིས་ཞུས་པ་ལས་ཀྱང་། མི་སེམས་པ་ནི་སྦྱིན་པའོ། །མི་གནས་པ་ཚུལ་ཁྲིམས་སོ། །ཅི་ཡང་བྱེ་བྲག་མི་ཕྱེད་པ་ནི་བཟོད་པའོ། །བླང་དོར་མེད་

པ་ནི་བརྩོན་འགྲུས་སོ། །མ་ཆགས་པ་ནི་ཏིང་ངེ་འཛིན་ནོ། །མི་རྟོག་པ་ནི་ཤེས་རབ་བོ། །ཞེས་པ་དང་། དཀོན་མཆོག་བརྩེགས་པ་ལས་ཀྱང་། སངས་རྒྱས་ཀྱི་འདུ་ཤེས་
མེད། ཆོས་ཀྱི་འདུ་ཤེས་མེད། དགེ་འདུན་གྱི་འདུ་ཤེས་མེད་ན་ཡང་དག་པའི་མཆོད་པའོ། །ཞེས་པ་དང་། སློབ་དཔོན་ཙ་རྒྱ་པས་དཔྱིད་ཀྱི་ཐིག་ལེར། རྒྱལ་བའི་དཀྱིལ་འཁོར་
མ་ལུས་པ། །ལྷན་ཅིག་སྐྱེས་པ་ལ་ནི་གནས། །སློབ་དཔོན་སེམས་ཀྱི་རྒྱལ་པོ་དེ། །དཀྱིལ་འཁོར་གཙོ་བོའི་རང་བཞིན་ནོ། །ཨེ་ཝཾ་ལ་སོགས་གང་གསུངས་པ། །ཐམས་ཅད་
འདི་བཞིན་ཤེས་པར་བྱ། །སྡེ་ཚན་རྣམས་ཀྱི་དབང་ཕྱུག་གཙོ། །སྐྱེ་མེད་རང་བཞིན་སྔགས་ཡིན་ནོ། །ཞེས་སོ། །དེ་ཅིའི་ཕྱིར་ཞེ་ན། གཅིག་ཤེས་ཀུན་ལ་མཁས་པ་ཞེས་བྱ་
སྟེ། །མ་སྐྱེས་པ་ལ་མཁས་པ་དེ་དག་གིས། །སྐྱེས་པ་ཀུན་ལའང་ཕུགས་ཀྱིས་མཁས་པར་འགྱུར། །ཞེས་སོ། །མང་དུ་ཐོས་པ་ལ་ཉུང་དུ་གོ་བ་ཞེས་བྱ། དོན་ལ་མཁས་པའི་

།མཁས་པ་ཞེས་བྱ་སྟེ། བླ་མ་དམ་པའི་གདམས་ངག་གཅིག་གིས་སྡེ་སྣོད་ཐམས་ཅད་ཀྱི་དོན་གོ་བར་བྱེད་དོ། །དེ་མི་སྲིད་སྙམ་ན། བླ་མའི་ཞལ་༄༅།
ནས། ཆོས་གཅིག་མ་ནོར་ཤེས་གྱུར་ན། །ཆོས་རྣམས་ཀུན་ལ་ཐེ་ཚོམ་མེད། །གཅིག་པུའི་དོན་ལ་མ་ངེས་ན། །ཆོས་རྣམས་ཀུན་ལ་ཐེ་ཚོམ་ཟ། །ཞེས་གསུངས་སོ། །ཁྱེད་ཀྱི་
བླ་མ་ཁུངས་སུ་མི་ཆེ་སྙམ་ན། དཀོན་མཆོག་བརྩེགས་པར། ཆོས་ཀྱི་རྣམ་གྲངས་གཅིག་གིས་ནི། །རྣམ་གྲངས་མང་པོ་ཤེས་པར་བྱེད། །ཆོས་ཀྱི་རྣམ་གྲངས་མང་པོས་ཀྱང་། །
རྣམ་གྲངས་གཅིག་ནི་ཤེས་མི་བྱེད། །ཅེས་པ་དང༌། ཡང་དེ་ཉིད་ལས། ཚིགས་སུ་བཅད་པ་གཅིག་གི་དོན་ཁོང་དུ་ཆུད་པས་མདོ་སྡེ་ཐམས་ཅད་ཀྱི་དོན་ཁོང་དུ་ཆུད་པར་འགྱུར་
རོ། །ཞེས་པ་དང་། ཏིང་ངེ་འཛིན་གྱི་རྒྱལ་པོའི་མདོ་ལས། འཇིག་རྟེན་ཁམས་ནི་སྟོང་དག་ཏུ། །ངས་ནི་མདོ་སྡེ་གང་བཤད་པ། །ཚིག་འབྲུ་ཐ་དད་དོན་གཅིག་སྟེ། །དེ་དག་

བརྗོད་པར་ནུས་མ་ཡིན། །ཚིག་གཅིག་རྣམ་པར་བསྒོམས་ན་ནི། །དེ་དག་ཐམས་ཅད་བསྒོམས་པར་འགྱུར། །ཞེས་གསུངས་པ་དང་། ཡུམ་ཆེན་མོ་ལས་ཀྱང་། གཟུགས་ཀྱི་དེ་
བཞིན་ཉིད་ཤེས་ན་ཆོས་ཐམས་ཅད་ཀྱི་མདོ་དང་རྒྱས་པ་ཤེས་པར་འགྱུར་རོ། །ཞེས་པ་ལ་སོགས་པ་གསུངས་སོ། །དེ་ལྟར་མདོ་རྒྱུད་ཀྱི་བརྗོད་བྱ་ཐམས་ཅད་ལྟ་སྒོམ་སྤྱོད་པ་འབྲས་
བུ་བཞིར་འདུས་ལ། དེ་བཞིན་དུ་ཡང་ཕྱག་རྒྱ་ཆེན་པོ་ཁོ་ནར་འདུས་ཞེས་དབང་པོ་ཡང་རབ་སྐལ་བ་དང་ལྡན་པ་རྣམས་ལ་ལེགས་པར་བཤད་ཟིན་ཡང་། རང་གི་བློའི་དྲི་མས་མ་.øbre
རྟོགས་པ་དང་། དོན་སྤྱི་ཙམ་དུ་ལུས་པ་དང་། ཁ་ལྟ་རྐྱང་པར་སོང་ན་ཡང་སྦྱང་བྱ་ཉོན་མོངས་པ་རྣམས་ཀྱང་མི་ཆོམས་ལ། འཐོབ་བྱ་ཡོན་ཏན་གྱི་ཚོགས་རྣམས་ཀྱང་མི་འབྱུང་.al2
བས། དོན་རང་གི་མཚན་ཉིད་ཉམས་སུ་མྱོང་བར་བྱེད་པ། སྒོམ་པ་ཞེས་མིང་དུ་བཏགས་པ་སེམས་ཀྱི་བཞག་ཐབས་མ་ནོར་བ། རྡོ་རྗེ་འཆང་གིས་ཇི་སྐད་གསུངས་པ་བཞིན་བཤད་
50

ཐྭ ༄༅། །པར་བྱའོ། །གུས་པའི་སེམས་ཀྱི་ཉོན་ལ་ཡིད་ལ་ལེགས་པར་ཟུང་ཞིག །རྡོ་རྗེ་གུར་ལས། སྟོང་ཉིད་སྙིང་རྗེ་དབྱེར་མེད་པར། །གང་དུ་སེམས་ནི་
རབ་བསྒོམས་པ། །འདི་ནི་སངས་རྒྱས་ཆོས་དང་ནི། །དགེ་འདུན་གྱི་ཡང་བསྟན་པ་ཡིན། །ཆོས་དབྱིངས་རང་བཞིན་དུ་བསྒྲུབས་ན། །བདག་ཏུ་འཛིན་པ་ངེས་པར་སེལ།
ཐབས་དང་ཤེས་རབ་བསྡུ་བྱས་ན། །དེས་ན་སངས་རྒྱས་བསྟན་པ་གནས། །ཞེས་གསུངས་པ་དང་། དཔལ་སམྦུ་ཊ་ལས།ྋ སྟོང་པ་ཉིད་དུ་མི་བསྒོམ་སྟེ། །མི་སྟོང་པ་ཡང་
བསྒོམ་པ་མིན། །སྟོང་དང་མི་སྟོང་འཛིན་པ་ལས། །ཐ་མལ་པ་ཡི་རྣམ་རྟོག་སྐྱེ། །སྟོང་པ་ཞེས་བྱའང་རྟོག་པ་སྟེ། །མི་སྟོང་པ་ཡང་རྟོག་པ་ཡིན། །དེས་ན་འདི་གཉིས་སྤང་བར་
བྱ། །འཛིན་པ་གཉིས་ནི་ཡོངས་བཏང་བ། །རྣམ་པར་དག་ཅིང་གྲོལ་བའི་གནས། །གང་ནའང་སྒོམ་པ་པོ་མེད་དེ། །བསྒོམ་པ་གང་ནའང་ཡོད་མ་ཡིན། །བསྒོམ་བྱ་ཅུང་ཟད་ཡོད་

མིན་པས། །དེས་ན་དེ་ཉིད་བསྒོམ་པར་བརྗོད། །རྣམ་རྟོག་རྨོངས་པ་ཆེན་པོ་སྟེ། །འཁོར་བའི་རྒྱ་མཚོར་ལྟུང་བྱེད་ཡིན། །མི་རྟོག་ཏིང་འཛིན་ལ་གནས་ན། །མཁའ་བཞིན་དྲི་མ་
མེད་པར་འགྱུར། །ཞེས་པ་དང་། རྡོ་རྗེ་ཨ་ར་ལིའི་གསང་བ་བསམ་གྱིས་མི་ཁྱབ་པའི་རྒྱུད་ལས། རྟག་ཏུ་གཡོ་བའི་སེམས་འདི་ཉིད། །གཟུགས་ལ་སོགས་པས་བཀུག་ནས་
སུ། །བསྒོམ་བྱ་ལྷན་ཅིག་སྐྱེས་པ་དག །དབང་དུ་བྱས་ཏེ་བསྒོམ་པར་བྱ། །གཟུང་བ་དང་ནི་འཛིན་པ་ཡི། །དམིགས་པ་ཐམས་ཅད་རྣམ་སྤངས་ཏེ། །སེམས་ཉིད་བསམ་དུ་མེད་
པས་ན། །ཅིར་ཡང་བསམ་པར་མི་བྱའོ། །སེམས་ཉིད་སྟོང་པར་བཅུག་ནས་ནི། །སྟོང་པའང་སེམས་སུ་རབ་བཅུག་ནས། །སྟོང་དང་མི་སྟོང་སོགས་རྣམ་རྟོག །བཅོམ་པས་
ནམ་མཁའ་ལྟ་བུར་འགྱུར། །བསྒོམས་པ་ཉིད་ཀྱང་རྟོག་པ་སྟེ། །མི་བསྒོམ་པ་ཡང་རྟོག་པ་ཡིན། །བསྒོམ་རྒྱུ་རྡུལ་ཙམ་མེད་པ་ལ། །ཡེངས་སུ་སྐད་ཅིག་མེད་པའོ། །འོད་

ཁ་| ༄༅། །གསལ་དེ་ལ་སེམས་ཟིན་ན། །གཟུང་འཛིན་དགྲ་ཡི་དཔུང་རྣམས་འཇོམས། །ཕྱོགས་བཅུའི་འཇིག་རྟེན་ཁམས་བཅས་པའི། །དཔའ་བོ་མཁའ་འགྲོས་
མཆོད་པའི་གནས། །གང་ཟག་དབང་པོའི་བྱེ་བྲག་གིས། །རབ་ཀྱིས་མཉམ་བཞག་རྗེས་ཐོབ་སྤང་། །འབྲིང་གིས་རྗེས་ཐོབ་སྟོང་པར་བལྟ། །ཐ་མས་རྗེས་ཐོབ་སྒྱ་མར་བལྟ། །
ཞེས་པ་དང་། ལས་རྒྱ་མཚོའི་རྒྱུད་ལས། སེམས་ཀྱི་རང་བཞིན་མ་ཤེས་ན། །ཅིས་ཀྱང་མྱ་ངན་འདས་མི་ཐོབ། །ཤེས་ཀྱང་མ་བསྒྲབས་མ་བསྒོམས་ན། །དེ་ཡང་ཐོབ་པར་ང་མི་
འཆད། །ཚིག་ཏུ་ཡང་དག་དོན་བརྗོད་ཀྱང་། །མ་བསྒོམས་དོན་ཐོབ་ང་མི་འཆད། །གང་ཡང་འདུ་ཤེས་བྱེད་འཇུག་པ། །འབྲས་བུ་བདེ་འབྱུང་ང་མི་འཆད། །གང་གང་བསྒོམ་
པར་འདོད་རྣམས་ཀྱིས། །ཡུལ་སེམས་ཡོད་མེད་གང་ཡང་མ་གྲུབ་པས། །ཅིར་ཡང་མི་བསམ་བློ་རྟེན་མི་འཆའ་བར། །ལུས་སེམས་མི་བསྡོམ་ཁོང་ཀློད་བདེ་བ་རུ། །གསལ་ལ་

མི་རྟོག་ཏིལ་མར་རྒྱ་མཚོ་བཞིན། །སེམས་ནི་དེ་ལྟར་ཞེན་པ་མེད་པར་གཞག །སྐྱོན་ཡོན་མཚན་མ་ཅི་བྱུང་ཡང་། །རེ་དང་དོགས་པའི་སེམས་མེད་པར། །རང་སེམས་ཡིན་པར་
མཉམ་སྙོམས་བཞག །བྱིང་རྒོད་འཕྲོ་ན་སྐྱོ་བ་བསྐྱེད། །མཉམ་པ་དག་ལས་ལངས་པའི་ཚེ། །གཟུགས་སྣང་སྒྲར་གྲགས་ལ་སོགས་པ། །གཟུགས་བརྙན་བྲག་ཆ་ལ་སོགས་
རྟོག །ཞེན་མེད་དགེ་བ་སྣ་ཚོགས་བྱ། །དེ་ལྟར་ཡང་དག་གང་བསྒོམས་ན། །མཚན་རྟགས་རྨི་ལམ་དྲོད་རྟགས་འབྱུང་། །དགའ་བྲོད་མི་བྱ་བརྩོན་འགྲུས་འབད། །དེས་ནི་བདེ་
འབྲས་སྨིན་པ་རུ། །འཆད་པ་འདི་ལ་ཐེ་ཚོམ་མེད། །དོན་དེ་ཀུན་གྱིས་རྟོགས་པར་དཀའ། །རྟོགས་ནས་དོན་དེ་བསྒོམས་ན་ནི། །ང་འམ་བདེ་གཤེགས་ཀུན་དང་མཉམ། །ཡོན་
ཏན་སྣ་ཚོགས་དེ་ལ་འཆར། །ཁྱུང་དང་སེང་གེའི་ཕྲུག་གུ་བཞིན། །ལུས་པོར་རྒྱས་པའི་སྐུ་རུ་འགྱུར། །དཔག་བསམ་ཤིང་དང་རིན་ཆེན་བཞིན། །འགྲོ་དྲུག་ཅིས་འདུལ་དམ་

༄༅། །ཆོས་སྟོན། །ཞེས་སོ། །དབུ་མ་རིན་ཆེན་སྒྲོན་མེ་ལས་ཀྱང་། བསྒོམ་པ་གང་ཞིག་ལུང་དང་ནི། །རིགས་པ་དང་ནི་མི་འགལ་ལ། །བླ་མའི་
གདམས་ངག་རབ་ལྡན་པའི། །སྒོམ་པ་དེ་ནི་བསྒོམ་པར་འོས། །ཞེས་གསུངས་པས་ཡིད་ཆེས་པའི་ལུང་གལ་ཆེ་སྟེ། སློབ་དཔོན་ཨཱརྻ་དེ་ཝ་ས་བརྒྱད་པར་གྲགས་པ་དང་། སློབ་
དཔོན་ཀླུ་སྒྲུབ་ས་དྲུག་པར་གྲགས་པ་དང་། སློབ་དཔོན་ཞི་བ་ལྷ་མཁའ་སྤྱོད་ཀྱི་དངོས་གྲུབ་ཐོབ་པ་དང་། སློབ་དཔོན་ཨ་བྷྱ་ལེགས་ལྡན་རང་དང་གཞན་གྱི་གྲུབ་པའི་མཐའ་རྒྱ་མཚོ་
ཙམ་མཁྱེན་ཅིང་། སྐུ་ཚེ་དེ་ཉིད་ཀྱིས་རིག་འཛིན་གྱི་ས་ལ་གཤེགས་པའི་མཁས་པ་རྣམས་ཀྱང་། བསྟན་བཅོས་རྩོམ་པའི་དུས་སུ་སངས་རྒྱས་ཀྱི་ལུང་ཁུངས་སུ་འདྲེན་ནོ། །དེ་ཅིའི་
ཕྱིར་ཞེ་ན། བརྗོད་བྱ་ཤིན་ཏུ་ལྐོག་ཏུ་གྱུར་པ་སེམས་ཉིད་དངོས་པོའི་གཤིས་ཀྱི་གནས་ལུགས་གཏན་ལ་འབེབས་པ་ལ་སངས་རྒྱས་ཉེས་པ་ཐམས་ཅད་ཟད་པ་བརྫུན་དུ་སྨྲ་བའི་རྒྱུ་མེད་

པས། གསུངས་པའི་ལུང་ཡིད་ཆེས་པའི་གནས་སུ་གྱུར་པའོ། །རྟོག་གེ་བ་རྣམས་ཀྱི་གཙུག་གི་ནོར་བུ་ལྟ་བུ་དྷརྨ་ཀིརྟིའི་ཞལ་ནས། ལུང་ནི་ཡིད་ཆེས་ཚིག་ཡིན་ཏེ། །ཉེས་པ་ཟད་
ཎྜཱ པས་བརྫུན་གྱི་ཚིག །སྨྲ་བར་མི་བྱེད་རྒྱུ་མེད་ཕྱིར། །ཉེས་ཟད་ལུང་དུ་ཤེས་པར་བྱ། །ཞེས་པ་དང་། མདོ་སྡེ་རྒྱན་ལས། ལུང་མ་གཏོགས་པར་རྟོག་གེ་ཡི། །ཆོས་གཞན་རྣམ་
པར་གནས་མ་ཡིན། །དྲང་སྲོང་རྣམས་ཀྱི་ཤེས་པ་ཡང་། །དེ་ཡང་ལུང་གི་མངོན་དུ་བཏང་། །ཞེས་པ་དང་། དབུ་མ་རིན་ཆེན་སྒྲོན་མེ་ལས། ལུང་རིགས་མེད་པར་མཁས་པ་
དག །ཡིད་ཆེས་པར་ནི་ཇི་ལྟར་བྱེད། །ཅེས་གསུངས་སོ། །དེའི་ཕྱིར་ཁོ་བོ་ཅག་ནི་བླ་མ་དམ་པའི་གདམས་ངག་གི་མིག་གིས་མདོ་རྒྱུད་ཟབ་མོའི་རྗེས་སུ་འབྲངས་ཏེ་མ་ནོར་བར་སྨྲ་
བས་ལམ་གྱི་མཆོག་ཏུ་གྱུར་པའོ། །དེ་ལ་ངོ་མཚར་སྐྱེས་པ་དང་། ཡིད་དགའ་བས་འདི་སྐད་ཅེས་བྱ་སྟེ། བདེ་གཤེགས་གསུང་རབ་ཚད་མེད་ལས། །བཅུད་དང་སྙིང་པོ་

༄༅ །བསྡུས་པ་ནི། །མཐར་ཐུག་ཕྱག་རྒྱ་ཆེན་པོ་སྟེ། །དུས་གསུམ་རྒྱལ་བ་བསྐྱེད་པའི་ཡུམ། །ལྷན་ཅིག་སྐྱེས་པ་བསམ་མི་ཁྱབ། །འདུས་མ་བྱས་པ་རྡོ་
རྗེའི་སྐུ། །སྐྱེ་འགག་གནས་པའི་ཆོས་དང་བྲལ། །དེ་བཞིན་ཉིད་ལ་ཕྱག་འཚལ་བསྟོད། །བསམ་གྱིས་མི་ཁྱབ་ཡོན་ཏན་ལྡན། །འཆི་བ་བསླུ་བའི་གཙོ་བོ་སྟེ། །བདུད་རྣམས་བྱེ་
བས་གླགས་མི་རྙེད། །བསྲུང་བ་རྣམས་ཀྱི་ནང་ན་རབ། །སྡིག་པ་དག་བྱེད་ཁྲུས་ཀྱི་མཆོག །ཉོན་མོངས་འཇོམས་པའི་དཔའ་བོ་ཡིན། །མ་རིག་མུན་སེལ་ཉི་མའི་འོད། །དགོས་
འདོད་འབྱུང་བའི་རིན་པོ་ཆེ། །ཁྱོད་དང་སྐད་ཅིག་ཙམ་ཕྲད་ཀྱང་། །སྡིག་པ་མ་ལུས་ཕམ་བྱེད་ན། །ཁྱོད་དང་གང་འདྲིས་སྨོས་ཅི་དགོས། །སྐྱབས་ཆེན་ཁྱོད་ལ་ཕྱག་འཚལ་
བསྟོད། །ཅིར་ཡང་མ་གྲུབ་ཅིར་ཡང་སྣང་། །འཁོར་འདས་ཀུན་ལ་ཁྱོད་ཀྱིས་ཁྱབ། །བེམ་པོ་མ་ཡིན་བདེ་ཆེན་ཉིད། །འཇིག་རྟེན་འདུལ་ཕྱིར་བེམ་པོའང་ཁྱོད། །ཐམས་ཅད་

བདག་ཉིད་ཁྱོད་ཡིན་ཡང་། །ཁྱོད་ཉིད་བཙལ་ན་སུ་ཡིས་རྙེད། །ཁྱོད་ཀྱི་གཟུགས་ནི་སུ་ཡིས་མཐོང་། །ཁྱོད་ཀྱི་སྒྲ་ནི་སུ་ཡིས་ཐོས། །དྲི་དང་རོ་ནི་སུ་ཡིས་ཚོར། །རེག་བྱ་ཁ་དོག་
ཇི་ལྟ་བུ། །ཁྱོད་ཉིད་དང་པོ་གང་ནས་བྱུང་། །ད་ལྟ་ཡང་ནི་གང་ན་གནས། །གནས་མེད་ནམ་མཁའི་ངོ་བོ་ཉིད། །སངས་རྒྱས་ཐམས་ཅད་ཁྱོད་ལས་འཁྲུངས། །བྱིན་རླབས་ཆོ་
འཕྲུལ་འདི་ལྟ་བུ། །བསམས་ཤིང་བསམས་ཤིང་ངོ་མཚར་ཆེ། །ཐེག་ཆེན་ཆོས་ལ་མོས་ཚད་ཀྱིས། །འདི་དོན་གོ་ན་དགའ་བ་ལ། །བསྒོམས་ནས་གོམས་ན་དགའ་བ་ལ། །
བསྒོམས་ནས་གྲོལ་ན་དགའ་བ་ལ། །རང་བཞིན་དག་པའི་ཤེལ་གོང་འདི། །རྐྱེན་གྱིས་འགྱུར་བ་ཨ་རེ་ཕངས། །སེམས་ཉིད་རྫོགས་པའི་སངས་རྒྱས་འདི། །རྟོག་པས་འགྱུར་བ་
ཨ་རེ་ཕངས། །བླ་མའི་གདམས་ངག་ཟབ་མོ་འདི། །སྒོམ་མཁན་མེད་པ་ཨ་རེ་ཕངས། །མི་ལུས་རིན་ཆེན་ཐོབ་པ་འདི། །སྟོང་ལོག་བྱེད་པ་ཨ་རེ་ཕངས། །དུས་འདིར་རིན་ཆེན་

B ༄༅། །མ་བསྒྲབས་ན། །ཕྱི་ནས་རྟེན་འབྲེལ་ཇི་ལྟར་བསྒྲིག །ཐམས་ཅད་རྩ་བ་སེམས་ཡིན་པས། །ད་རེས་སེམས་ངོ་ཤེས་པར་བྱ། །སེམས་ཅན་རེ་རེའི་
སྙིང་དཀྱིལ་ན། །ཁྱོད་ནི་འཕོ་འགྱུར་མེད་པར་བཞུགས། །མཚན་ཉིད་མེད་པའི་བདེ་ཆེན་པོ། །གཉུག་མའི་ལྷ་ལ་ཕྱག་འཚལ་བསྟོད། །དེ་ལ་ཁ་ཅིག་འདི་སྐད་དུ། ཕྱག་རྒྱ་ཆེན་
པོ་ཟེར་བ་འདི་རྫོགས་པའི་སངས་རྒྱས་ཀྱི་རྒྱུ་ཡིན་ནམ། ལམ་ཡིན་ནམ། འབྲས་བུ་ཡིན་ཞེས་ཟེར་ན། ནམ་མཁའ་འདི་ནམ་མཁའི་རྒྱུ་ཡིན་ནམ། ལམ་ཡིན་ནམ། འབྲས་བུ་
ཡིན་ཞེས་འདྲི། ནམ་མཁའ་ལ་རྒྱུ་འབྲས་དང་སྔ་ཕྱི་ལ་སོགས་པ་རྩིར་མེད་དེ། དང་པོ་ནས་འདུས་མ་བྱས་ཤིང་ཐམས་ཅད་ལ་ཁྱབ་པ། སྐྱེ་འགག་མེད་པ་སྟོང་པའི་རང་བཞིན་ཅན་
ཞེས་ཟེར་ན། ཕྱག་རྒྱ་ཆེན་པོ་ལ་རྒྱུ་འབྲས་སྔ་ཕྱི་ལ་སོགས་པ་རྩིར་མེད་དེ། རྒྱུ་འབྲས་དུས་མཉམ་པ། དང་པོ་ནས་འདུས་མ་བྱས་ཤིང་ཐམས་ཅད་ལ་ཁྱབ་པ། སྐྱེ་འགག་མེད་པ་
སྦྲ

དཔེ་ནམ་མཁའ་ལྟ་བུ་སྟེ། ཕྱག་རྒྱ་ཆེན་པོའི་རང་བཞིན་དུ་གནས་པའོ། །དེ་ལྟར་ནམ་མཁའ་དང་ཆོས་མཐུན་པས་ནམ་མཁའ་ཉིད་ཕྱག་རྒྱ་ཆེན་པོ་མ་ཡིན་ནམ། ཁྱད་པར་ཅི་ཡོད་
ཅེ་ན། དཔེ་ཙམ་མ་གཏོགས་པ་ནམ་མཁའ་སྟོང་པ་ནི་ཕྱག་རྒྱ་ཆེན་པོ་མ་ཡིན་ཏེ། ཁྱད་པར་ཆེའོ། །ཁྱད་ཇི་ལྟར་ཡོད་ཅེ་ན། ནམ་མཁའ་སྟོང་པ་ལ་ནི་སྙིང་རྗེས་ཀྱང་མ་ཁྱབ་
ལ༑ རིག་པའི་ཡེ་ཤེས་བདེ་བ་ཆེན་པོའི་མཚན་ཉིད་དང་ཡང་མི་ལྡན་ལ། ཡོན་ཏན་གྱི་ཆོས་གང་ཡང་མི་བསྐྱེད་དོ། །ཕྱག་རྒྱ་ཆེན་པོ་ནི་སྟོང་པ་དང་སྙིང་རྗེ་དབྱེར་མི་ཕྱེད་པ་རང་
བྱུང་གི་ཡེ་ཤེས་བདེ་བ་ཆེན་པོ་དང་ལྡན་པ། ཡོན་ཏན་ཐམས་ཅད་ཀྱི་འབྱུང་གནས་སུ་གྱུར་པའོ། །དེ་ཡང་དང་པོ་ནི། དཔལ་གསང་བ་འདུས་པ་ལས། ཐོག་མ་ཐ་མ་མེད་ཞི་
བ༑ །དངོས་དང་དངོས་མེད་རྣམ་པར་སྤངས། །སྟོང་དང་སྙིང་རྗེ་མི་ཕྱེད་པ། །བྱང་ཆུབ་སེམས་ཞེས་བཤད་པ་ཡིན། །ཞེས་པ་དང་། ཧེ་བཛྲ་ལས། སྟོང་པ་སྙིང་རྗེ་དབྱེར་

ཁ་| ༄ ༅། །མེད་པ། །བྱང་ཆུབ་སེམས་ཞེས་རབ་ཏུ་བརྗོད། །ཅེས་པ་དང་། དཔལ་ཡེ་ཤེས་ཕྲེང་བའི་རྒྱུད་ལས་ཀྱང་། དམིགས་པ་མེད་པའི་ཤེས་རབ་དང་།
དམིགས་པ་མེད་པའི་སྙིང་རྗེ་གཉིས། །བློ་དང་ལྷན་ཅིག་གཅིག་གྱུར་པ། །ནམ་མཁར་ནམ་མཁའ་ཇི་བཞིན་ནོ། །ཞེས་པ་དང་། ཤེས་རབ་སྙིང་པོ་རྩེར་གྱུར་པ། ། ལྟ་བ་རྣམས་ཀྱི་
ཡང་རྩེ་ཡིན། །ཞེས་རྡོ་རྗེ་འཆང་ཉིད་ཀྱིས་གསུངས་པས། སྟོང་པ་དང་སྙིང་རྗེ་དབྱེར་མེད་པའི་ཟུང་འཇུག་ཆེན་པོ་འདི་ནི་ལྟ་བ་རྣམས་ཀྱི་ནང་ནས་མཆོག་ཏུ་གྱུར་པ་སྟེ། དཔེར་ན་
གཅན་གཟན་གྱི་རྒྱལ་པོ་སེང་གེ་ལྟ་བུའོ། །སེངྒེས་སྒྲ་བསྒྲགས་པའི་ཚེ་ན། གཅན་གཟན་ཕྲ་མོ་ཐམས་ཅད་སྐྲག་ཅིང་དངངས་པ་དང་འདྲ་བར། ལྟ་བ་ཡང་རྩེ་འདིའི་དྲུང་ན་
ཡང་། ལྟ་བ་མཐར་ལྷུང་བ་དང་། ཐབས་རྐྱང་པ་དང་། ཤེས་རབ་རྐྱང་པར་སོང་བ་དང་། བླ་མ་མཁས་པས་མ་ཟིན་ཅིང་ཐེག་པ་ཆེན་པོའི་ཆོས་ལ་བློ་མ་སྦྱངས་པ་ཁ་ཅིག

ནམ་མཁའ་སྟོང་པ་དོན་དམ་པའི་བདེན་པ་ཡིན་ཟེར་བ་དང་། ནམ་མཁའ་འདུས་མ་བྱས་པ་དང་། དེ་བཞིན་ཉིད་འདུས་མ་བྱས་གཉིས་གཅིག་ཟེར་བ་དང་། ནམ་མཁའ་སྐྱེ་བ་མེད་
ཎྜཱ པ་དང་། ཆོས་སྐུ་སྐྱེ་བ་མེད་པ་གཉིས་ལ་ཁྱད་པར་མེད་ཟེར་བ་ཡོད་དོ། །དེ་དག་ལ་ལྟ་བ་མི་བཏུབ་ཅིང་མཐར་འཇིག་པར་འགྱུར་བ་ནི། དཔེར་ན་ལྤགས་པ་སྔོན་པོ་ཅན་གྱི་ཝ་ཞིག་
རི་བོང་གི་ཚིག་ལ་མཉན་ནས་སེངྒེར་བརྫུས་ཀྱང་སེང་གེའི་དྲུང་དུ་བཅོས་མའི་སེངྒེ་ཞིག་ནས་ཝ་བརླག་པའི་གཏམ་རྒྱུད་བཞིན་ནོ། །དེའི་ཕྱིར་ལྟ་བ་རྣམ་པར་དག་པ་གལ་ཆེ་
སྟེ། འཕགས་པ་འཇིག་རྟེན་ལས་འདས་པའི་མདོ་ལས། ཚུལ་ཁྲིམས་ལས་ནི་ཉམས་བླ་ཡིས། །ལྟ་ལས་ནམ་ཡང་ཉམས་མི་བྱ། །ཚུལ་ཁྲིམས་ཀྱིས་ནི་བདེ་འགྲོར་འཁྲིད། །ལྟ་
བས་གོ་འཕང་མཆོག་ཏུ་འགྲོ། །ཞེས་པ་དང་། ཆོས་འབྱུང་བ་མེད་པའི་མདོ་ལས། ཡུན་རིང་དུས་སུ་ཚུལ་ཁྲིམས་བསྲུངས་བྱས་ཤིང་། །བསྐལ་པ་བྱེ་བར་བསམ་གཏན་

།བསྐྱེད་བྱས་ཀྱང༌། །ཡང་དག་ཉིད་མཐའ་འདི་ནི་མ་རྟོགས་ན། །བསྟན་པ་འདི་ལ་དེ་དག་བློ་ཡོད་མིན། །ཞེས་གསུངས་པས། ལྟ་བ་རྣམ་པར་དག་a| ༄༅།
པ་ཡོད་ན་རྫོགས་པའི་སངས་རྒྱས་ཀྱི་གོ་འཕང་ཐོབ་པའོ། །དེ་ལྟ་བུ་ཟུང་འཇུག་མ་རྟོགས་པ་ལ་དགོངས་ནས་སློབ་དཔོན་ཀླུ་སྒྲུབ་ཀྱི་ཞལ་སྔ་ནས། ཐམས་ཅད་སྟོང་ཉིད་མི་འདོད་
པ༑ །འགའ་ཡང་ཡོད་པ་མ་ཡིན་ཏེ། །སྟོང་པ་ཉིད་ཀྱི་རང་བཞིན་ནི། །ཇི་བཞིན་རྟོགས་པ་དཀའ་བར་འགྱུར། །ཞེས་པ་དང་། མ་ཧཱ་མཱ་ཡཱའི་རྒྱུད་ལས། ཐམས་ཅད་དུ་ནི་དེ་
བསྒོམས་ཀྱང་། །དེ་ནི་རྟོགས་པ་མ་ཡིན་ནོ། །གལ་ཏེ་དེ་ནི་རབ་རྟོགས་ན། །འགྲོ་བའི་རོལ་པ་རྣམ་པར་འཇིག །ཅེས་གསུངས་སོ། །དེའི་ཕྱིར་སྟོང་པ་ཉིད་ལ་རྨད་ཅིང་སྨྲས་པའི་
ལུང་མང་པོ་ཞིག་ཡོད་དེ། རྡོ་རྗེ་གུར་ལས། གལ་ཏེ་སྟོང་པ་ཐབས་ཡིན་ན། །དེ་ཚེ་སངས་རྒྱས་ཉིད་མི་འགྱུར། །རྟོགས་ནས་དོན་དེ་སྒོམ་བྱེད་ན། །ང་འམ་བདེ་གཤེགས་ཀུན་

དང་མཉམ། །ཡོན་ཏན་སྣ་ཚོགས་དེ་ལས་འབྱུང་། །ཞེས་པ་དང་། མཚན་བརྗོད་ལས། སྐྱེ་མེད་ཆོས་དེ་སྣ་ཚོགས་དོན། །ཆོས་ཀུན་ངོ་བོ་ཉིད་འཆང་བ། །ཞེས་པ་དང་། རིན་
པོ་ཆེ་མན་ངག་གི་རྒྱུད་ལས། མངོན་ཤེས་སྟོབས་དང་རྫུ་འཕྲུལ་ལུང་སྟོན་འབྱུང་། །དེ་ལ་རློམས་སེམས་མེད་པས་ང་རྒྱལ་རྨད། །ཅེས་པ་དང་། བླ་མའི་གདམས་ངག་ལས་
ཀྱང་། བྱིན་རླབས་རྫུ་འཕྲུལ་མངོན་ཤེས་ལ་སོགས་པ། །རྣམ་དག་སེམས་ཀྱི་ངང་ལས་འབྱུང་བ་ཡིན། །ཞེས་གསུངས་པས་ཁྱད་པར་ཆེའོ། །ཡང་སྨྲས་པ། ཁྱེད་ཀྱི་གྲུབ་
མཐའ་དེ་ནི་ངོ་མཚར་ཆེ་སྟེ། འོན་ཀྱང་གོང་དུ་བསྟན་པའི་རྒྱུ་འབྲས་དུས་མཉམ་པ་འདི་མི་འཐད་དེ། སྤྱིར་རྒྱུ་འབྲས་ཀྱི་ལུགས་ཀྱིས་སྔ་ཕྱི་ངེས་ལ། རྗེས་སུ་འགྲོ་ལྡོག་བྱེད་པ་ཡིན་
ཏེ། སྤྱོད་འཇུག་ལས། གལ་ཏེ་རྒྱུ་ལ་འབྲས་གནས་ན། །ཟན་ཟ་མི་གཙང་ཟ་བར་ཐལ། །རས་ཀྱི་རིན་གྱིས་རས་བལ་གྱི།།ས་བོན་ཉོས་ལ་བགོ་བར་གྱིས། །ཞེས་གསུངས་པ་

། དང་འགལ་ལོ་ཞེ་ན། དེ་ལྟར་སེམས་པ་དེ་ནི་ཁྱེད་རང་གི་བློ་སྐྱོན་གྱིས་མ་གོ་བ་ཡིན་ཏེ། དཔེའི་སྒོ་ནས་བསྟན་པར་བྱའོ། །དཔེར་ན། རྐང་ལག་2 ༄ ༅།
མེད་པར་འགྲོ་ཤེས་པ་སེམས་ཅན་གཞན་ལ་མི་འཐད་དེ་སྦྲལ་ལ་འཐད། སྒོ་ང་རྡོལ་བ་དང་འཕུར་ཤེས་པ་བྱ་གཞན་ལ་མི་འཐད་དེ། ཁྱུང་ལ་འཐད། གསེར་ལ་དགོས་པ་མེད་པ་རྒྱ་
གར་བ་གཞན་ལ་མི་འཐད་དེ། འདོད་པ་མེད་པའི་རྣལ་འབྱོར་པ་ལ་འཐད། རྒྱུ་འབྲས་དུས་མཉམ་པ་དངོས་པོ་གཞན་ལ་མི་འཐད་དེ་ཕྱག་རྒྱ་ཆེན་པོ་ལ་འཐད་དོ། །ཡིད་ཆེས་པའི་
ལུང་ཅི་ཡོད་ཅེ་ན། ཤིན་ཏུ་མང་བར་ཡོད་དེ། འདི་ནི་རང་བྱུང་གི་ཡེ་ཤེས་འདུས་མ་བྱས་པ་རྡོ་རྗེའི་སྐུ་ཡིན་པས་འགལ་བ་མེད་དེ། སྔར་བསྟན་པ། འདི་ནི་རང་བྱུང་བཅོམ་ལྡན་
པ༑ །ཞེས་པ་དང་། ཧེ་བཛྲ་ལས། ཡང་དག་ཡེ་ཤེས་སྣང་བ་པོ། །ཞེས་པ་དང་། དཔལ་སམྦུ་ཊ་ལས། ཐོག་མཐའ་མེད་པའི་སེམས་དཔའ་ནི། །རྡོ་རྗེ་སེམས་དཔའ་བདེ་བ་

།ཞེས་པ་དང་། ལས་རྒྱ་མཚོའི་རྒྱུད་ལས། རང་བྱུང་ཡེ་ཤེས་རྡོ་རྗེ་ཤར། །ཞེས་པ་དང་། མཚན་བརྗོད་ལས། མཁའ་ལྟར་མཉམ་པ་ཉིད་ལ་གནས། །ཞེས་པ་ལ་སོགས་
པ་མང་དུ་གསུངས་སོ། །དེའི་ཕྱིར་ན་ཕྱག་རྒྱ་ཆེན་པོ་འདི་ནི། རང་གི་མཚན་ཉིད་བསྒོམ་པ་ཞེས་བྱ། སངས་རྒྱས་ཀུན་དང་མཉམ་པར་སྦྱོར་བ་ཞེས་བྱ། གཞི་ལམ་འབྲས་བུ་ཐ་མི་
དད་པ་ཞེས་བྱ། འབྲས་བུ་ལམ་དུ་འཁྱེར་བ་ཞེས་བྱ་སྟེ། དེ་ཡང་དང་པོ་རང་གི་མཚན་ཉིད་སྒོམ་པ་ནི། རྡོ་རྗེ་སྣང་བ་འཆང་བའི་རྒྱུད་ལས། གསང་སྔགས་རྡོ་རྗེ་ཐེག་པའི་
ལམ། །རང་གི་མཚན་ཉིད་སྒོམ་པ་སྟེ། །འདི་ནི་ཐུན་མོང་མ་ཡིན་པས། །སེམས་ཅན་མཆོག་གི་བསྒྲབ་པར་བྱ། །ཞེས་སོ། །རང་གི་མཚན་ཉིད་ནི་ཇི་ལྟ་བུ་ཞེ་ན། ཡང་དེ་ཉིད་
ལས། རང་གི་མཚན་ཉིད་ནམ་མཁའ་བཞིན། །རྒྱུ་ལས་འབྲས་བུ་གཞན་མེད་ཕྱིར། །ཐབས་ནི་སྟོང་པ་ཉིད་མ་ཡིན། །ཞེས་པ་དང་། ཆོས་སྤྱོད་མངོན་པར་རྟོགས་པའི་

3 ༄༅། ། རྒྱུད་ལས། སྟོང་ཉིད་དོན་དང་མི་ལྡན་པར། །འདི་ཀུན་སྟོང་ཞེས་ཚིག་ཏུ་བརྗོད། །སྟོང་པའི་མཐའ་ལ་མངོན་ཞེན་པས། །སྟོང་པའི་བདག་པོ་སྟོང་
པར་འགྲོ། །ཞེས་པ་དང་། མདོ་ལས། སྟོང་ཉིད་ལྟ་བ་ཐམས་ཅད་ཀྱི། །འབྱུང་གནས་ཡིན་པར་རྒྱལ་བས་གསུངས། །གང་ཞིག་སྟོང་པ་ཉིད་ལྟ་བ། །དེ་ནི་བསྒྲུབ་ཏུ་མི་རུང་
ངོ་། །སྟོང་པ་ཉིད་ལ་ལྟ་ཉེས་ན། །ཤེས་རབ་ཆུང་རྣམས་ཕུང་བར་འགྱུར། །ཇི་ལྟར་སྦྲུལ་ལ་བཟུང་ཉེས་དང་། །རིག་སྔགས་ལོག་པར་བསྒྲུབས་པ་བཞིན། །ཞེས་པས་དེ་རྣམས་
སྟོང་པ་ཉིད་ཇི་ལྟ་བུ་ཞིག་ལ་སྨོད་པ་ཡིན། གཞན་ཡང་སྟོང་པ་ཉིད་ལ་བསྟོད་ཅིང་བསྔགས་པའི་ལུང་མང་པོ་ཞིག་ཡོད་དེ། མདོ་ལས། སྟོང་ཉིད་ལྟ་བས་གྲོལ་འགྱུར་གྱི། །སྒོམ་
པ་ལྷག་མ་དེ་དོན་ཡིན། །ལུས་ངག་ཡིད་གསུམ་སྤྱོད་པ་རྣམས། །ཐེག་པ་དམན་ལ་བསྟན་པ་ཡིན། །ཞེས་པ་དང་། སློབ་དཔོན་ཀླུ་སྒྲུབ་ཀྱི་ཞལ་སྔ་ནས། དེ་ལྟར་རྣལ་འབྱོར་པ་
ཝཱ

རྣམས་ཀྱིས། །སྟོང་པ་ཉིད་ནི་བསྒོམས་བྱས་ན། །བློ་ནི་གཞན་དོན་ལ་དགའ་བར། །འགྱུར་བ་ཉིད་དུ་ཐེ་ཚོམ་མེད། །ཅེས་པ་དང་། སློབ་དཔོན་ཞི་བ་ལྷའི་ཞལ་ནས། ཉོན་
༧ མོངས་པ་དང་ཤེས་བྱའི་སྒྲིབ། །མུན་པའི་གཉེན་པོ་སྟོང་པ་ཉིད། །མྱུར་དུ་ཐམས་ཅད་མཁྱེན་འདོད་ན། །སྟོང་པ་ཉིད་ནི་བསྒོམ་པར་བྱ། །ཞེས་གསུངས་པ་རྣམས་སྟོང་པ་ཉིད་ཇི་
ལྟ་བུ་ཞིག་ལ་བསྟོད་པ་ཡིན་ལེགས་པར་སྤྱོད་ཅིག་ཅེས་པའོ། །དེའི་ཕྱིར་ན་སྟོང་པ་ཉིད་ནི་སྤྱི་སྒྲ་ཡིན་ལ། སྤྱིར་བསྟན་དམིགས་ཀྱིས་བསལ་བ་ནི། །བསྟན་བཅོས་ཀུན་ལ་རབ་ཏུ་
གཅེས། །ཞེས་གསུངས་པས། བླ་མ་མཁས་པའི་གདམས་ངག་ཁོ་ན་གལ་ཆེའོ་ཞེས་བདག་སྨྲའོ། །གཉིས་པ་རང་བྱུང་གི་ཡེ་ཤེས་ནི། བདེ་མཆོག་རྩ་རྒྱུད་ལས། རྡོ་རྗེ་རྒྱལ་པོ་
བདེ་བ་ཆེ། །འདི་ནི་རང་བྱུང་བཅོམ་ལྡན་པ། །ཞེས་པ་དང་། ཧེ་བཛྲ་ལས། རང་རིག་བདེ་བ་ཆེན་པོ་ཉིད། །ཅེས་པ་དང་། རང་རིག་ནས་ནི་བྱང་ཆུབ་འགྱུར། །ཞེས་པ་དང༌།
89

། སངས་རྒྱས་མཉམ་སྦྱོར་ལས། ལྷ་དང་མི་ཡི་བདེ་བ་ནི། །བསྡུ་བྱས་རྡོ་རྗེ་འཛིན་པ་ལ། །བཅུ་དྲུག་ཆར་ཡང་མི་ཕོད་དོ། །ཞེས་པ་དང་། ཀུན་ཏུ་༞| ༄༅།
སྤྱོད་པའི་རྒྱུད་ལས། བདེ་ཆེན་ཞེས་བྱ་གཅིག་པུ་ཉིད། །ཉམས་ཀྱི་གར་ནི་དུ་མར་སྣང་། །ཞེས་པ་དང་། ལས་རྒྱ་མཚོའི་རྒྱུད་ལས། ཐམས་ཅད་དག་གི་སྔོན་རོལ་ན། །མཐའ་
* ཡས་བརྗོད་ཀྱིས་མི་ལང་བའི། །རང་བྱུང་ཡེ་ཤེས་རྡོ་རྗེ་ཤར། །ཁྱབ་བདལ་ཆེན་པོ་ཆོས་ཀྱི་སྐུ། །ཞེས་གསུངས་སོ། །གསུམ་པ་ཡོན་ཏན་ཐམས་ཅད་ཀྱི་འབྱུང་གནས་སུ་གྱུར་པ་
ནི། དགོངས་པ་བླ་ན་མེད་པའི་རྒྱུད་ལས། དེ་ཡི་བྱིན་གྱིས་བརླབས་ཀྱིས་ནི། །སྐྱེས་བུ་ཡིད་བཞིན་ནོར་བུ་ལྟར། །ཅིག་སོགས་ལས་ཀྱང་ཆོས་སྟོན་པ། །ཅི་འདོད་པ་ནི་འབྱུང་
བར་འགྱུར། །ཞེས་པ་དང་། ལས་རྒྱ་མཚོའི་རྒྱུད་ལས། དོན་དེ་ཀུན་གྱིས་རྟོགས་པར་དཀའ། །སྐད་ཅིག་གིས་ཀྱང་མི་འབྲལ་ཏེ། །དེ་བཞིན་སངས་རྒྱས་ཐམས་ཅད་ཀྱིས། །

རིག་སྔགས་རྣམས་ལ་བྱིན་གྱིས་བརླབས། །ཞེས་གསུངས་སོ། །གཉིས་པ་སངས་རྒྱས་ཀུན་དང་མཉམ་པར་སྦྱོར་བ་ནི། མཉམ་སྦྱོར་གྱི་རྒྱུད་ལས། སངས་རྒྱས་ཐམས་ཅད་
མཉམ་སྦྱོར་བས། །སངས་རྒྱས་ཀུན་དང་མཉམ་པའི་ཕྱིར། །སངས་རྒྱས་ཀུན་ཏུ་རབ་འགྲུབ་འགྱུར། །ཞེས་གསུངས་སོ། །གསུམ་པ་གཞི་ལམ་འབྲས་བུ་ཐ་མི་དད་པ་ནི། ནཱ་
གརྫུ་ནའི་ཞལ་སྔ་ནས། འདི་ལ་བསལ་བྱ་ཅི་ཡང་མེད། །གཞག་པར་བྱ་བ་ཅུང་ཟད་མེད། །ཡང་དག་ཉིད་ལ་ཡང་དག་བལྟ། །ཡང་དག་མཐོང་ན་རྣམ་པར་གྲོལ། །ཞེས་པ་
དང་། ཨཱརྻ་དེ་བས། སེམས་ཉིད་གཅིག་པུ་བསྒོམས་པ་ལས། སངས་རྒྱས་ཀུན་གྱི་གཞི་ཉིད་དང་། ལམ་དང་། འབྲས་བུའང་དེ་ཞེས་གསུངས་སོ། །བཞི་པ་འབྲས་བུ་ལམ་
དུ་འཁྱེར་བ་ནི། མཚན་བརྗོད་ལས། འཇིག་རྟེན་གསུམ་པོ་གོམ་གཅིག་བགྲོད། །མཁའ་ལྟར་མཉམ་པ་ཉིད་ལ་གནས། །ཞེས་པ་དང་། དཔལ་ས་ར་ཧའི་ཞལ་སྔ་ནས། ས་

ཟ| ༄༅། །དང་ལམ་དང་སངས་རྒྱས་ཐམས་ཅད་གོ་གཅིག་པའི། །གཉུག་མའི་ཡེ་ཤེས་དེ་ཉིད་ཡིད་ཀྱིས་ཡིད་ལ་དྲིས། །དེ་ལྟར་རྟོགས་པའི་མི་དེ་ལ་ནི་འཆི་བ་
མེད། །རྡུལ་མ་སྤངས་ཤིང་རྡུལ་གྱིས་ཡོངས་སུ་གོས་པ་མེད། །ཅེས་པ་དང་། དངོས་པོར་སྐྱེ་བའི་རྒྱུ་འབྲས་ལྟ་བུ་ཡོད་མིན་ཏེ། །འབྲས་བུ་ལམ་དུ་ཁྱེར་ནས་གདོད་ནས་འབྲས་
* བུ་གནས། །ཞེས་པ་དང་། བླ་མའི་གདམས་ངག་ཡེ་ཤེས་འཁོར་ལོ་ལས། འབྲས་བུ་ཇི་བཞིན་ལམ་དེ་བཞིན། །དེ་ཕྱིར་འབྲས་བུ་ལམ་དུ་ཁྱེར། །ཞེས་གསུངས་སོ། །དེ་ལྟ་
བུའི་ཕྱག་རྒྱ་ཆེན་པོའི་དོན་རྟོགས་ཤིང་ཁོང་དུ་ཆུད་ནས། མ་ཡེངས་པར་གོམས་འདྲིས་བྱེད་པའི་སྒྲུབ་པ་པོ་དེ་ལ་ཕན་ཡོན་དང་བསོད་ནམས་ཆེན་པོ་བཤད་དེ། གཉིས་སུ་མེད་པའི་
རྣལ་འབྱོར་པ་དེའི་སྐུ་མཐོང་བ་དང་། གསུང་ཐོས་པ་དང་། ཕྱག་དང་ཞབས་རེག་པ་ཙམ་གྱིས་ཀྱང་སྡིག་པ་ཟད་པར་འགྱུར་བ་དང་། རྟོགས་པ་དང་ལྡན་པ་དེ་མཐོང་ཞིང་མཆོད་པ་

བྱས་ན། སངས་རྒྱས་ཐམས་ཅད་མཐོང་ཞིང་མཆོད་པ་བྱས་པར་འགྱུར་བ་དང་། འོད་གསལ་ལ་སེམས་ཟིན་པའི་སྒོམ་པ་པོ་དེས་གཟུང་འཛིན་གྱི་དགྲ་འཇོམས་ཤིང་། དཔའ་བོ་
དང་མཁའ་འགྲོ་མ་ཐམས་ཅད་ཀྱིས་མཆོད་པར་འགྱུར་བ་དང་། ཕྱག་རྒྱ་ཆེན་པོའི་ངང་ལས་མ་གཡོས་པའི་དགེ་བ་འཕེལ་ལ། སྒྲ་ཐོས་ཤིང་རྨི་ལམ་བཟང་བ་དང་། གཟུགས་
མཐོང་ཞིང་བསྐོར་བར་བྱེད་པ་དང་། བདུད་རྩི་འདྲེན་ཞིང་ཆོས་སྟོན་པ་འབྱུང་བ་དང་། དེ་ལྟ་བུ་དེ་ནི་བཞུགས་ས་མི་ཡུལ་ན་བཞུགས་ཀྱང་དགོངས་པ་སངས་རྒྱས་དང་མཉམ་པ་
ཞེས་པ་དང་། དོན་དམ་པ་རྣལ་དུ་འབྱོར་བ་ལ་ཕན་ཡོན་བསམ་གྱིས་མི་ཁྱབ་པ་ཞིག་ཡོད་ཀྱང་བཞི་རུ་བསྡུས་ནས་བསྟན་པའོ། །དེ་རྣམས་ཀྱང་རིམ་པ་བཞིན་དུ་ཡིད་ཆེས་པའི་ལུང་
དང་སྦྱར་ལ་བཤད་པ། བདེ་མཆོག་རྩ་བའི་རྒྱུད་ལས། གཉིས་སུ་མེད་པའི་རྣལ་འབྱོར་བདག །དག་བྱེད་སྡིག་པ་འཇིག་བྱེད་ཡིན། །མཐོང་ངམ་ཐོས་སམ་རེག་པས་ཀྱང༌། །

།སྡིག་པ་ཀུན་ལས་གྲོལ་བར་འགྱུར། །ཞེས་པ་དང་། སངས་རྒྱས་མཉམ་སྦྱོར་གྱི་རྒྱུད་ལས། གང་གིས་རྟོགས་ལྡན་འདི་མཐོང་ནས། །རྣམ་པ་ཀུན་༄༅།
ཏུ་མཆོད་བྱེད་ན། །དེ་ཡིས་སངས་རྒྱས་ཐམས་ཅད་ནི། །མཐོང་ཞིང་མཆོད་པ་བྱས་པར་འགྱུར། །ཞེས་པ་དང༌། རྡོ་རྗེ་ཨ་ར་ལིའི་ཡེ་ཤེས་ཕྲེང་བའི་རྒྱུད་ལས། འོད་གསལ་དེ་
ལ་སེམས་ཟིན་ན། །གཟུང་འཛིན་དགྲ་ཡི་དཔུང་རྣམས་འཇོམས། །ཕྱོགས་བཅུའི་འཇིག་རྟེན་ཁམས་བཞུགས་པའི། །དཔའ་བོ་མཁའ་འགྲོས་མཆོད་པའི་གནས། །ཞེས་པ་
དང་། ཡེ་ཤེས་འཁོར་ལོ་གཏན་ལ་དབབ་པ་ལས། དེ་ལས་མ་གཡོས་རྟག་བརྟན་པ། །སྒྲ་རྣམས་ཐོས་ཤིང་རྨི་ལམ་བཟང་། །གཟུགས་རྣམས་མཐོང་ཞིང་བསྐོར་བ་བྱེད།
བདུད་རྩི་འདྲེན་ཞིང་ཆོས་ཀྱང་སྟོན། །ཞེས་པ་དང་། །རིན་པོ་ཆེ་མན་ངག་གི་རྒྱུད་ལས། མི་ཡི་ལུས་ལ་རྒྱལ་བའི་ཐུགས། །དགོངས་པ་རྡོ་རྗེ་སེམས་དང་མཉམ། །ཞེས་པ་

དང་། མྱ་ངན་ལས་འདས་པའི་མདོ་ལས། དགེ་བསྙེན་བཙུན་དྷ་ལི། ལུས་མ་རབས་ཀྱང་སེམས་སངས་རྒྱས་སོ། །ཞེས་པ་དང་། རང་སྐད་དྲི་མ་མེད་པ་ལས། དོན་དམ་པ་
རྣལ་དུ་འབྱོར་བ་ལ་ཡོན་ཏན་བསམ་གྱིས་མི་ཁྱབ་པ་འབྱུང་སྟེ། བསྡུ་ན་བཞིར་འདུས་པ་སྟེ། རྣམ་གྲངས་ཐམས་ཅད་དེ་ཁོ་ན་ཉིད་དུ་ལྷུན་གྱིས་གྲུབ་པ་དང་གཅིག །ཆོས་ཀྱི་སྒོ་མོ་
བརྒྱད་ཁྲི་བཞི་སྟོང་ཡང་དེ་ཁོ་ན་ཉིད་ཀྱི་ཐོག་ཏུ་སྐྱེལ་ནུས་པ་དང་གཉིས། ངེས་པ་ཁོ་ནར་འཛིན་ཅིང་མཐར་ལྷུང་བའི་ཚད་མའི་བསྟན་བཅོས་ལ་སོགས་པ་ཐམས་ཅད་བྱང་ཆུབ་ཀྱི་
སེམས་ཀྱི་གཏན་ཚིགས་ཀྱིས་འཇིགས་པ་མེད་པར་ཚར་གཅོད་ནུས་པ་དང་གསུམ། མཉམ་པ་ཉིད་ཀྱི་གདེང་དང་ལྡན་པས། བཅོམ་ལྡན་འདས་ཀྱིས་ཀྱང་ལྟ་བ་བསྒྱར་མི་ནུས་པ་
དང་བཞིའོ། །ཏིང་ངེ་འཛིན་ལས་མི་ཉམས། འབྲས་བུ་ལ་མི་རེ། ལྷུང་གིས་མི་དོགས། སྟོང་གསུམ་སངས་རྒྱས་ཀྱི་ཞིང་ཁམས་མཐོང་ཡང་དགའ་བ་མི་སྐྱེ། སྲིན་པོ་འབར་བ་

ཁ་༄༅། །མཐོང་ཡང་འཇིགས་པས་སེམས་མི་གཡོ། ལྷ་མོ་འབར་བ་མཐོང་ཡང་མི་ཆགས། བསམ་པ་དག་པའི་དགེ་བའི་རྩ་བ་རྒྱུན་མི་གཅོད། གང་ཡང་
ལག་ཏུ་ལེན་པ་མེད། རྐྱེན་གྱིས་དཀྲུགས་ཀྱང་སེམས་མི་འཁྲུགས་སོ། །ཞེས་གསུངས་སོ། །ལྔ་པ་མ་རྟོགས་པའི་སྐྱོན་ནི། ཀྱེེའི་རྡོ་རྗེ་ལས། ཐམས་ཅད་རིགས་བྱེད་གྲུབ་མཐའ་
དང་། །དེ་བཞིན་ལས་རྒྱས་ལས་སོགས་པ། །དག་པའི་དངོས་གྲུབ་མ་ཡིན་ཏེ། །ཡང་ནི་སྲིད་པའི་ནང་དུ་སྐྱེ། །འཇིག་རྟེན་འདི་དང་ཕ་རོལ་ཏུ། །དེ་མེད་པས་ན་དངོས་གྲུབ་
མེད། །གང་གི་མི་ཤེས་ཀྱེའི་རྡོ་རྗེ། །དེ་ནི་ངལ་བ་དོན་མེད་ཡིན། །ཞེས་པ་དང་། སློབ་དཔོན་པདྨ་བཛྲའི་གསང་བ་གྲུབ་པ་ལས། དེ་ཉིད་རིན་ཆེན་མེད་པར་ནི། །ངོ་མཚར་ཆེ་
བ་ལྟར་བྱེད་ཀྱང་། །ཇི་སྲིད་ནམ་མཁའ་གནས་ཀྱི་བར། །ཤི་བའི་འོག་ཏུ་དམྱལ་བར་འགྲོ། །ཞེས་གསུངས་སོ། །དྲུག་པ་རྟོགས་པའི་ཡོན་ཏན་ནི། ཀྱེའི་རྡོ་རྗེ་ལས། ང་ལས་

འགྲོ་བ་ཐམས་ཅད་བྱུང༌། །ང་ལས་གནས་གསུམ་པོ་ཡང་བྱུང་། །ང་ཡི་འདི་ཀུན་ཁྱབ་པ་སྟེ། །འགྲོ་བའི་རང་བཞིན་གཞན་མ་མཐོང་། །དེ་ལྟར་རྣལ་འབྱོར་པས་ཤེས་ནས།
ཤིན་ཏུ་མཉམ་བཞག་གང་བསྒོམས་པ། །བསོད་ནམས་ཆུང་བའི་མི་ཡིས་ཀྱང་། །དེ་ཉིད་འགྲུབ་པར་ཐེ་ཚོམ་མེད། །ཅེས་པ་དང་། སློབ་དཔོན་ཀླུ་སྒྲུབ་ཀྱི་དབུ་མ་ལས། དེ་ཉིད་
ཤེས་པས་གལ་ཏེ་འདིར། །མྱ་ངན་འདས་པ་མ་ཐོབ་ཀྱང་། །སྐྱེ་བ་གཞན་དུ་འབད་མེད་པར།།ངེས་པར་ཐོབ་འགྱུར་ལས་བཞིན་ནོ། །ཞེས་གསུངས་སོ། །བདུན་པ་གང་གི་དྲིན་tehrezy.b3lker.la
.abགྱིས་རྟོགས་པ་ནི། བླ་མ་གདམས་ངག་ཅན་ཁོ་ནའི་དྲིན་གྱིས་རྟོགས་ཏེ། ཧེ་བཛྲ་ལས། གཞན་གྱིས་བརྗོད་མིན་ལྷན་ཅིག་སྐྱེས། །གང་དུ་ཡང་ནི་མི་རྙེད་དེ། །བླ་མའི་དུས་
ཐབས་བསྟེན་པ་དང༌། །བདག་གི་བསོད་ནམས་ལས་ཤེས་བྱ། །ཞེས་པ་དང་། དཔལ་ས་ར་ཧའི་ཞལ་སྔ་ནས། དངོས་གྲུབ་ཀུན་གྱི་རྩ་བ་རྡོ་རྗེ་སློབ་དཔོན་ཡིན། །ཞེས་པ་དང་།

a| ༄༅། །བླ་མའི་ལུང་ལ་བསྒྲིམས་ཏེ་གུས་འབད་ན། །ལྷན་ཅིག་སྐྱེས་པ་འབྱུང་བར་ཐེ་ཚོམ་མེད། །གདོད་ནས་སྐྱེ་མེད་རང་བཞིན་ཡིན་པ་ལ། །དེ་རིང་དཔལ་
ལྡན་བླ་མས་བསྟན་པས་རྟོགས། །བླ་མས་བསྟན་པ་གང་གི་སྙིང་ཞུགས་པ། །ལག་པའི་མཐིལ་ན་གནས་པའི་གཏེར་མཐོང་འདྲ།།ཞེས་པ་དང་། སློབ་དཔོན་ཀླུ་སྒྲུབ་ཀྱི་ཞལ་སྔ་
ནས། དཔེར་ན་རི་རབ་རྩེ་ནས་ལྷུང་གྱུར་ན། །ལྷུང་བར་མི་འདོད་ཀྱང་ནི་ལྷུང་བར་འགྱུར། །དེ་བཞིན་བླ་མས་ཕན་པའི་ལུང་ཐོབ་ན། །གྲོལ་བར་མི་འདོད་ཀྱང་ནི་གྲོལ་བར་
འགྱུར། །ཞེས་པ་དང༌། ཡེ་ཤེས་གྲུབ་པ་ལས། མཆོད་པ་ཐམས་ཅད་ཡོངས་སྤངས་ནས། །བླ་མ་མཆོད་པ་ཡང་དག་བརྩམ། །དེ་མཉེས་པས་ནི་ཀུན་མཁྱེན་གྱི། །ཡེ་ཤེས་
མཆོག་ཀྱང་ཐོབ་པར་བྱེད། །ཅེས་པ་ལ་སོགས་པ་མང་དུ་གསུངས་སོ། །དེའི་ཕྱིར་ཁོ་བོ་ཅག་ནི། རྡོ་རྗེ་འཆང་དང་ཤཱཀྱ་ཐུབ་པའི་གསུང་ཚད་མར་བྱས་ནས་མདོ་རྒྱུད་ཟབ་མོ་མང་

པོ་དཔང་པོར་འཇོག་སྟེ། དེ་ཡང་བཀའ་དགོངས་པ་དང་དྲང་དོན་མ་ཡིན་ཏེ། ལུང་གཞན་གྱིས་བསྒྲུབ་པའི་ངེས་དོན་ཞིག །ཚད་མར་བྱས་ནས་བླ་མའི་གདམས་ངག་དང་མཐུན་པ་
ཞིག་ཁུངས་སུ་ཆེ་བས་འདི་མཆོག་ཏུ་གྱུར་པ་ཁོ་ནའོ། །དེའི་ཕྱིར་དང་པོ་འཇུག་སྒོ་མ་ནོར་བ། བགྲོད་པ་སླ་བ། འཇིག་ཉེན་མེད་པ། ལམ་ཉེ་བ་གྲུབ་ཐོབ་གོང་མ་རྣམས་ཀྱི་
གཤེགས་ཤུལ་འདི་ལ་རིགས་སྐྱེས་རྣམས་ཀྱང་འབྱོན་པར་རིགས་སོ། །ཞེས་བརྩེ་ལྡན་གྱི་སྒྲུབ་པ་པོ་སུ་ཁ་བཛྲས་ཕན་སེམས་ཀྱིས་སྨྲའོ། །དེ་དག་ཟབ་ཅིང་བཀའ་དྲིན་དྲན་པས་འདི་
སྐད་ཅེས་བྱ་སྟེ། ཨེ་མ་ངོ་མཚར་རྨད་ཀྱི་ཆོས། །རང་བྱུང་ཕྱག་རྒྱ་ཆེན་པོ་འདི། །རང་གི་མཚན་ཉིད་སྒོམ་པ་སྟེ། །ཆོས་ཀྱི་སྐུ་དང་འབྲལ་མ་མྱོང་། །འཁོར་ལོས་སྒྱུར་བའི་བུ་
བཞིན་དུ། །རིགས་སྐྱེས་རྣམས་ལ་བྱིན་གྱིས་རློབས། །གསེར་འགྱུར་རྩི་ཡི་རྣམ་པ་ལྟར། །མི་ལ་བདེ་གཤེགས་ཚེ་འདིར་བྱེད། །ལོ་སྟོང་ལོན་པའི་མུན་པ་ཡང༌། །སྒྲོན་མེ་སྐྱེས་

། མ་ཐག་གིས་སེལ། །འཁོར་བའི་བག་ཆགས་མཐུག་པོ་ཡང་། །སེམས་རྟོགས་སྐད་ཅིག་གཅིག་ལ་ཞི། །སངས་རྒྱས་ཀུན་གྱི་གསང་ཆེན་ནི།
༢ ༄༅།
མཉམ་ཉིད་གནས་པའི་དོན་རྟོགས་ན། །ཉེས་པ་གང་དེ་ཡོན་ཏན་འགྱུར། །ངན་པ་རྣམས་ཀྱང་བཟང་པོར་འགྱུར། །བཟང་ངན་མཚན་མ་གང་སྣང་ཡང་། །མ་སྐྱེས་སེམས་ཀྱི་ཆོ་
འཕྲུལ་ཡིན། །ལྷ་དང་བདུད་ཀྱི་ཆོས་ཉིད་ཀྱང་། །ཆོས་དབྱིངས་ངང་ན་ཐ་དད་མེད། །འདི་ལ་དུས་དང་ཚེས་གྲངས་མེད། །གཟའ་དང་རྒྱུ་སྐར་རྩི་མི་དགོས། །རྟོག་པ་ཀུན་ལས་
རྣམ་པར་གྲོལ། །མི་རྟོག་པར་ཡང་བློས་མི་བཟུང་། །མོ་ངན་རྩིས་ངན་ཕྱོགས་ངན་སོགས། །རྨི་ལམ་ངན་དང་མཚན་མ་ངན། །ཆགས་ཆེ་ཉམ་ང་ཟེར་བ་ཡི། །ཀུན་བཏགས་
རྟོག་པ་ཐམས་ཅད་འཇིག །ཐམས་ཅད་ཨ་ཡི་སྒོ་ཅན་ཏེ། །སྐྱེ་བ་མེད་པར་རྟག་ཏུ་མཉམ། །ཡང་དང་ན་དང་ཏེ་བྲལ་ཞིང༌། །དེ་བཞིན་ཉིད་དུ་རྣམ་པར་མཛེས། །ཡང་དག་p

གདམས་ངག་བསྟན་དུས་འདིར། །ཐེག་པ་ཆེན་པོའི་རིགས་ཅན་རྣམས། །བ་སྤུ་ལྡང་ཞིང་མཆི་མ་དཀུ། །དགའ་བ་འབྱུང་ཞིང་ངེས་ཤེས་སྐྱེ། །གཉུག་མ་རིགས་ཀྱི་ས་བོན་
ཅན། །ཟབ་མོའི་སྣོད་དུ་གྱུར་པ་ཡིན། །བཅུད་དང་ལྡན་པའི་བླ་མ་ཡིས། །ཆོས་སྐུ་ངོ་སྤྲོད་དེ་ལ་བསྟན། །རྟོགས་ནས་ངེས་ཤེས་སྐྱེས་གྱུར་ན། །དེ་ཡི་བསོད་ནམས་བསམ་མི་
ཁྱབ། །བླ་མའི་བཀའ་དྲིན་ཇི་ལྟར་འཁོར། །རྟོགས་ནས་དོན་དེ་བསྒོམས་ན་འཁོར། །སློབ་མ་སངས་རྒྱས་མཉམ་གྱུར་ཀྱང་། །བླ་མ་ཉིད་ལ་ཕྱག་འཚལ་བསྟོད། །ཐལ་སྦྱར་སྙིང་
ནས་གསོལ་བ་འདེབས། །ཅི་བསམ་ཐམས་ཅད་འགྲུབ་པར་མཛོད། །དོན་གསུམ་པ་གང་གིས་བསྟན་པར་བྱ་བ་བླ་མའི་མཚན་ཉིད་ལ་མང་དུ་བཤད་ཀྱང་འདིར་གསུམ་དུ་འདུས་
གསལ་འདེབས་ནུས་པ། འགལ་བསྒྱུར་ནུས་པ། ཤེས་རབ་ཀྱི་སྒོ་འབྱེད་ནུས་པའོ། །དང་པོ་ནི་རྟོག་པ་གང་ནས་གང་བྱུང་ཡང་། དེ་ཉིད་ཡེ་ཤེས་ཀྱི་གྲོགས་སུ་བསྒྱུར་

།ནུས་པའོ། །གཉིས་པ་ནི། རང་གི་རྒྱུད་ལ་མི་འཚམ་པ་ཞིག་བྱུང་བའི་དུས་ན། མི་བཟོད་པ་དེ་ཉིད་ལམ་དུ་བསླངས་པའོ། །གསུམ་པ་ཤེས་རབ་ཀྱི་
ཁ་༄༅།
གོ་འབྱེད་ནུས་པ་ནི། རྣམ་རྟོག་ལམ་དུ་བྱས་པས་ཡེ་ཤེས་འཆར་བར་བྱེད་ནུས་པ་དང་། སློབ་མའི་རྒྱུད་ལ་རྟོགས་པ་སད་ནུས་པའོ། །རྐོས་ཕོར་རི་མོ་མེད་པ་ལ། །འབི་འབི་ཚ་ཚ་
མི་འབྱུང་ལྟར། །བླ་མ་རྟོགས་པ་མི་ལྡན་ན། །སློབ་མ་གྲོལ་བར་ཇི་ལྟར་ནུས། །རི་མོ་འབི་འབི་འཛོམ་པ་ལས། །མཛེས་པའི་ཚ་ཚ་འབྱུང་བ་ལྟར། །སློབ་དཔོན་རྟེན་འབྲེལ་
འཛོམ་པ་ལས། །སློབ་མ་ཚ་ཚ་ལྟ་བུར་མཛེས། །དེ་ལྟ་བུའི་བླ་མ་བསྟེན་ཅིང་མོས་གུས་བྱ་བ་གལ་ཆེ་བ་ནི། གོང་དུ་གང་གི་དྲིན་གྱིས་རྟོགས་པའི་སྐབས་སུ་བཤད་ཟིན་
ལ༑ འདིར་འདི་སྐད་བརྗོད་དེ། དངོས་གྲུབ་རྩ་བ་བླ་མ་སྟེ། །ཡི་དམ་དཀྱིལ་འཁོར་ལྷ་ཚོགས་དང་། །སངས་རྒྱས་གྲངས་མེད་ཞལ་མཐོང་ཡང་། །དངོས་གྲུབ་བླ་མ་དག་ལས་
tc

ལེན། །བླ་མ་མེད་པའི་གོང་རོལ་ན། །སངས་རྒྱས་བྱ་བའི་མིང་ཡང་མེད། །བསྐལ་པ་སྟོང་གི་སངས་རྒྱས་ཀྱང་། །བླ་མ་དག་ལ་བརྟེན་ཏེ་འབྱུང་། །ཡིད་ཆེས་རྣམ་པ་བཞི་ལས་
།ཀུན་གྱི་བྱེད་པོ་བླ་མ་ཡིན། །བླ་མས་བྱིན་གྱིས་རླབས་ཙ་ན། །ཉམས་རྟོགས་སྒོམ་བྱུང་ཤེས་རབ་འཕོ། །གསང་སྔགས་ཟབ་མོ་བླ་མའི་ལམ། །བྱིན་རླབས་མངོན་སུམ་བདེ་
བའི་ལམ། །གཞན་གྱིས་སྟོབས་ཀྱིས་འགྲོ་བ་སྟེ། །མདའ་གཞུའི་རྟེན་འབྲེལ་ཇི་བཞིན་ནོ། །དེ་ལ་དངོས་གྲུབ་བླ་མ་ལས་ལེན་ཚུལ་ནི་ཞལ་ལས་ཤེས་པར་བྱའོ། །གཞན་ཡང་f2iv.zluzba
[r
mpགདམས་ངག་ལ་ཡིད་ཆེས་ཤིང་སྨན་བོན་ལ་སོགས་པ་མི་བྱེད་པ་རྣམས་ཀྱི་བར་ཆད་སེལ་བའི་གདམས་ངག་ནི་འདི་ཡིན་ཏེ། རྣལ་འབྱོར་པ་ལ་འབྱུང་བ་འདུས་པའི་ལུས་ཡོད་པས་
རྒྱུ་ཆགས་སྡང་དང་། རྐྱེན་གདོན་བགེགས་དང་། འབྲས་བུ་ན་ཚ་ལ་སོགས་པ་ལུས་སེམས་ལ་གནོད་པ་ཅི་བྱུང་ཡང་། འདི་རྣམ་པར་རྟོག་པ་ཡིན། སེམས་སྐྱེ་འགག་གནས་པ་

།ཐམས་ཅད་དང་བྲལ་བ་ཅིར་ཡང་མ་གྲུབ་པའི་སྟོང་པ་ཉིད་དུ་ཤེས་པས་དེའི་ངང་དུ་ལྷན་ལྷན་བཞག །ངེས་ཤེས་གལ་ཆེ་སྟེ། བླ་མའི་མན་ངག་
ཀཱ」 ༄༅།
ལས། སྟོང་ཉིད་བདུད་རྩི་དམ་པ་འདིས། །འབྱུང་བ་རོ་སྙོམས་བྱེད་པ་ཡིན། །འདི་ལ་ཐེ་ཚོམ་མི་བྱ་སྟེ། །ངེས་ཤེས་ཀྱིས་ནི་འགྲུབ་པ་ཡིན། །ཞེས་པ་དང་། དབུ་མ་རིན་ཆེན་
3 སྒྲོན་མེ་ལས། མཚན་ཉིད་མེད་པའི་བདེ་ཆེན་པོ། །སྟོང་ཉིད་རྣལ་འབྱོར་དམ་པ་འདི། །འཆི་བ་བླུ་བའི་གཙོ་བོ་སྟེ། །བདུད་རྣམས་བྱེ་བས་མཐོང་མི་འགྱུར། །ཞེས་པ་
དང་། ཡང་དེ་ཉིད་ལས། ཤེས་རབ་ཀྱི་ཕ་རོལ་ཏུ་ཕྱིན་པས་བསྲུངས་པ་ལ་ནི་སྲུང་བ་གཞན་གྱིས་བསྲུང་མི་ནུས་སོ། །ཞེས་པ་དང་། ཆོས་ཐམས་ཅད་ནམ་མཁའ་ལྟ་བུར་སྒོམ་པ་
ནི་སྲུང་བ་རྣམས་ཀྱི་ནང་ནས་མཆོག་ཡིན་ནོ། །ཞེས་གསུངས་སོ། །གྲུབ་པ་ལམ་ལས་ཕྱག་རྒྱ་ཆེན་པོ་ཤེས་རབ་ཀྱི་ལམ་གྱི་གང་ཟག་གི་རིགས་དང་། ཕྱག་རྒྱ་ཆེན་པོའི་ཆེ་བ་

དང་། བླ་མའི་མཚན་ཉིད་བསྟན་པའི་སྐབས་ཏེ་བཞི་པའོ།། །།དོན་གསུམ་པ་མངོན་དུ་གྱུར་པ་འབྲས་བུའི་ཚུལ་ནི། ཕ་རོལ་ཏུ་ཕྱིན་པའི་ལུགས་གོང་དུ་བསྟན་པ་ལྟར། ལམ་ལྔ་
དང་ས་བཅུ་རིམ་གྱིས་བགྲོད་པའི་མཐར། ས་བཅུའི་དབང་ཕྱུག་སྲིད་པ་ཐ་མ་པ་དེས་མཉམ་པར་བཞག་ནས་མངོན་ཤེས་ཀྱིས་སེམས་ཅན་གྱི་ཁམས་ལ་བལྟས་པས་དེ་དག་བྲི་བ་མེད་
པར་མཐོང་སྟེ། མདོ་ལས། འཇིག་རྟེན་གྱི་ཁམས་ཆུའི་དཀྱིལ་འཁོར་དུ་གྱུར་ལ། དེ་ལ་སྐྱེས་བུ་ཞིག་གིས་ལོ་བརྒྱ་བརྒྱ་ན། ཆུའི་ཐིགས་པ་རེ་རེ་གཏོར་བ་ལས་ཐ་མར་ཟད་པར་
འགྱུར་བ་ཡིན་གྱི། སེམས་ཅན་གྱི་ཁམས་ནི་ཐ་མར་ཟད་པར་མི་འགྱུར་རོ། །ཞེས་གསུངས་པས། བདག་གིས་ཆོས་སྐུ་མངོན་དུ་མ་བྱས་པར་སེམས་ཅན་རྣམས་གདོན་པར་མི་
ནུས་པས་བདག་གི་ཆོས་ཀྱི་སྐུ་མངོན་སུམ་དུ་བྱའོ་སྙམ་པའི་རྗེས་ལ་ཕྱོགས་བཅུའི་དེ་བཞིན་གཤེགས་པ་ཐམས་ཅད་ཀྱིས་དབང་བསྐུར་བས་སྟོབས་བཅུ་ལ་སོགས་པའི་སངས་རྒྱས་ཀྱི་

། ཡོན་ཏན་མ་ལུས་པ་རྫོགས་པ་ཐོབ་པར་འགྱུར་རོ། །དེ་ཡང་རིན་པོ་ཆེའི་ཁྲི་སྟོང་གསུམ་འབུམ་ཕྲག་བཅུའི་ཚད་ཙམ་ཞིག་འབྱུང་བར་འགྱུར་ལ། རང་
གི་ལུས་ཀྱང་དེ་དང་འཚམ་པར་འགྱུར་རོ། །ཁྲི་དེའི་ཕྱོགས་ཐམས་ཅད་རིན་པོ་ཆེའི་པདྨས་གང་ཞིང་། དེ་དག་ལ་བྱང་ཆུབ་སེམས་དཔའ་ས་ཐོབ་པ་རྣམས་གནས་སོ། །དེ་ནས་
སངས་རྒྱས་ཐམས་ཅད་ཀྱི་ལོངས་སྤྱོད་རྫོགས་པའི་སྐུ་ཏིལ་གྱི་གང་བུ་ཁ་བྱེ་བ་ལྟ་བུས་ཕྱོགས་ཐམས་ཅད་ནས་བདག་ཉིད་ཆེན་པོ་དེ་ལ་སྐུ་དང་གསུང་གི་འོད་ཟེར་གྱིས་དབང་བརྙ
བར་མཛད་དོ། །དེ་ཐམས་ཅད་ཀྱང་བདག་ཉིད་ཆེན་པོ་དེའི་ཐུགས་ཀར་ཐིམ་ནས། དེ་ཉིད་ཀྱང་མེ་ལོང་ལ་ཧས་བཏབ་པའི་ཚུལ་དུ་གྱུར་ཏེ་བར་ཆད་མེད་པའི་ལམ་ཞེས་བྱའོ། །དེའི་
སྐད་ཅིག་གཅིག་པ་ནི་སློབ་པ་རྡོ་རྗེ་ལྟ་བུའི་ཏིང་ངེ་འཛིན་ཡིན་ཏེ། སྐད་ཅིག་མ་གཅིག་ལ་མངོན་པར་རྫོགས་པར་བྱང་ཆུབ་པ་ཞེས་བྱའོ། །དེའི་སྐད་ཅིག་མ་གཉིས་པ་ནི་མི་སློབ་པ་རྡོ་

རྗེ་ལྟ་བུའི་ཏིང་ངེ་འཛིན་ཡིན་ཏེ། སངས་རྒྱས་ཀྱི་སའི་མཉམ་པར་བཞག་པ་ཞེས་བྱ་སྟེ། དེ་ནི་བྱང་ཆུབ་ཅེས་བྱ་བའི་མིང་ཅན་ནོ། །དེ་ལས་ལྡང་བའི་དུས་སུ། ཇི་ལྟར་ཆུ་དག་
དྭངས་པ་ལས། །ཉ་དག་མྱུར་དུ་ལྡང་བ་ལྟར། །ཤེས་རབ་ཐབས་ཀྱི་སྦྱོར་བ་ལས། །ལྷ་ཡི་སྐུ་ནི་རབ་ཏུ་ལྡང་། །ཞེས་བཤད་པའི་ཚུལ་དུ་ལོངས་སྤྱོད་རྫོགས་པའི་སྐུ། ཞིང་
ཁམས་ཐམས་ཅད་དུ་ལོངས་སྤྱོད་རྫོགས་པའི་སྐུའི་ངོ་བོར་ལྡང་ངོ་། །འདི་ལ་ཡང་མཚན་ཉིད་ལྔ་དང་ལྡན་པ་སྟེ། དཀར་པོའི་ཆོས་ཐམས་ཅད་ཡོངས་སུ་རྫོགས་པའི་མཚན་ཉིད་དེ་
མ་འདྲེས་པའི་ཆོས་བརྒྱ་བཞི་བཅུ་དང་ལྡན་པ་དང་། གཉིས་སུ་མེད་པའི་མཚན་ཉིད་དེ་བདེན་པ་གཉིས་དང་སྐུ་གཉིས་གཉིས་སུ་མེད་པའོ། །གཅིག་པ་དང་ཐ་དད་པ་མ་ཡིན་པའི་
མཚན་ཉིད་དེ་སྐུ་གཉིས་ལ་ལྟོས་ནས་སོ། །བསམ་གྱིས་མི་ཁྱབ་པའི་མཚན་ཉིད་ནི་སངས་རྒྱས་ཀྱི་ཡོན་ཏན་སངས་རྒྱས་ཉག་གཅིག་གིས་མཁྱེན་གྱིས་གཞན་གྱིས་མ་ཡིན་ལ།
98

༣ ༄ ༅། །སངས་རྒྱས་གཅིག་གི་ཡོན་ཏན་དུས་བསྐལ་པ་གངྒཱའི་ཀླུང་གི་བྱེ་མ་སྙེད་དུ་བརྗོད་ཀྱང་རྫོགས་པའི་མཐའ་མེད་དོ། །གནས་ཡོངས་སུ་གྱུར་པའི་མཚན་
ཉིད་ནི་མིང་བཞིའི་ཕུང་པོ་གནས་གྱུར་པ་ཆོས་ཀྱི་དབྱིངས་ཀྱི་ཡེ་ཤེས་དང་། ཀུན་གཞིའི་རྣམ་པར་ཤེས་པ་གནས་གྱུར་པ་མེ་ལོང་ལྟ་བུའི་ཡེ་ཤེས་ཏེ་དེ་དག་གཉིས་སུ་མེད་པ་ནི་ཆོས་
2་ཀྱི་སྐུའོ། །དེ་དག་གོ་རིམ་བཞིན་དུ་བཅོམ་ལྡན་འདས་རྣམ་པར་སྣང་མཛད་དང་མི་བསྐྱོད་པ་ཉིད་དོ། །ཉོན་མོངས་པ་ཅན་གྱི་ཡིད་དང་། ཡིད་ཀྱི་རྣམ་པར་ཤེས་པ་གནས་གྱུར་པ་ནི་
མཉམ་པ་ཉིད་དང་། སོ་སོར་རྟོགས་པའི་ཡེ་ཤེས་ཏེ་ལོངས་སྤྱོད་རྫོགས་པའི་སྐུའོ། །དེ་དག་ནི་གོ་རིམ་བཞིན་དུ་བཅོམ་ལྡན་འདས་རིན་ཆེན་འབྱུང་ལྡན་དང་། འོག་དཔག་མེད་ཉིད་
། །དབང་པོ་ལྔ་གནས་གྱུར་པ་ནི་བྱ་བ་གྲུབ་པའི་ཡེ་ཤེས་ཏེ། དེ་ནི་སྤྲུལ་པའི་སྐུ་ཡིན་ནོ། །དེ་ནི་བཅོམ་ལྡན་འདས་དོན་ཡོད་གྲུབ་པ་ཉིད་དོ། ། ཡང་གཟུགས་ཀྱི་ཕུང་པོ་གནས་

གྱུར་པ་ནི་ལུས་དང་ཞིང་ཡོངས་སུ་དག་པའོ། །ཚོར་བའི་ཕུང་པོ་གནས་གྱུར་པ་ནི་ཚོར་བ་བདེ་བ་འབའ་ཞིག་ཏུ་གྱུར་པའོ། །འདུ་ཤེས་ཀྱི་ཕུང་པོ་གནས་གྱུར་པ་ནི་ཐ་སྙད་ཐམས་ཅད་
ལ་མངའ་འབྱོར་བའོ། །འདུ་བྱེད་ཀྱི་ཕུང་པོ་གནས་གྱུར་པ་ནི་རྫུ་འཕྲུལ་ལ་མངའ་འབྱོར་བའོ། །རྣམ་པར་ཤེས་པའི་ཕུང་པོ་གནས་གྱུར་པ་ནི་ཆོས་རྣམ་པར་འབྱེད་པ་ལ་མངའ་འབྱོར་
བའོ། །དེ་ཡང་གདུལ་བྱ་སྣང་བ་དག་མ་དག་གི་ཁྱད་པར་གྱིས་ཆོས་ཀྱི་སྐུ་དེ་ཉིད་ཁོ་ན་ལོངས་སྤྱོད་རྫོགས་པའི་སྐུ་དང་། སྤྲུལ་པའི་སྐུ་དང་། མདོ་རྒྱུད་དང་། བླ་མ་སློབ་དཔོན་
དང་། འབྱུང་བ་བཞི་ལ་སོགས་པ་དང་། ངན་སོང་གསུམ་ལ་གསད་བཅད་དང་། བཀྲེས་སྐོམ་དང་། ཚ་གྲང་གི་སྡུག་བསྔལ་དུ་སྣང་བ་འབྱུང་བའོ། །དེ་སྐད་དུའང་། རྒྱལ་
བས་སྐུ་གཅིག་བསྟན་པ་ལ། །ཞི་ཁྲོ་ལ་སོགས་སོ་སོར་སྣང་། །ཞེས་པ་དང་། གསུང་གཅིག་ཉིད་དུ་བསྟན་མོད་ཀྱི། །དུ་མ་ཉིད་དུ་སོ་སོར་གོ། །ང་ལ་ཉེ་བར་སྟོན་ཏོ་ཞེས།
88

།གདུལ་བྱ་རྣམས་ལ་སྣང་བར་བྱེད། །ཅེས་པ་དང་། སློབ་དཔོན་ཞི་བ་ལྷའི་ཞལ་ནས། ལྕགས་སྲེག་ས་གཞི་སུ་ཡིས་བྱས། །མེ་ཚོགས་དེ་དག་ཅི་
ལས་བྱུང་། །དེས་ན་དེ་དག་ཐམས་ཅད་ནི། །སྡིག་སེམས་ཡིན་པར་ཐུབ་པས་གསུངས། །ཞེས་གསུངས་སོ། །དེ་དག་ནི་སློབ་དཔོན་ཨཱརྻ་དེ་བ་དང་། དཔལ་ཟླ་བ་གྲགས་པ་
རྩྭ དང་། དཔལ་མར་མེ་མཛད་ཡེ་ཤེས་ཀྱི་གསུང་བཞིན་དུ་བཀོད་པའོ། །གསང་སྔགས་རྡོ་རྗེ་ཐེག་པ་མངོན་དུ་གྱུར་པ་འབྲས་བུའི་མཚན་ཉིད་ནི། སྐུ་གསུམ་ཡེ་ཤེས་ལྔ་དང་ཀུན་གཞི་
ལ་སོགས་གནས་གྱུར་ཚུལ་དང་། སེམས་ཅན་གྱི་དོན་མཐུན་ཚུལ་རྣམས་ནི་ཕ་རོལ་ཏུ་ཕྱིན་པའི་ལུགས་དང་མཐུན་ལ། འདིར་ཁྱད་པར་བ་ནི་རྒྱུའི་དུས་སུ་གནས་ལུགས་བདེ་བ་ཆེན་
པོ་གཏན་ལ་ཕབ་ནས། ལམ་གྱི་དུས་སུ་རང་བཞིན་ཡོངས་སུ་ཤེས་པ་དང་། ཐབས་ཀྱིས་ལེགས་པར་ཟིན་པའི་གདམས་ངག་གཉིས་དང་ལྡན་པས་འདོད་པའི་ཡོན་ཏན་ལྔ་མ་སྤངས་
89

པར་བདེ་བ་གོམས་པ་ལས་འབྲས་བུ་བདེ་བ་ཆེན་པོའི་སྐ་འབྱུང་བར་འདོད་དེ། དེ་ཡང་དགོངས་པ་ལུང་སྟོན་པ་ཞེས་བྱ་བ་རྣལ་འབྱོར་ཆེན་པོའི་རྒྱུད་དང་། ནམ་མཁའ་དང་མཉམ་པ་
ཞེས་བྱ་བ་རྣལ་འབྱོར་བླ་ན་མེད་པའི་རྒྱུད་ལས་གསང་སྔགས་ཀྱི་འབྲས་བུ་བསྟན་པ་ནི། སྒྱ་མ་ལྟ་བུར་རྟོག་མེད་རྣམ་པར་གནས། །ཁ་སྦྱོར་བདེ་མཆོག་མཚན་གྱིས་རྣམ་བརྒྱན་
པ༑ །སྟོབས་དང་མི་འཇིགས་ཕྱོགས་ཀྱི་ཆོས་རྣམས་དང༌། །ཕ་རོལ་ཕྱིན་པ་དག་དང་དབང་ཕྱུག་སོགས། །དག་པའི་ཞིང་དུ་རྟག་པར་ཚོགས་ཆེན་བསྐོར། །འདུལ་བའི་དོན་དུ་
སྣང་བ་འགག་པ་མེད། །ལེགས་པའི་མཚན་ནི་རྒྱན་གྱིས་གར་ཡང་གནས། །དུས་ལ་ཡོལ་བ་མེད་པ་ཆུ་ཟླ་བཞིན། །འབད་སོགས་རྟོག་མེད་ཡིད་བཞིན་ནོར་བུ་ལྟར། །སྨོན་ལམ་
གྲུབ་པས་ཐུགས་རྗེ་འགག་པ་མེད། །ཅེས་གསུངས་སོ། །དེའི་དོན་ཡང་བསྒྲུབ་བྱ་རྡོ་རྗེ་འཆང་ལོངས་སྤྱོད་རྫོགས་པའི་སྐུ་ཡན་ལག་བདུན་དང་ལྡན་པ་ནི། སློབ་དཔོན་ངག་གི་06

།དབང་ཕྱུག་གི་བཞེད་པས། ལོངས་སྤྱོད་ཆེན་པོ་མཉམ་པ་ཉིད་ལ་གནས། །འདོད་པའི་ཡོན་ཏན་གྲུབ་པས་འགག་པ་མེད། །ཅེས་པ་ལྟར་ཆོས་ཀྱི་
གྲགས་པ་ལ་སོགས་པ་བཞེད་དེ། དེ་སྐད་དུ་ཡང་། ལོངས་སྤྱོད་རྫོགས་དང་ཁ་སྦྱོར་བདེ་ཆེན་རང་བཞིན་མེད། །སྙིང་རྗེས་ཡོངས་གང་རྒྱུན་མི་འཆད་དང་འགོག་པ་མེད། །ཡན་
ལག་བདུན་དང་ལྡན་པའི་བསྒྲུབ་བྱ་དམ་པ་འདི། །བདག་འདོད་ཚད་མས་བསྒོས་བློ་ཅན་རྣམས་ཀྱིས་ཀྱང་བསྔགས། །ཞེས་པའོ། །དེ་ལྟ་བུའི་བསྒྲབ་བྱ་བྱེད་འདོད་པ་དེ་ཚད་མ་མ་
ཡིན་ནོ་ཞེ་ན། ཚད་མས་བློ་ལ་བསྒོས་པའི་མཁས་པ་དྷརྨ་ཀིརྟི་ལ་སོགས་པས་ཀྱང་བསྔགས་པས་འབྲས་བུ་འདི་མཆོག་གོ། །དེ་ཡང་གདུལ་བྱ་སྒྲིབ་པ་དག་མ་དག་གི་ཁྱད་པར་
གྱིས་གཉིས་སུ་མེད་པའི་བདེ་བ་ཆེན་པོ་དེ་ཉིད་ཐམས་ཅད་ལ་ཁྱབ་ཅིང་ཅིར་ཡང་སྣང་བ་སྟེ། ནམ་མཁའ་དང་མཉམ་པའི་རྒྱུད་ལས། གང་དུ་བདེ་ཆེན་ཞེས་བྱ་གཅིག་པུ་ཉིད།

གར་གྱི་ཉམས་ནི་དུ་མར་སྣང་བར་མཛད། །ཅེས་པ་དང་། ཧེ་བཛྲ་ལས། འཇིག་རྟེན་འཇིག་རྟེན་འདས་པ་ང་། །ཐམས་ཅད་ལྷན་ཅིག་སྐྱེས་དགའ་ང་། །ང་ཡིས་འདི་ཀུན་ཁྱབ་པ་
སྟེ། །འགྲོ་བའི་རང་བཞིན་གཞན་མ་མཐོང་། །ཞེས་གསུངས་སོ། །དེ་ལྟར་ཤེས་པས་གསང་སྔགས་ཀྱི་རྣལ་འབྱོར་པ་ནི་ཕྱི་རོལ་གྱི་དངོས་པོ་གང་ལ་ཡང་ཆགས་པ་དང་སྡང་བ་
དང་། རྨོངས་པ་གང་ཡང་མེད་ལ། ཆོས་ཐམས་ཅད་ཀྱི་དེ་བཞིན་ཉིད་རིག་པས་རྟག་ཏུ་བདེ་བ་དང་ཡང་ལྡན་པ་སྟེ། དཔལ་ས་ར་ཧའི་ཞལ་ནས། སྐྱར་བ་སྔར་ཟོས་པས་ནི་སྐྱུར་
བ་མཐོང་བ་བཞིན། །ཆོས་རྣམས་ཐམས་ཅད་དེ་བཞིན་ཉིད་དུ་རྣམ་པར་རིག །ཅེས་པ་དང་། སེམས་ཉིད་གཅིག་པུ་བསྒོམ་པའི་རིམ་པ་ལས། ནམ་མཁའ་ལྟ་བུའི་རྣལ་འབྱོར་
།སངས་རྒྱས་དགོངས་པ་ལོན་པས་བདེ། །གང་དང་གང་ལ་དེར་ཤེས་བདེ། །འདི་ནི་ཟབ་མོའི་བདེ་ཞེས་བྱ། །ཞེས་པ་དང་། མན་ངག་གསེར་ཕྲེང་ལས། མཁས་པ་གང་

།གིས་སྐྱེ་བ་མེད་རྟོགས་པ། །དངོས་པོའི་རང་བཞིན་བོར་ནས་བདེ་བ་ཆེ། །ཞེས་གསུངས་སོ། །མངོན་དུ་གྱུར་པ་འབྲས་བུ་ལས། ཕ་རོལ་ཏུ་ཕྱིན་
2 ༄༅།
པའི་འབྲས་བུ་ཐོབ་ཚུལ་དང་གསང་སྔགས་རྡོ་རྗེ་ཐེག་པའི་འབྲས་བུ་བསྟན་པའི་སྐབས་ཏེ་ལྔ་པའོ།། །།ཕྱག་རྒྱ་ཆེན་པོ་མངོན་དུ་གྱུར་པ་འབྲས་བུའི་མཚན་ཉིད་ནི། གསང་སྔགས་
རྡོ་རྗེ་ཐེག་པའི་འབྲས་བུ་དང་ཡང་མཐུན་ལ། འདི་རང་གི་ངོ་བོ་དང་དེའི་ཆེ་བའི་ཡོན་ཏན་གྱིས་གདུལ་བྱའི་དོན་མཛད་ཚུལ་ཅུང་ཞིག་རྒྱས་པར་བརྗོད་པ་ནི། རྡོ་རྗེ་འཆང་ཉིད་ཀྱིས་
རྒྱུད་དུ་ཇི་སྐད་གསུངས་པ་བཞིན་བཤད་པར་བྱ་སྟེ། དཔལ་ཀུན་ཏུ་ཁ་སྦྱོར་གྱི་བརྟག་པ་བཅུའི་རབ་ཏུ་བྱེད་པ་གསུམ་པར་ཞུ་བ་དང་ཞུས་པའི་ལན་གསུངས་པར། རིག་པའི་སྐྱེས་བུ་
གྲུབ་པ་སྟེ། །གང་དུ་འགྲོ་ཞིང་གང་དུ་གནས། །བདག་གི་སོམ་ཉི་འདི་དག་ཀུན། །བདེ་བ་ཆེན་པོར་བཤད་དུ་གསོལ། །བཅོམ་ལྡན་འདས་ཀྱིས་བཀའ་བསྩལ་པ། རིགས་ཀྱི་
38

བུ། རིག་པའི་སྐྱེས་བུ་གྲུབ་པ་དེ། །གང་དུའང་མི་འགྲོ་གར་མི་གནས། །ཐོག་མ་དབུས་མཐའ་རྣམ་པར་སྤངས། །གཉིས་མེད་སྲིད་གསུམ་སྣང་བ་པོ། །ཀུན་འགྲོ་ཐམས་ཅད་
ཤེས་པ་པོ། །ཀུན་དོན་ཀུན་གྱི་སེམས་ཀུན་གནས། །སྡིག་པ་ཀུན་ལས་རྣམ་པར་གྲོལ། །ཡོན་ཏན་ཀུན་གྱིས་བརྒྱན་དུ་བྱས། །ཀུན་ཕན་ཞི་བ་མཚུངས་པ་མེད། །རྟག་འཆར་
མགོན་སྐྱོབ་རྣམ་རྟོག་སྤངས། །དབྱིབས་དང་ཁ་དོག་ལས་འདས་པ། །རྒྱལ་པོ་རྒྱལ་བའི་སྤྱོད་ཡུལ་ཡིན། །གཞིག་དཀའ་བས་ན་རྡོ་རྗེ་སྟེ། །ཉོན་མོངས་གདུང་སེལ་ཟླ་བ་
ཡིན། །འཇིགས་པ་མེད་པས་སེང་གེ་སྟེ། །འཇིག་པར་དཀའ་བས་རྒྱ་མཚོ་ཡིན། །དེ་ལ་སོགས་པ་སྣ་ཚོགས་སུ། །རྣལ་འབྱོར་པ་ནི་དེ་ཉིད་འགྱུར། །རྟོག་པ་ཀུན་དང་རྣམ་གྲོལ་
ཡང༌། །དེ་ཉིད་གཅིག་པུ་འགྲོ་དོན་མཛད། །དེ་ལྟར་ཁྱད་པར་སྣ་ཚོགས་པ། །རྨི་ལམ་ལྟ་བུར་གར་མཛད་དེ། །གྲུབ་པ་སྒྱུ་མའི་སྐྱེས་བུ་ཡིན། །འགྲོ་བའི་དོན་རྣམས་རབ་

ཟྭ| ༄༅། ། ཏུ་མཛད། །ཅེས་གསུངས་སོ། །གཞན་ཡང་བྲམ་ཟེ་ཆེན་པོ་ས་ར་ཧ་ལས་བརྒྱུད་པའི་གདམས་ངག་དཔལ་རྣམ་པར་སྣང་མཛད་རྡོ་རྗེའི་ཕྱག་རྒྱ་ཆེན་པོ་
ལས། དེའི་ཆེ་བ་དང་དེ་བསྒོམ་པའི་རྣལ་འབྱོར་པས་མཆོག་དང་ཐུན་མོང་གི་དངོས་གྲུབ་ཐམས་ཅད་འགྲུབ་པའི་ཕན་ཡོན་མང་པོ་གསུངས་པ་རྣམས་ནི་དེ་ཉིད་དུ་ཤེས་པར་བྱའོ། །
དཔལ་སྡོམ་པ་འབྱུང་བའི་རྒྱུད་ལས། དམན་པའི་ཆོས་ལ་བསྐལ་མང་དུ། །འབད་པ་བརྒྱ་ཕྲག་བྱས་པ་དང་། །ཟབ་མོའི་ཚིག་ཙམ་ཐོས་པ་གཉིས། །བསོད་ནམས་བརྒྱ་ཡི་ཆར་
མི་ཕོད། །ཅེས་གསུངས་པ་དང་། བྲམ་ཟེ་མདའ་སྣུན་གྱི་ཞལ་ནས། རེ་དང་དོགས་པ་མེད་པ་རྡོ་རྗེའི་སེམས། །དམྱལ་བར་སོང་སྲིད་ན་ཡང་སྡུག་བསྔལ་མེད། །ཅེས་གསུངས་
པ་དང་། དཔལ་ཏོག་རྩེ་བའི་ཞལ་ནས། བསམ་པ་འདི་ཡི་སྒོ་ནས་ནི། །བདག་ནི་ངེས་པར་སངས་རྒྱས་འགྱུར། །མིན་ཏེ་དམྱལ་བར་སོང་སྲིད་ན། །དམྱལ་བ་ཉིད་ཀྱང་བདེ་བ་
55

ཆེ། །ཞེས་གསུངས་སོ། །དེའི་ཕྱིར་ན་དོན་གསལ་བར་བྱེད་པའི་ཡི་གེ་རྒྱས་པ་འདི་ལྟ་བུ་མཐོང་བ་དང་། བླ་མ་ལ་ཐོས་པ་དང་། དོན་སེམས་པ་དང་། ཚུལ་བཞིན་དུ་བསྒོམ་པ་
ནི་ཨུ་མ་ཝ་རའི་མེ་ཏོག་ལྟར་རྙེད་པར་དཀའོ། །ལྟ་སྒོམ་སྤྱོད་འབྲས་བཞི་ཡང་གཅིག་ཏུ་དྲིལ་བ། གཞི་ལམ་འབྲས་བུ་བཞི་ཡང་ཐ་མི་དད་པ། ཟབ་པ་དང་རྒྱ་ཆེ་བ་གཉིས་སུ་མེད་
པ༑ འདིར་མ་འདུས་པ་དང་། འདིས་མ་ཆོག་པ་དང་། འདི་ལས་ལྷག་པ་ལོགས་ན་གཅིག་ཀྱང་མེད་པས་དད་གུས་དང་ལྡན་པའི་རིགས་ཅན་རྣམས་འདི་ལ་ཤིན་ཏུ་ཡིད་ཆེས་པར་
གྱིས་ཤིག །བོད་ཀྱི་རྣལ་འབྱོར་པ་མི་ལ་རས་པ་དང་མ་ཕྲད་སྙམ་ན་ཡང་དེ་ལས་མེད་ཅིག །རྒྱ་གར་གྱི་རྣལ་འབྱོར་པ་མི་ཕམ་མགོན་པོ་དང་མ་ཕྲད་སྙམ་ན་ཡང་དེ་ལས་ལྷག་པ་མེད་
ཅིག །ནུས་པ་དང་ལྡན་པ་དཔལ་བིར་ཝ་བ་དང་མ་ཕྲད་སྙམ་ན་ཡང་དེ་ལས་མེད་ཅིག །མཁྱེན་པ་དང་ལྡན་པ་སློབ་དཔོན་ཀླུ་སྒྲུབ་དང་མ་ཕྲད་སྙམ་ན་ཡང་དེ་ལས་མེད་ཅིག
96

།རྟོགས་པ་དང་ལྡན་པ་བྲམ་ཟེ་ཆེན་པོ་ས་ར་ཧ་དང་མ་ཕྲད་སྙམ་ན་ཡང་དེ་ལས་ལྷག་པ་མེད་ཅིག །བསྟན་པའི་བདག་པོ་ཤཱཀྱ་ཐུབ་པ་དང་མ་ཕྲད་སྙམ་ན་| ༄ ༅།
ཡང་དེ་ལས་མེད་ཅིག །དྲུག་པ་རྡོ་རྗེ་འཆང་དང་མ་ཕྲད་སྙམ་ན་ཡང་དེ་ལས་མེད་དོ། །མངོན་དུ་གྱུར་པ་འབྲས་བུའི་མཚན་ཉིད་ལས། ཕྱག་རྒྱ་ཆེན་པོའི་འབྲས་བུ་འགྲུབ་པའི་ཚུལ་
ཞེ་བླློ་བསྟན་པའི་སྐབས་ཏེ་དྲུག་པའོ།། །།སྐྱས་ས་བསྟན་པའི་རྟ་རྒོད་བཞིན། །ཟབ་མོའི་ཆོས་ལ་ཁ་མ་ཐུབ། །ཉུང་བར་འདོད་ཀྱང་བག་ཙམ་མང་། །མང་ཡང་དམ་ཆོས་བདུད་རྩི་
དགུ་
ཡིན། །དེང་སང་སྐྱེ་བོ་ཕལ་ཆེར་ནི། །ཕྱག་རྒྱ་ཆེ་ལ་སྡང་བར་བྱེད། །ཕྱག་རྒྱ་ཆེ་ལ་གང་སྡང་བ། །ཆོས་ཀྱི་སྐུ་ལ་སྡང་བ་ཡིན། །ཆོས་ཀྱི་སྐུ་ལ་སྡང་བ་དེས། །སངས་རྒྱས་
ཐམས་ཅད་བརྙས་པར་འགྱུར། །དམ་པའི་ཆོས་ཀྱང་བསྣུབས་པར་འགྱུར། །དེ་ཡི་སྡིག་པ་ཤིན་ཏུ་ལྕི། །གཉིས་མེད་དོན་ནི་མ་རྟོགས་པར། །ཅིས་ཀྱང་སངས་རྒྱས་འཐོབ་མི་

འགྱུར། །དེ་ཕྱིར་ཟབ་མོའི་ཆོས་ལ་ནི། །སྨད་པ་དག་ཏུ་མི་བྱའོ། །གཞན་ལ་བསྟན་པའི་སྒྲོན་མེ་དེས། །རང་གི་ལམ་ཡང་གསལ་བ་ལྟར། །གཞན་དོན་བྱས་པའི་གདམས་ངག་
འདི། །རང་ལ་ཤིན་ཏུ་ཕན་པར་བྱུང་། །ཐ་སྙད་ཚིག་ཕྱིར་མི་འབྲང་ཞིང་། །རང་རྟོག་ངན་པ་མི་དགའ་བར། །དྲང་པོའི་བློ་ཡིས་ལེགས་གཟིགས་ན། །འདི་ཉིད་ངོ་མཚར་ཅིས་མི་
།རྒྱ་མཚོའི་གླིང་ནས་ནོར་བུ་རིན་ཆེན་ནི། །དེད་དཔོན་གྱིས་བླངས་རིགས་ངན་ལག་ཏུ་བརྒྱུད། །རིགས་ངན་ལ་ནི་བྲམ་ཟེ་མི་འདུད་ཀྱང་། །ནོར་བུ་ལ་ནི་བྲམ་ཟེ་དགའ་ནས་
འདུད། །རྒྱ་མཚོའི་གླིང་འདྲ་མདོ་རྒྱུད་རྣམས་ལས་ནི། །དེད་དཔོན་དང་འདྲ་བླ་མ་མཁས་རྣམས་ཀྱིས། །ནོར་བུ་དང་འདྲ་དམ་ཆོས་བདུད་རྩི་འདི། །རིགས་ངན་དང་འདྲ་དབུལ་
པོ་བདག་ལ་གཏད། །བྲམ་ཟེ་དང་འདྲ་ཐར་པ་དོན་གཉེར་ཁྱོད། །རིགས་ངན་འདྲ་བ་བདག་ལ་མི་འདུད་ཀྱང་། །ནོར་བུ་དང་འདྲ་དམ་ཆོས་ཟབ་མོ་འདི། །བློ་ལྡན་རྣམས་ཀྱིས་གུས་

།པས་བླང་བར་རིགས། །ཉེས་གྱུར་གང་ལགས་བླ་མ་ཡི་དམ་དང་། །མཁའ་འགྲོ་ཆོས་སྐྱོང་རྣམས་ཀྱིས་བཟོད་པར་མཛོད། །འདི་བྱས་དགེ་བ་རྒྱ་
ཆེན་གང་ཡིན་དེས། །འགྲོ་རྣམས་མྱུར་དུ་བདེ་ཆེན་ཐོབ་པར་ཤོག །གྲུབ་མཐའ་ཚིག་གསུམ་འཕྲུལ་གྱི་ལྡེ་མིག །གཅིག་ཤེས་ཀུན་ལ་མཁས་པ་གཞི་ལམ་འབྲས་བུ་གསལ་བར་
བྱེད་པ་འདི། སློབ་མ་ཆོས་ལ་གནས་པ་དད་པ་ཆེ་བ། སེར་སྣ་ཆུང་བ། བླ་མ་ལ་གུས་པ། དམ་ཚིག་བསྲུང་བ། ཟབ་དོན་གོ་བ། དགེ་སློང་གྷིརྟི་སིང་ཧས་དབུ་མཛད་པ་སྣོད་
ལྡན་འགའ་ཟུང་གི་དོན་དུ་དགེ་སློང་བརྩོན་འགྲུས་གྲགས་པས་ཡི་གེར་བཀོད་པ་རྫོགས་སོ།། །།
100 309

༄༅། །ཐེག་པ་ཆེ་ཆུང་གི་གྲུབ་མཐའི་སྐོར་ལས། བདེན་གཉིས་ཟུང་འབྲེལ་
ས་བཅད་དང་བཅས་པ་བཞུགས་སོ།།

༄༅། །ཕྱིན་ཅི་མ་ལོག་པའི་ལམ་ཕུན་སུམ་ཚོགས་པ་ངེས་པར་སྟོན་པར་མཛད་པའི་དུས་གསུམ་གྱི་བླ་མ་དམ་པ་བཀའ་དྲིན་
ཅན་ཐམས་ཅད་ལ་ཕྱག་འཚལ་ལོ། །གང་དག་ཐུབ་དབང་སྲས་བཅས་མ་ལུས་རྩ་བ་འགྲོ་ཀུན་ངེས་བརྩེ་སྨོན་པས་ལེགས་གྲུབ་ལྗོན་ཤིང་རྒྱས། །
འབྲས་ལྡན་དཔག་མེད་བསྐལ་སྦྱངས་བླ་མ་མཆོག་གིས་མངའ་མཛད་དེ་ཉིད་སྤྱོད་ཡུལ་ཁོ་ནས་ཁྱོད་ཞབས་འདུད། །མོས་ཆུང་བརྩོན་བྲལ་ང་འདྲའི་

།རྨོངས་པས་སྐྱེས་མཆོག་ཁྱོད་ལྟའི་ཐུགས་མཛོད་མཁའ་ལྟར་མཐའ་ཡས་ཅི་སྟེ་རྟོལ། །འོན་ཀྱང་ཁྱེད་ཉིད་ཐུགས་རྗེའི་
བྱིན་གྱིས་བདག་འདྲ་འགའ་ཙམ་ཕན་སྲིད་ཟུར་མཚོན་འདིར་གླེང་བྱིན་གྱིས་རློབས། །ཆོས་དབྱིངས་སྐྱེ་མེད་མེ་ལོང་ངོས། །རྨོངས་དང་མ་རྨོངས་
ཁྱད་པར་གྱིས། །སྲིད་དང་ཞི་བའི་གཟུགས་བརྙན་དག །སོ་སོར་མ་འདྲེས་གསལ་བར་ཤར། །མི་ཤེས་སྲིད་པའི་གཟུགས་བརྙན་ནི། །བཟང་

ངན་སེམས་ཀྱི་དགེ་སྡིག་གིས། །བདེ་འགྲོ་ངན་འགྲོའི་སྐྱིད་སྡུག་ཁྱད། །ཚད་ཀྱིས་མི་སྤོགས་གནམ་ས་བཞིན། །ཆོས་ཀུན་སེམས་ལས་རྣམ་འཕྲོས་ཕྱིར། །ཆོས་དབྱིངས་ཞེས་
གྲགས་སེམས་ཀྱི་དབྱིངས། །དེ་ཉིད་དོན་དམ་རིག་པ་ལས། །ཀླུ་སྒྲུབ་སྙིང་པོའི་མཁན་པོས་གསུངས། །གཞི་བསྟན་པའི་ལེའུ་སྟེ་དང་པོའོ།། །།སྲིད་པ་མ་ལུས་ཕྱིན་ལོག་
།མཚན་མས་བསྐྱེད་པར་མཉམ་མོད་ཀྱི། །མཛེ་ཐོག་ཏུ་ནི་ཕོལ་བསྣན་བཞིན། །ཤིན་ཏུ་ཕྱིན་ལོག་དུག་གསུམ་སོགས། །ངན་འགྲོའི་སྲིད་ཚོགས་མངོན་སུམ་གཟིགས།
དུག་གསུམ་ཤིན་ཏུ་ཚབས་ཆེན་གྱིས། །བསགས་པའི་ལས་ངན་མི་བཟད་པ། །ལྷག་པར་ཞེ་སྡང་འབར་བའི་མཐུས། །འཆི་བདག་གཤིན་རྗེ་འཇིགས་སུ་རུང་། །སྙིང་རྗེ་མེད་པར་
ཞགས་པས་བཏབ། །རང་དབང་མེད་པར་དམྱལ་བ་ཡི། །དོང་དུ་སྐད་ངན་རེང་ངེ་ཁྲིད། །ཁྱོད་ལ་ཅི་འདྲའི་དུས་ཀྱང་བྱུང་། །གསོན་ཚེ་ང་ལས་ལྷག་སུ་ཞིག །ཟེར་ཞིང་ཚེ་༔

།འདིར་ང་རྒྱལ་གྱི། །ཤོམ་རས་བྲིད་པ་མ་ཚོར་བར། །སྐྱབས་འོས་ཐམས་ཅད་ཁྱད་བསད་ནས། །ད་ཁྱོད་ར་མདའ་སུ་ལ་རེ། །དུག་གསུམ་འབྲིང་
གིས་ཡི་དྭགས་ཏེ། །ལྷག་པར་སེར་སྣ་འདོད་ཆགས་ཀྱིས། །ཡོད་པའི་ཚེ་ན་གཏོང་མ་ཤེས། །ཐམས་ཅད་ང་རང་རང་ལ་མཁོ། །སྦྱིན་འོས་གཅིག་ཀྱང་མི་བདོག་ཟེར། །ཁྱོད་ཀྱི་
༈ བྱེད་སྤྱོད་འདི་འདྲ་ན། །སྦྱིན་འོས་ཇེ་མི་རྙེད་ལ་འགྲོ། །གཞན་ལ་སྦྱིན་འོས་ཅི་མ་ཚང་། །ཁྱོད་རང་འཆི་དུས་ཡོང་བར་མཛོད། །རྐུ་འཕྲོག་ལོག་འཚོ་ལ་སོགས་པའི། །བསམ་
ངན་སྣ་ཚོགས་ཐབས་ཚུལ་གྱིས། །ཕ་རོལ་དངོས་པོ་ཐོབ་ཚད་བྱེད། །སྦྱིན་གནས་རྙེད་ཚད་ཞེ་བཟློག་ནས། །ད་ཁྱོད་ལོངས་སྤྱོད་གང་ནས་འཚོལ། །ཁ་ནི་ཁབ་མིག་ལྟོ་བ་ནི།
ཡུལ་ལྗོངས་ཙམ་སྟེ་སུ་ཡིས་གསོ། །མཚོན་ཐོགས་མང་པོས་འདེད་ལ་སོགས། །སྡུག་བསྔལ་གླེང་བ་ཙམ་གྱིས་ཀྱང་། །འདར་ཕྲིལ་སྐྱི་ཤ་འུབས་ཀྱིས་སོང་། །ཉམས་སུ་མྱོང་ཚེ་༔
2

ཅི་འདྲ་ན། །འདོད་པས་མྱོས་ཁྱོད་ད་ངུས་ཤིག །དུག་གསུམ་ཆུང་ངུས་དུད་འགྲོ་སྟེ། །ལྷག་པར་གཏི་མུག་ཁོ་ནས་འགྲུབ། །ནུས་ཚེ་མ་བསླབས་རྨོངས་པ་ཡི། །མི་དགེའི་བྱེད་
སྤྱོད་བསམ་མི་ཁྱབ། །ཁྱོད་ཀྱིས་ཉེས་སྤྱོད་ཅི་མ་བྱས། །རྨོངས་པའི་ལས་ངན་སྣ་ཚོགས་ཀྱིས། །ལུས་ངན་སྣ་ཚོགས་འདི་འདྲ་མ། །ད་ནི་ཁྱོད་ཀྱིས་ཅི་མ་མྱོང་། །ད་ལྟ་ཁྱོད་ལ་
འབོལ་སྟན་དང་། །བདེ་ཡངས་ཉམས་དགའི་གཟིམས་ཁང་དང་། །རྟ་ཕོ་རང་ཡང་བཟང་དགུ་དང་། །ཇ་ཐུད་ལ་སོགས་ཞིམ་དགུ་དང་། །ཉེ་གནས་རང་ཡང་གོ་ཆོད་པ། །ཤ་
ཚ་བརྩེ་གདུང་ཆེ་ལ་སོགས། །ཡུད་ཙམ་རེ་ཡང་བྲལ་ཐབས་དང་། །མེད་གླགས་མེད་པ་ཤ་སྟག་སྟེ། །ཁྱོད་ཀྱི་རྟོག་ངན་རགས་ཚོད་དམ། །གཉེན་པོས་མི་ཆོག་བྱེད་སྤྱོད་
འདིས། །བླ་མ་མདང་འགྲོངས་ཟེར་ཙ་ན། །འབྲལ་མི་ཕོད་པའི་ཕུན་ཚོགས་འདི། །རང་དབང་མེད་པར་ལིངས་ཀྱིས་བོར། །རྨི་ལམ་བཞིན་དུ་ཕྱོད་ཀྱིས་སོང་། །སྟབས་ཉེས་ཕྲ་8

།མོ་བག་ཙམ་གྱིས། །འཇོག་མི་ཕོད་པ་འདི་བོར་ནས། །མཛེ་མོ་ཐུག་ལུམ་སྐྱག་ལོག་གི། །བཤང་བའི་སྲིན་བུར་ཚངས་ཀྱིས་སྐྱེས། ། ག་ཤེད་མི་
ཟྭ| ༄༅།
གཙང་ཁྲོད་ཞིག་ཏུ། །བཤང་གཅི་ཆོལ་གྱིས་བོར་དུས་དེར། །ཡར་རྙོང་མར་རྙོང་འོ་རེ་རྒྱལ། །ཡུད་ཙམ་ཞིག་ཀྱང་འོ་རྒྱལ་བའི། །གླགས་ལྟ་མེད་དེ་དབང་མེད་བྱུང་། །ཉེ་
༔ གནས་ཤ་ཚ་གང་དུ་སོང་། །འབོལ་སྔས་གཟིམས་མལ་གང་དུ་ལུས། །ཆིབས་པ་བཟང་པོ་གང་དུ་སྟོར། །ཉེ་རིས་འཁོར་འདབ་ཡུལ་གར་བྲོས། །ཀྱི་ཧུད་ར་མདའ་གང་ནས་
བཟློག །ང་ལ་སྐྱོབས་མཁན་ཕྱོགས་ན་མེད། །ང་ལ་འདི་འདྲའི་དུས་བྱུང་ན། །ང་ཡི་སྡུག་འདི་སུ་ལ་བཤད། །སྡུག་བསྔལ་ལྐོག་མནོག་འདི་འདྲ་མ། །སུས་ཀྱང་མ་ལན་རང་
གིས་ལན། ། མི་དགེ་ལྐོག་མནོག་བྱས་པས་ལན། །འགྱོད་ཟིན་ཙ་ན་ཐལ་ཡང་ཟིན། །སྐད་ངན་འདོན་པའི་ལོང་མེད་པར། ། ཁྱི་དང་ཕག་པས་ཧབ་ཤ་བྱས། །ད་ལྟའི་ཕུན་ཚོགས་.

འདི་བོར་ནས། །གྲོག་ཚང་གཅིག་ན་ཟིང་ལོང་ལོང་། །སྦུར་བའི་ཚང་ན་ནག་ཀོབ་ཀོབ། །སྡིག་པའི་ཚང་ན་རྭ་ཟིང་ཟིང་། །ཁྱི་ཕག་སྦལ་ལྕོང་སྲོ་ཤིག་སོགས། །སྲོག་ཆགས་
ཕྱོགས་རེར་གང་སྐྱེས་པའི། །སྡུག་བསྔལ་རྣམ་ཐར་བརྗོད་མི་ལང་། །འཇོག་མི་ཕོད་པ་འདི་བཞག་ནས། །ཡུད་ཙམ་ཞིག་ལ་སྔོ་གསེབ་ཀྱི། །འབུར་སྐྱེས་བདེ་ས་སྙོག་བཞེད་
པས། །ལྟོ་བས་འཕྱེ་ཞིང་དཀའ་དཀའ་རུ། །མི་ནུས་བཞིན་དུ་འབུངས་འབུངས་ནས། །གྲོག་མ་རྙེད་འཚོལ་གསུམ་དང་ཕྲད། །གཅིག་གིས་སྤྱི་བོར་སོ་བཏབ་པས། །མ་བཟོད་
སྤྱི་གཏིང་ལོག་གིས་བྱས། །ཕྱི་ཐུར་གཅིག་གིས་མཇུག་མར་བཏབ། །གན་ལོག་གན་ལོག་སྐད་ངན་བཏོན། །ཕྱི་ཕུ་གཅིག་གིས་སྐེད་པར་བཏབ། །ཕར་ཐུམ་ཚུར་ཐུམ་འདྲེ་ལོག་
ལྟོས། །བཟོད་པའི་གླགས་མེད་འདི་འདྲའི་སྡུག །ང་རང་གཅིག་པུ་ལྐོག་ཏུ་མནར། །ཀྱི་ཧུད་གཉེན་བཤེས་བརྩེ་གདུང་རྣམས། །བར་དེར་བྲོས་སམ་ཅི་ཙུག་སོང༌། །འདྲེ་བོ་ང་༔

།རང་ཁོ་ནས་ལན། །ང་ལས་མེད་ཟེར་བསོར་བསོར་ཁྱོད། །མི་ཐུབ་མི་ཆོད་ཁྱོད་ད་འབུངས། །མི་དགོས་དགུ་དགོས་ཁྱེ་བ་ཁྱོད། །ཕུན་སུམ་ཚོགས་2 ༄༅།
པས་ད་སྟོངས་སམ། །འདུན་ཤོམས་མཁས་སུ་རེ་བ་ཁྱོད། །འདུན་མ་བརྩིས་སུ་ཅང་ཐལ་ལམ། །བླུན་ཁྱོད་ད་ནི་མ་འགྱོད་དམ། །བཤོར་དུ་རེ་ཁྱོད་ད་བྲོས་སམ། །སྨྲ་བ་མཁས་
ཁྱོད་ད་སྨྲོས་དང་། །གཟོབ་ཏུ་རེ་ཁྱོད་ད་གཟོབ་དང་། །དཔའ་རུ་རེ་ཁྱོད་ད་རྒྱོབ་དང་། །བཙན་དུ་རེ་ཁྱོད་ད་འབུངས་དང་། །ད་ཁྱོད་ཐར་དུ་ཡོང་བར་མཛོད། །ཕྱོགས་བཅུ་ནམ་Fü:
མཁའི་ཁམས་གང་བའི། །རྒྱལ་བ་སྲས་བཅས་ཁྲོ་བོའི་ཚོགས། །མ་ལུས་ཕྱོགས་ནས་ཀུན་འདུས་ཀྱང་། །ཁྱོད་ལ་སྐྱབས་ཐབས་ད་འདུག་གམ། །དེ་ལྟ་བུ་ཡི་དུས་ཚོད་འདི། །
ནངས་པར་འོང་ངམ་ཆ་མེད་ན། །ཁྱོད་བློ་འདི་ལྟར་ཅི་སྟེ་བདེ། །འདོད་སྨྱོས་སྨྱོན་པ་ཅི་ཕྱིར་མིན། །ནམ་ཟླ་ཕྱད་དེ་ཕྱོད་དེར་ཟད། །མི་ཚེ་ཡངས་དང་ཡེངས་ལ་སྐྱེལ། །སྒོ་དྲག་༔

ཁྱོད་ལ་ད་བྱུང་གིས། །མི་བཤམ་གླགས་མེད་བྱ་བྲེལ་རྣམས། །སྔུན་ལ་བཤམས་ནས་གཟོད་བྱེད་ཟེར། །འཆི་བདག་ཚན་ཆེན་ལང་མེད་དེས། །བྱ་བྲེལ་བཤམ་ལོང་ཅང་གདའ་
འམ། །འོ་སྐོལ་རང་དབང་ཐོབ་དུས་འདིར། །དྲན་འགྲོགས་རང་ལ་ཧུར་ཐོན་བགྱི། །ཤ་བཙོན་གཤེད་མས་ཟིན་པའི་ཚེ། །གོས་ཟས་ལུས་རུང་མ་ལུས་རུང་། །སྲུང་མས་
བཙོགས་རུང་མ་བཙོགས་རུང་། །ཉིང་ལག་ཆད་རུང་མ་ཆད་རུང༌། །ཉིན་མཚན་འབྲོས་པའི་སེམས་ལས་མེད། །ངན་འགྲོའི་འཇིགས་པ་བསྟན་པའི་ལེའུ་སྟེ་གཉིས་
པའོ།། །།མཚན་བཅས་དུག་གསུམ་རྣམ་སྤངས་ནས། །དགེ་བཅུ་ཡན་ལག་བརྒྱད་ཚོགས་པའི། །ལེགས་བྱས་ལས་ཀྱི་རྣམ་སྤྲོས་པས། །མི་ཡུལ་ཁྱིམ་བདག་འབྱོར་ལྡན་
དང་། །བྲམ་ཟེ་རྒྱལ་རིགས་འཁོར་ལོས་སྒྱུར། །ཕུན་ཚོགས་འབྱོར་བ་ཉམས་རེ་དགའ། །ལྷ་རྒྱལ་རིགས་བཞི་སུམ་ཅུ་གསུམ། །འཐབ་བྲལ་དགའ་ལྡན་འཕྲུལ་དགའ་དང༌།

།དབང་སྒྱར་དགེ་བཅུ་སོགས་སྟེང་དུ། །བསོད་ནམས་ཚོགས་ཆེན་རབ་བསགས་མཐུས། །ཉམས་དགའ་ཁང་བཟང་རིན་པོ་ཆེའི། །ས་ཡངས་མནན་ཟྭ| ༄༅།
ནེམ་བཏེགས་པར་བྱེད། །རྫིང་བུ་དཔག་བསམ་ལྗོན་ཤིང་སོགས། །ལོངས་སྤྱོད་སྣ་ཚོགས་རྩེ་དགར་རོལ། །དེ་འདྲའི་བདེ་སྐྱིད་ཞེ་མནོག་འདི། །གཞན་པོ་སུས་ཀྱང་བྱས་པ་
མེད། །རང་གི་ཚོགས་སོག་ཤེས་པར་བྱ། །ཚོགས་ཆེན་སྟེང་དུ་ཏིང་འཛིན་མཐུས། །བསམ་གཏན་ལྷ་ཡི་བདེ་སྐྱིད་མྱོང་། །འཇིག་རྟེན་འདི་སྐྱིད་མཐར་ཐུག་པ། །སྲིད་རྩེར་
བསྐལ་མང་ཡུན་རིང་དུ། །མྱོང་སྟེ་ཚེ་དང་ལས་ཟད་ནས། །ཡ་ངའི་ལས་ངན་ལྷག་མ་ཡིས། །བཤང་འབུ་སྲོ་ཤིག་སྡིག་སྦུར་སོགས། །བཙོག་ཅིང་སྡུག་བསྔལ་གནས་ངན་
༣ དེར། །ཡུད་ཙམ་ཞིག་ལ་ལྷུང་ནས་སྦྱོང་། །ཚེ་ཟད་ལས་ལྷག་ལུས་པས་ན། །ལོངས་སྤྱོད་དེ་འདྲའི་གནས་གཞན་འཕོ། །ལས་འཕྲོ་གཞན་དང་གཞན་དག་གིས། །རིགས་དྲུག་

གང་ཡིན་གནས་དེར་འཕོ། །ཡང་དེར་ལས་བསགས་ཁམས་གསུམ་དུ། །སྡུག་བསྔལ་ཟོ་ཆུན་རྒྱུད་མོ་བཞིན། །དེ་ནས་ཤི་ཡང་དེ་རུ་སྐྱེ། །བདེ་སྐྱིད་ཟག་བཅས་མཐར་སྡུག་
བསྔལ། །གནས་སྐབས་དེ་བས་མ་སྟོངས་སོ། །ཀྱེ་མ་སྲིད་ལས་ནམ་ཐར་ན། །མཐོ་རིས་ཀྱི་ལོངས་སྤྱོད་བསྟན་པའི་ལེའུ་སྟེ་གསུམ་པའོ།། །།དེ་ལྟའི་སྲིད་ལས་ཐར་བྱེད་
ཅིང་། །ཟག་མེད་བདེ་ལ་གནས་པའི་ཐབས། །དུས་གསུམ་རྒྱལ་བ་རྒྱ་མཚོ་དང་། །བྱང་ཆུབ་སེམས་དཔའ་ཐམས་ཅད་ཀྱིས། །སྣ་ཚོགས་རྒྱ་མཚོ་མཐའ་ཡས་པའི། །བཀའ་
དང་བསྟན་བཅོས་མན་ངག་བཅས། །གདུལ་བྱའི་དབང་པོའི་ཁྱད་པར་དང་། །མོས་པ་སྣ་ཚོགས་བྱེ་བྲག་གིས། །རིམ་གྱིས་པ་དང་གཅིག་ཅར་བ། །དེ་བཞིན་ཤིན་ཏུ་རིམ་གྱིས་
དང་། །ཤིན་ཏུ་གཅིག་ཆར་ལ་སོགས་པའི། །སྣ་ཚོགས་ཐབས་ནི་བསམ་མི་ཁྱབ། །མཆོག་ཏུ་སྦྱངས་ཅན་གཅིག་ཆར་སྣོད། །ཤིན་ཏུ་རབ་དཀོན་རེ་རེ་སྲིད། །ཐམས་ཅད་ཕལ་

།ཆེར་རིམ་གྱིས་པའི། །གང་ཟག་ཡིན་ཕྱིར་གཞན་དོན་གྱི། །གཙོ་བོའམ་གཞི་མོར་རིམ་གྱིས་བསྟན། །ནད་རིགས་སྨན་དང་རྒན་གཞོན་ཟས། །གང་
ཀཱ| ༄༅།
ལ་གང་འཚམས་མ་ལོག་པ། །གཅེས་ཕྱིར་སྣོད་བཅུད་ཀུན་ཁྱད་བསླབ། །ཁྱིམ་བདག་དཔལ་སྐྱེས་ལ་སོགས་པའི། །ཤིན་ཏུ་རིམ་གྱིས་བརྗོད་མི་ལང་། །གང་ཟག་གི་རིགས་དང་
ཟླཐེག་པའི་ཁྱད་པར་བསྟན་པའི་ལེའུ་སྟེ་བཞི་པའོ།། །།རིམ་གྱིས་ལ་སོགས་ཐུན་མོང་གི། །བྱ་བ་མདོ་ཙམ་འདིར་སྨོས་ཡིན། །རྒྱས་པར་གཞུང་ཆེན་རྗེས་སུ་འབྲོངས། །མདོར་
ན་གོང་དུ་ཟུར་གླེང་ལྟར། །ངན་འགྲོའི་སྡུག་བསྔལ་དྲན་བྱས་པས། །ཡིད་འབྱུང་མངོན་པར་མཐོ་བ་ལ། །ལེགས་སྨོན་དེ་རྒྱུ་དགེ་བཅུ་དང་། །བསྙེན་གནས་ལ་སོགས་སྡོམ་ལྡན་
པས། །ཐད་སོའི་སྦྱིན་སོགས་ཐབས་ལ་འབད། །སྐས་གདང་འོག་མ་མ་འཛེག་པར། །ཐར་པའི་ཁང་སྟེང་པན་མཆོང་མིན། །སྐས་གདོང་འོག་ལས་མ་ཕྲལ་བར། །གོང་ནས་

གོང་དུ་བགྲོད་མིན་ཕྱིར། །མངོན་མཐོའི་བདེ་བ་ཚོགས་བཅས་ལ། །སྣ་ཚོགས་ཐབས་ཀྱིས་རབ་ཏུ་འབད། །སྲིད་བདེ་མཐའ་དག་རྒྱབ་ཕྱོགས་པས། །ཞི་བ་མྱ་ངན་འདས་པ་
སྙོགས། །རྟོག་དང་ཉོན་མོངས་ལོག་ཞེན་སོགས། །དགྲ་བཅོམ་རྣམ་གྲོལ་ཟག་པ་ཟད། །ཡང་དག་མཐའ་ལ་རྣམ་པར་གནས། །དེ་རྒྱུ་ངེས་པར་འབྱུང་བའི་ཁྲིམས། །རིགས་
བདུན་ལྡན་པས་ཞི་གནས་དང་། །ཉི་ཚེའི་ལྷག་མཐོང་ཟུང་འབྲེལ་མེས། །སྲིད་པའི་ས་བོན་གཏན་ནས་བསྲེགས། །རྟེན་འབྲེལ་ལུགས་ཟློག་འོད་རབ་འབར། །ལུགས་འབྱུང་སྲིད་
པའི་མུན་ལས་ཐར། །མྱ་ངན་འདས་པའི་དབྱིངས་སུ་ཕྱིན། །དེ་སོགས་མ་ལུས་ཀུན་གླེང་ཡང་། །ལམ་རྣམས་མ་ལུས་མཐའ་དག་གི། །གཞི་མོ་མཆོག་གསུམ་ཡོན་ཏན་ལ།
སྣ་ཚོགས་སྒོ་ནས་དད་སྤྲོ་བསྐྱེད། །གཤའ་མ་གསུམ་ལ་སྐྱབས་སོང་ནས། །བསླབ་བྱ་མ་ཉམས་གཙང་མ་གཅེས། །སྐྱབས་འགྲོའི་བསླབ་བྱ་ཉམས་གྱུར་ན། །མཐོན་པོར་ལོངས་

།ཀྱང་རྨང་ནུར་བཞིན། །ཐམས་ཅད་དུས་གཅིག་འགྱེལ་ཉེན་གདའོ། །དེ་ཕྱིར་སྐྱབས་འགྲོའི་རྨང་ལ་གཟོབ། །མཆོག་གསུམ་ངེས་པར་ཡིད་ཆེས་
a| ༄ ༅།
པས། །གཤའ་མར་བློ་ཁེལ་སྐྱེས་བུ་དེ། །མཛོད་ནས་རིན་ཆེན་གཏེར་བརྡོལ་བཞིན། །ཟག་བཅས་ཟག་པ་མེད་པ་ཡི། །ཕུན་ཚོགས་མ་ལུས་མངའ་བདག་བྱེད། །སྐྱེས་ཆེན་དེ་ལ་
༈ ཕྱག་འཚལ་བའི། །མི་དེ་མཆོག་གསུམ་ཕྱག་འཚལ་ཡིན། །ཅིའི་ཕྱིར་ཞེ་ན་མཆོག་གསུམ་མགོན། །སྐྱེས་བུ་དེ་ལ་ཞུགས་ཕྱིར་རོ། །མྱ་ངན་ལས་འདས་པའི་ལམ་མ་འཆུགས་
པར་བསྟན་པའི་ལེའུ་སྟེ་ལྔ་པའོ།། །།བདག་གཞན་གདུལ་བྱ་མཐའ་དག་གི། །ཕུན་ཚོགས་འབྱོར་བ་ཀུན་གྱི་གཞི། །སྙིང་རྗེ་བྱང་ཆུབ་སེམས་མཆོག་པས། །སྦྱངས་ཆེན་སྐྱེས་
བུ་བློ་མཆོག་གིས། །མྱ་ངན་འདས་ལ་མི་གནས་པར། །ནམ་མཁའི་མཐའ་མཉམ་འགྲོ་དོན་དུ། །བྱང་ཆུབ་སེམས་མཆོག་བསྐྱེད་པར་བྱ། །བྱང་ཆུབ་སེམས་ཀྱི་ཕན་ཡོན་ནི། 15

ཤིན་ཏུ་རྒྱ་ཆེན་མདོ་ལས་ཀྱང་། །བྱང་ཆུབ་སེམས་ཀྱི་བསོད་ནམས་གང་། །དེ་ལ་གལ་ཏེ་གཟུགས་མཆིས་ན། །ནམ་མཁའི་ཁམས་ནི་ཀུན་བཀང་སྟེ། །དེས་ནི་དེ་ལ་ཆར་མི་
ཕོད། །ཅེས་གསུངས་པ་དང་། མདོ་སྡེ་བསྐལ་པ་བཟང་པོ་ལས་ཀྱང་། གང་གིས་བསྐལ་བ་བྱེ་བ་སྟོང་ཚང་བར། །སེམས་ཅན་ཀུན་ལ་བདེ་བ་བྱིན་པ་བས། །ལ་ལས་བྱང་ཆུབ་
སེམས་མཆོག་གཅིག་སྐྱེས་པ། །བསོད་ནམས་ཕུང་པོ་དེས་ནི་ཆར་མི་ཕོད། །ཅེས་པ་ལ་སོགས་པ་གསུངས་སོ། །གཞན་ཡང་མདོ་སྡེ་དུ་མ་ལས། །ཐུབ་པས་ཕན་ཡོན་དཔག་
མེད་གསུངས། །ཕས་ཕམ་མཚམས་མེད་ལ་སོགས་པའི། །སྡིག་ལྟུང་མི་བཟད་བསགས་རྣམས་ཀྱང་། །བྱང་ཆུབ་སེམས་མཆོག་སྐད་ཅིག་གིས། །གཏན་ནས་འདག་ཅིང་
ཚོགས་ཆེན་རྫོགས། །གཞན་ཡང་ཉེས་པ་དཔག་མེད་ཀྱང་། །སྐད་ཅིག་བྱང་ཆུབ་སེམས་ཀྱི་མེས། །སྲེག་ཅིང་ཡེ་ཤེས་མེ་ཆེན་མཆེད། །ཆུ་ལྟར་འདོད་ཆགས་ཞེ་སྡང་སོགས།

།ཉོན་མོངས་མ་ལུས་དག་པར་བྱེད། །རླུང་ལྟར་བག་ཆགས་ངན་པའི་ཚོགས། །མ་ལུས་བྱང་ཆུབ་སེམས་ཀྱིས་གཏོར། །ས་ལྟར་བྱང་ཆུབ་སེམས་a| ༄༅།
མཆོག་ལས། །ཡོན་ཏན་དཔག་མེད་མ་ལུས་འཁྲུངས། །མཁའ་ལྟར་བདེ་ལེགས་མ་ལུས་དང་། །ས་ལམ་འབྲས་བུའི་གོ་འབྱེད་ཅིང་། །མཚན་དང་དཔེ་བྱད་ལ་སོགས་པའི། །
༴ ཐུབ་པའི་ཡོན་ཏན་དཔག་མེད་འཆར། །བྱང་ཆུབ་སེམས་ལྡན་ཡོན་ཏན་གཏེར། །ས་ཆུ་མེ་རླུང་དགྲ་སོགས་ཀྱིས། །རྡོ་རྗེ་ལྟ་བུ་གཞོམ་དུ་མེད། །ཐོག་མེད་དུས་ནས་བསགས་པ་
ཡི། །སྒོ་གསུམ་ལས་ངན་སྡིག་སྒྲིབ་རྣམས། །དཔྱིད་ཉིའི་འོད་བཞིན་གཏན་ནས་འཇུ། །ལུད་བཞིན་ལས་ཉོན་སྲུལ་བྱས་ནས། །ངན་སོང་སྐྱེ་རྒྱུན་གཅོད་པར་བྱེད། །ཕྱོགས་
བཅུའི་ཞིང་ཁམས་གངྒཱ་ཡི། །བྱེ་སྙེད་རིན་ཆེན་བདུན་སོགས་ཀྱིས། །ལེགས་བཀང་ཐུབ་དབང་ལ་ཕུལ་བའི། །དགེ་དེས་སྙིང་རྗེ་བྱང་ཆུབ་སེམས། །སྐད་ཅིག་སྐྱེས་པའི་ཆར་མི་༤

ཕོད། །གངྒཱའི་བྱེ་སྙེད་རྒྱ་མཚོའི་ཚོགས། །ཇི་སྙེད་སྐྲ་ཉག་གིས་གཏོར་བའི། །ཆུ་ཐིགས་མ་ལུས་བགྲང་རུང་གི། །སྙིང་རྗེ་བྱང་སེམས་སྐད་ཅིག་གི། །བསོད་ནམས་ཕུང་པོ་
བགྲང་མི་ནུས། །གངྒཱའི་བྱེ་སྙེད་འཇིག་རྟེན་ཁམས། །ཕྲ་རབ་རྡུལ་དུ་བགྲང་རུང་གི། །སེམས་བསྐྱེད་བསོད་ནམས་བགྲང་མི་ནུས། །དེ་སོགས་དཔེ་དོན་བརྗོད་མི་ལང་། །ཐུབ་
པས་རྒྱ་མཚོའི་མདོ་ལས་གསུངས། །མདོ་ཡི་དགོངས་པ་ངེས་འགྲེལ་བ། །ཀླུ་སྒྲུབ་ཞི་བའི་ལྷ་ལ་སོགས། །བྱང་ཆུབ་སེམས་དཔའ་དུ་མ་ཡིས། །བྱང་ཆུབ་སྤྱོད་པར་འཇུག་ལ་
སོགས། །བསྟན་བཅོས་དུ་མར་བསྡུས་ལ་གཟིགས། །ད་ལྟ་ཉིད་ནའང་མངོན་སུམ་དུ། །ཁབ་ལེན་རྡོ་ལ་ལྕགས་འདུ་བཞིན། །བྱང་ཆུབ་སེམས་དང་གང་ལྡན་ལ། །ལྷ་མི་
སོགས་ཀྱིས་མཆོད་ལ་གཟིགས། །བྱང་ཆུབ་སེམས་དང་གང་ལྡན་དེ། །གཞན་ལ་གནོད་པ་མི་བྱེད་པས། །སོ་སོར་ཐར་སོགས་སྡོམ་པ་ཡི། །ཚུལ་ཁྲིམས་མ་ལུས་དེ་ལ་ལྡན།

།པདྨའི་མཚོ་ལ་ངང་པ་འམ། །རྒྱ་མཚོར་ནོར་བུ་འདུས་པ་ལྟར། །བྱམས་དང་སྙིང་རྗེ་བྱང་སེམས་སུ། །དགེ་བའི་ཆོས་རྣམས་ཀུན་འདུས་པས།༄༅།
དགེ་བའི་ཆོས་སྡུད་དེ་ལ་ལྡན། །མཁའ་མཉམ་འགྲོ་བ་མ་བཏང་བས། །སེམས་ཅན་དོན་བྱེད་ཚུལ་ཁྲིམས་ལྡན། །བྱང་ཆུབ་སེམས་ལས་སངས་རྒྱས་འབྱུང་། །དེ་ལས་དམ་ཆོས་
༈ དགེ་འདུན་འབྱུང༌། །དེ་ལས་དགེ་བ་བཅུ་ལ་སོགས། །སྦྱིན་དང་ཁྲིམས་སོགས་དཀར་པོའི་ཆོས། །སྣ་ཚོགས་སྣོད་དང་བསྟུན་ནས་འབྱུང་། །དེ་ཡིས་ངན་འགྲོ་རྒྱུན་ཆད་དེ། །
ལྷ་དང་མི་ཡི་བདེ་སྐྱིད་སོགས། །རྒྱལ་རིགས་འབྱོར་བ་ཕུན་ཚོགས་དང་། འཁོར་ལོས་སྒྱུར་རྒྱལ་ཕུན་ཚོགས་དང་། །ཁྱིམ་བདག་ཕྱུག་དང་བློན་པོ་དང༌། །ཕལ་པ་རྒྱགས་པ་
༉ རྣམས་ཀྱང་འབྱུང༌། །རྒྱལ་ཆེན་རིགས་བཞིའི་བདེ་སྐྱིད་སོགས། །འདོད་ཁམས་ལྷ་དང་གཟུགས་ཁམས་ཀྱི། །བདེ་སྐྱིད་ཕུན་སུམ་ཚོགས་རྣམས་འབྱུང༌། །གཟུགས་མེད་ཏིང་

འཛིན་བདེ་བ་འབྱུང༌། །མདོར་ན་སྲིད་རྩེའི་བདེ་བ་ནས། །དམྱལ་བའི་བདེ་ཕྲན་ཡན་ཆད་འབྱུང༌། །དམྱལ་སོགས་ཅི་ཕྱིར་བདེ་ཞེ་ན། །དམྱལ་བའང་འཇིག་རྟེན་དབང་ཕྱུག་
མཐུས། །བསིལ་སོགས་བདེ་བ་ཡུད་ཙམ་མྱོང་། །ཆུ་སྦྱིན་གཏོར་མ་སོགས་བྱུང་བས། །ཡི་དྭགས་མང་པོས་ཟས་སྐོམ་མྱོང་། །སྦྱིན་སོགས་ཕན་པ་ཆང་ཆུང་གིས། །དུད་
འགྲོའི་འབྲོག་བཟང་ལ་སོགས་དང་། །མུན་མིན་ཉི་ཟླའི་འོད་སྤྱོད་དང་། །མདོག་བཟང་སྤུ་སྡུག་ཡིད་འོང་སོགས། །བདེ་སྐྱིད་ཆང་ཆུང་མང་པོ་མྱོང་། །ལྷ་མིན་ཕྲག་དོག་ཡད་
ཡུད་ཞི། །དེ་སོགས་སྲིད་བདེའི་ཡོན་ཏན་སོགས། །ཆེ་འབྲིང་ཆུང་སོགས་བརྗོད་མི་ལང་།།རྩ་བ་བྱང་ཆུབ་སེམས་ལས་བྱུང་། །གཞན་ཡང་ལམ་དང་འབྲས་བུའི་ཚོགས།
ཉན་ཐོས་དགྲ་བཅོམ་རང་རྒྱལ་དང་། །བྱང་ཆུབ་སེམས་དཔའ་ཆེན་པོ་དང་། །ཕ་རོལ་ཕྱིན་དྲུག་ཚོགས་གཉིས་དང་། །སྐྱབས་འགྲོ་ཡན་ལག་བདུན་པ་འབྱུང་། །མདོར་ན་བདག་༔

༄༅། ། གཞན་ཀུན་ཕན་པའི། །ཐེག་པ་སྣ་ཚོགས་ཐབས་ཚུལ་དང་། །ལམ་ལྔ་ས་བཅུ་མ་ལུས་དང་། །ཐུབ་དབང་སྐུ་གསུམ་མ་ལུས་ཀུན། །རྩ་བ་བྱང་ཆུབ་
སེམས་ལས་བྱུང་། །གཞན་ཡང་བྱང་ཆུབ་སེམས་ལྡན་དེ། །འདོད་ཡོན་ལྔ་སོགས་བཀག་པ་རྣམས། །བག་མེད་སྤྱོད་པ་ལྟར་སྣང་ཡང་། །བདེ་འགྲོ་ནས་ནི་བདེ་འགྲོ་ལས། །
སྨོན་ལམ་དབང་གིས་མ་གཏོགས་པ། །ངན་འགྲོ་སྲིད་པའི་གནས་མ་ཡིན། །གཞན་ཡང་སྐྱེས་མཆོག་སྦྱངས་ཅན་དེ། །ཡིད་བཞིན་ནོར་བུ་ལྟ་བུ་ཡི། །བྱང་ཆུབ་སེམས་ཀྱི་འོད་
ཟེར་གྱིས། །མུན་པ་སྣང་བ་ཤར་ཙ་ན། །མུན་པའི་གནས་མེད་བྲོས་པ་བཞིན། །ལས་ངན་ལོག་འདྲེན་བྱེར་ཞིང་བྲོས། །སྐྱེས་མཆོག་བྱང་ཆུབ་སེམས་ལྡན་དེ། །མཐོང་ཐོས་དྲན་
༢ དང་རེག་ཙམ་གྱིས། །གང་འདུན་དེ་དག་སྡིག་ཀུན་ལས། །གྲོལ་འགྱུར་འདི་ལ་ཐེ་ཚོམ་མེད། །སྐྱེས་མཆོག་གར་བྱོན་ས་ཕྱོགས་དེར། །སྔོན་ལས་རྣམ་སྨིན་མ་གཏོགས་པར།

མི་ཤེས་བྱེར་ཞིང་བདེ་ལེགས་འདུ། །མྱོང་བར་ངེས་པའི་ལས་ལྷག་དེ། །ཐུབ་པས་ཀྱང་ནི་མ་ཁེགས་པར། །མདོ་སྡེ་དག་ལས་གསལ་པོར་གསུངས། །བཙོས་ཟིན་རྗེན་པར་
འགྱུར་མི་སྲིད། །བྲ་བོའི་འབྲས་བུ་སྨིན་ཟིན་པ། །ས་བོན་དུས་སུ་མ་སྦོས་པས། །འབྲས་བུ་འགྱུར་བའི་གནས་མ་ཡིན། །གསེར་འགྱུར་རྩི་ཡི་ནུས་པ་ཡིས། །ལྕགས་རྣམས་
གསེར་དུ་འགྱུར་མོད་ཀྱིས། །ས་རྡོ་འགྱུར་བའི་གནས་མ་ཡིན། །ཉུངས་ཀར་བཙིར་བས་མར་འབྱུང་གི། །བྱེ་མ་བཙིར་བའི་གནས་མ་ཡིན། ། ཞོ་རྒྱུན་བསྲུབས་པས་མར་འབྱུང་
གི། །ཞོ་ཤང་བསྲུབས་པའི་གནས་མ་ཡིན། །དེ་ཕྱིར་བྱང་ཆུབ་སེམས་དཔའ་ལའང་། །ལས་ལྷག་མི་ཤེས་མཐོང་གྱུར་ཀྱང་། །སྨོད་པར་མ་བྱེད་ཁ་འཚིག་ཅིང་། །ལྕེ་བརྒྱངས་
ཐོང་གཤོལ་བཙུགས་པར་མཆིའོ། །ཐལ་བས་གཡོགས་པའི་མེ་བཞིན་དུ། །རྒྱལ་སྲས་མ་སྨོད་ལག་པ་ཚིག །དེ་ཕྱིར་བྱང་ཆུབ་སེམས་དཔའ་ཡི། །སྤྱོད་ཡུལ་བཟང་ངན་སུ་༔

a| ༄ ༅། །རྟོག་པ། །མི་དེ་སྨྱོན་པར་མདོ་ལས་གསུངས། །སྔོན་ལས་ལྷག་མ་བསམ་མི་ཁྱབ། །དེ་ཕྱིར་འདི་ལྟར་མི་ཐང་ཞེས། །ལོག་ལྟ་སྐྱེས་པ་དྲུང་ན་
གདའོ། །ལོག་ལྟ་སྐད་ཅིག་ཙམ་གྱིས་ཀྱང་། །དགེ་རྩ་ཐམས་ཅད་བཅོམ་བྱས་ནས། །མི་བཟད་དམྱལ་བར་སྐྱེ་བར་གསུངས། །འདི་མི་འཐད་ཅེས་མ་ཟེར་མཛོད། །མ་མཐོང་
གཡང་ས་ཞེ་རེ་འཇིགས། །ལས་ལྷག་གཏན་ནས་མ་ལུས་ཀྱང་། །དོན་མཐོང་དགོངས་གཞི་བསམ་མི་ཁྱབ། །དེ་ཕྱིར་རྒྱལ་སྲས་སྤྱོད་ངན་ཀྱང༌། །སྨད་ཅིང་སྤང་བར་མི་བྱ་
ཞིང་། །ནུས་ཚད་འབད་དེ་གུས་པས་མཆོད། །གཞན་ཡང་བྱང་ཆུབ་སེམས་ཀྱི་མཐུས། །ཕྲིན་ལས་རྣམ་བཞི་འགྲུབ་འགྱུར་ཏེ། །དགྲ་བགེགས་མི་བསྲུན་གང་ལ་ཡང་། །སྙིང་
རྗེ་བྱང་ཆུབ་སེམས་བསྐྱེད་ན། །སྔོན་གྱི་ལས་ལྷག་མ་གཏོགས་པ། །དེ་མ་ཐག་ཏུ་ངེས་ཞི་འགྱུར། །རྩུབ་ཅིང་མ་ཞིའི་སེམས་ལྡན་རྣམས། །རྒྱལ་སྲས་སྡང་སེམས་རྣམ་སྨིན་a

གྱིས། །འདི་ཕྱི་མི་ཤེས་དེ་བརླག་ངེས། །མངོན་སྤྱོད་མི་འདོད་ཀྱང་དེས་འགྲུབ། །བྱང་ཆུབ་སེམས་ཀྱི་མཐུ་བྱིན་གྱིས། །ཕུན་ཚོགས་དགེ་ལེགས་མཐའ་རྒྱས་པ། །རྒྱས་པའི་
ཕྲིན་ལས་ཐོགས་མེད་འགྲུབ། །བྱང་ཆུབ་སེམས་ཀྱི་ལྕགས་ཀྱུ་ཡིས། །རྒྱལ་བློན་གདུག་པ་ཅན་རྣམས་དང་། །མི་བསྲུན་རྣམས་ཀྱང་དབང་བྱེད་ན། །གུས་བཅས་གཞན་རྣམས་
སྨོས་ཅི་དགོས། །དུས་ལ་གང་བབ་ཐམས་ཅད་ཀུན། །དབང་བྱེད་འཁོར་ལོས་སྒྱུར་རྒྱལ་བཞིན། །མདོར་ན་ཆོས་སྐུ་མཁའ་འདྲ་དང༌། གཟུགས་སྐུ་འཇའ་འདྲ་མཛེས་སྐུ་
སོགས། །སྐྲ་གསུམ་ཡོན་ཏན་ཚད་མེད་རྣམས། །བྱང་ཆུབ་སེམས་ཀྱིས་དབང་བྱེད་ནཾ། །ཕུན་ཚོགས་ཕལ་པ་སྨོས་ཅི་དགོས། །དེ་ཕྱིར་དབང་གི་ཕྲིན་ལས་འགྲུབ། །དེ་ལྟར་ཕྲིན་
ལས་རྣམ་བཞི་ཡང་། །བྱང་ཆུབ་སེམས་ཀྱིས་འབད་མེད་འགྲུབ། །གཞན་ཡང་རྒྱལ་སྲིད་རིན་པོ་ཆེ། །སྣ་བདུན་བྱང་ཆུབ་སེམས་ལ་ཚང༌། །འཁོར་ལོ་ལྟ་བུར་རང་འདོད་གཅོད།

།ནོར་བུ་ལྟ་བུར་དགོས་འདོད་སྐོང་། །བཙུན་མོ་ལྟ་བུར་རེག་ན་བདེ། །བློན་པོ་ལྟ་བུར་གྲོས་ཕུགས་མཁས། །དམག་དཔོན་ལྟ་བུར་དགྲ་དཔུང་ཞ| ༄ ༅།
འཇོམས། །གླང་པོ་ལྟ་བུར་ཐམས་ཅད་ཐེག །རྟ་མཆོག་ལྟ་བུར་གར་འདོད་བགྲོད། །གཞན་ཡང་རྨོངས་པ་ཀུན་ཞེན་པའི། །ཕྱུག་དང་དབང་ཆེ་ལ་སོགས་པ། །མང་པོའི་ཚོགས་
ན་མཛེས་པ་དང༌། །གཟི་བརྗིད་ཕུན་སུམ་ཚོགས་པ་ཡིས། །ཀུན་གྱིས་ཡིད་འོང་ཐལ་མོ་སྦྱོར། །ཕལ་ཆེར་རང་དབང་མེད་པར་འདུན། །རང་དབང་མེད་པར་བསྙེན་བཀུར་
བྱེད། །དེ་སོགས་འཇིག་རྟེན་ཕུན་ཚོགས་ཀུན། །མི་འདོད་ཀྱང་ནི་དབང་མེད་འབྱུང་། །དེ་ཕྱིར་ཟག་བཅས་ཟག་མེད་ཀྱི། །བདེ་སྐྱིད་སྲིད་ཚད་མ་ལུས་ཀུན། །ཡིད་བཞིན་ནོར་བུ་
ལྟ་བུ་ཡི། །བྱང་ཆུབ་སེམས་ཀྱི་ཕན་ཡོན་ཡིན། །དེ་ལྟའི་ཕན་ཡོན་ངེས་ལྡན་པའི། །བྱང་ཆུབ་སེམས་མཆོག་མ་བསྐྱེད་ཀྱང་། །བསྐྱེད་པ་རྣམས་ལ་ལེགས་གུས་པའི། །སྐྱེ་བོ་8

རྣམས་ལ་ཡི་རང་ངོ་། །སྔོན་བསགས་བག་ཆགས་ཚན་པོ་ཆེས། །བསླབ་བྱ་བསྲུང་བའི་ནུས་མེད་ཀྱང་། །དགེ་བའི་བཤེས་ལ་རབ་དད་པས། །སེམས་བསྐྱེད་ཞུ་ལ་ཡི་རང་
ངོ་། །བསྐལ་པ་མང་པོར་གོམས་གོམས་པའི། །བརྩེ་ལྡན་སྙིང་རྗེའི་དབང་དུ་སོང་། །ལུས་སྲོག་འདོར་བ་ལ་སོགས་པའི། །རླབས་ཆེན་སྤྱོད་པའི་སྐྱེས་མཆོག་ལ། །ཤིན་ཏུ་རྗེས་
སུ་ཡི་རང་ངོ༌། །འགྲོ་བ་ཀུན་ལ་བྲན་ལྟར་གནས། །བདག་གཞན་མཉམ་དང་བརྗེ་སོགས་པས། །དོན་མཐོང་སྡུག་བསྔལ་བཟོད་དཀའ་ཡང་། །མི་ནུས་མེད་ལ་ཡི་རང་ངོ་།
སྙིང་ནས་རང་འདོད་འཁྲིས་མེད་པར། །འགྲོ་གཞན་དབང་དུ་གྱུར་པ་ཡིས། །གཞན་ཕན་རྣམ་འགྱུར་སྤྱོད་པའི་ཚོགས། །ཅི་ཡང་མཛད་ལ་ཡི་རང་ངོ་། །འདོད་ཡོན་བག་མེད་
ལོངས་སྤྱོད་ཀྱང་། །མེ་ལོང་འདམ་སྐྱེས་པད་མ་བཞིན། །རང་འདོད་གཏན་མེད་ཕན་སེམས་མཐུས། །སྐྱོན་མ་གོས་ལ་ཡི་རང་ངོ་། །བཤེས་གཉེན་ཟླ་བ་རྒྱལ་མཚན་དང་། །དེ་

། ༄ ༅། །བཞིན་གླང་རི་ཐང་པ་དང་། །བྱ་ཡུལ་ཁམ་པ་ལུང་པ་དང་། །དགེ་བའི་བཤེས་གཉེན་ཨ་སེང་དང་། །ལྷོ་བྲག་མར་ལོ་ལ་སོགས་པ། །སྙིང་ནས་
བྱང་ཆུབ་སེམས་འབྱོངས་པའི། །མཛད་སྤྱོད་རྣམས་ལ་ཡི་རང་ངོ་། །བྱང་ཆུབ་སེམས་མཆོག་མི་བཟད་གཏེར། །ནམ་མཁའི་མཛོད་ལ་དབང་མཛད་ནས། །སུ་འདོད་ཕོངས་མེད་
4 བཀྱེ་བྱས་ཀྱང༌། །ཇི་ལྟར་བཀྱེ་བཞིན་སླར་འཕེལ་བའི། །སྐྱེས་མཆོག་དཔལ་ལྡན་ཧྭ་ལོ་དང་། །ཡེར་པ་བ་དང་འོལ་ཀ་བ། །དྭགས་པོ་བ་དང་ངོམ་ཤོད་པ། །རྒྱ་གར་ལྷོ་ཕྱོགས་
ཀོ་ས་ལར། །སྐུ་འཁྲུངས་བརྟུལ་ཞུགས་སྤྱོད་པ་བ། །སྙིང་ནས་བྱང་སེམས་རིན་ཆེན་གཏེར། །ཐུགས་སུ་ལོན་ནས་བདག་སོགས་ལ། །ངེས་པར་སྟེར་མཛད་དགེ་བའི་
བཤེས། །ཁྱེད་རྣམས་ལ་ནི་ཡི་རང་ངོ་། །གཞན་ཡང་བྱང་ཆུབ་སེམས་དཔའི་ཚོགས། །སྤྱན་རས་གཟིགས་དང་འཇམ་དཔལ་དང་། །ཀུན་བཟང་བྱམས་པ་ལ་སོགས་པ། །
n

མཐའ་ཡས་རྣམས་ལ་ཡི་རང་ངོ་། །བདག་ཀྱང་ཁྱེད་རྗེས་བསླབ་པར་བགྱིའོ། །དེ་རིང་ཕུན་ཚོགས་འདི་རྙེད་ནས། །བྱང་ཆུབ་སེམས་མཆོག་ཅིས་མི་བསྐྱེད། །ཤིན་ཏུ་རྙེད་དཀའ་
འདི་རྙེད་ནས། །སེམས་མཆོག་མི་བསྐྱེད་ཕྱིར་འབྱོལ་བའི། །མི་དེ་ཅི་ཕྱིར་བ་ལང་མིན། །རྙེད་དཀའ་རྙེད་ནས་ཆུད་གཟོན་པ། །མི་དེ་ཅི་ཕྱིར་སྨྱོན་པ་མིན། །ནོར་བུ་རྙེད་ནས་ཆུར་
འདོར་བ། །མི་དེ་ཇི་ལྟར་བསམ་རླག་མིན། །དེ་ཕྱིར་བདག་ནི་ཅི་ནས་ཀྱང་། །བྱང་སེམས་རིན་ཆེན་མི་བསྐྱེད་རི། །བྱང་ཆུབ་སེམས་ཀྱི་ཕན་ཡོན་དང་རྗེས་སུ་ཡི་རང་བའི་ལེའུ་སྟེ་
དྲུག་པའོ།། །།བྱང་ཆུབ་མཆོག་ཏུ་སེམས་བསྐྱེད་པའི། །ཚད་ལྡན་དགེ་བའི་བཤེས་གཉེན་ནི། །ཡུན་རིང་བསྐལ་པ་དཔག་མེད་ནས། །ཚོགས་བསགས་སྟོབས་ཀྱིས་རྟེན་བཟང་
།དེ་སྟོབས་བསམ་པ་བཟང་ལྡན་པས། །དྲིན་གཟོ་བྱམས་དང་སྙིང་རྗེ་ཡིས། །མཁའ་མཉམ་འགྲོ་བ་མ་རྒན་ལ། །བརྩེ་ལྡན་བྱང་ཆུབ་སེམས་འོད་འབར། །མཉམ་ཉིད་༔

།ཐུགས་ཆུད་ཞེན་རྟོག་བྲལ། །ཆོ་གའི་ཐབས་ལ་རབ་མཁས་པ། །དེ་ལྟའི་བཤེས་གཉེན་འགྲོ་མགོན་ལ། །བསྐལ་བཟང་མདོ་ལས་གསུངས་པ་
ཟྭ| ༄༅།
ལྟར། །ཅི་འབྱོར་དངོས་པོ་དྲི་མེད་དབུལ། །མཎྜལ་ལ་སོགས་མཆོད་པའང་དེ། །སྒོ་གསུམ་དང་བའི་སྤྱོད་ཚུལ་དུ། །གནས་དེར་ཐུབ་དབང་སྲས་དང་བཅས། །ཕྱོགས་བཅུ་
དཔག་མེད་མདུན་དམིགས་ནས། །མཆོད་པ་རྣམ་བདུན་སྡིག་པ་བཤགས། །ཡན་ལག་བདུན་པ་སྔོན་འགྲོ་བས། །སྔར་གྱི་སྐྱབས་འགྲོ་ཐུན་མོང་ལས། །རྒྱ་བསྐྱེད་ཁྱད་དུ་རབ་
འཕགས་པའི། །སྐྱབས་འགྲོ་ཆེན་པོ་གཏིང་ནས་ནོད། །ཡེངས་མ་རྒྱུད་ལ་མ་སྐྱེས་ན། །ཤིན་ཏུ་སོས་གདལ་སྐྱར་ཞིང་ནོད། །དེས་ཀྱང་མ་སྐྱེས་ཡང་ཡང་བསྐྱར། །རྟེན་འབྲེལ་
འཛོམ་པ་འདི་རྙེད་ནས། །ཡད་དེ་ཡུད་དེར་བཏང་དུ་ཕངས། །བྱམས་དང་སྙིང་རྗེ་བློ་ཁྲིད་ལ། །རྟིང་ནས་བྱང་ཆུབ་མཆོག་སེམས་བསྐྱེད། །མ་སྐྱེས་སྤོག་ཆོག་གོང་བཞིན་ནོ། །8

བྱང་ཆུབ་ཆེན་པོར་སེམས་བསྐྱེད་ནས། །སྡོམ་དང་དགེ་སྡུད་དོན་བྱེད་ཀྱི། །ཚུལ་ཁྲིམས་བསླབ་པ་རྣམ་གསུམ་བླང་། །བྱང་ཆུབ་སེམས་པའི་བསླབ་པ་དང་། །སྤྱོད་པ་རྒྱ་ཆེ་རབ་
ཟབ་རྣམས། །མ་ཉམས་སྐད་ཅིག་ཙམ་དུ་ཡང་། །མ་ཡེངས་སྲུང་ཞིང་དྲི་མེད་ཀྱི། །མདོ་དང་བསྟན་བཅོས་ཕྱོགས་མེད་རྣམས། །བླ་མའི་མན་ངག་མིག་གིས་བལྟ། །དགོས་སུ་
ཞི་བའི་ལྷས་བསྡེབས་པའི། །བྱང་ཆུབ་སེམས་དཔའི་སྤྱོད་འཇུག་དང་། །བསླབ་པ་ཀུན་ལས་བཏུས་པའི་གཞུང་། །ཉིན་རེ་བཞིན་དུ་མ་ཡེངས་བལྟ། །ཐེག་པ་ཆེན་པོའི་སྒྲུབ་པ་
པོས། །དེ་གཉིས་མ་མཐོང་མུན་པའི་གཡང་། །བྱང་ཆུབ་སེམས་མཆོག་རྒྱ་ཆེན་གྱིས། །ཀུན་ནས་བསླང་སྟེ་ཉན་ཐོས་ཀྱི། །ཁྲིམས་དང་རང་རྒྱལ་ལ་སོགས་སྤྱོད། །མ་ཉམས་
མཐར་ཕྱིན་བསླབ་བྱས་ལ། །མ་ལུས་འགྲོ་བའི་དོན་གྱི་ཕྱིར། །མི་བཏང་མཁར་རྨང་ལྟ་བུར་གཅེས། །མདོར་ན་གདུལ་བྱ་སྣ་ཚོགས་དོན། །བསླབ་སྤྱོད་རྒྱ་མཚོ་བསམ་མི་ཁྱབ། 10

ཁ་| ༄༅། །མཐོ་དམན་མེད་པར་མ་ཉམས་བསྲུང་། །འགལ་འདུ་ཡར་ལྡན་བྲེ་ཕུལ་བཞིན། །གང་ཡང་མ་ཤོར་ཁེ་བོགས་ཐོན། །དེ་ལྟར་ཐེག་མཆོག་སྒོར་ཞུགས་
དེས། །བྱམས་དང་སྙིང་རྗེ་འབའ་ཞིག་བསླབ། །གང་ལྟར་གོམས་པའི་དབང་ཡིན་པས། །རང་དོན་གོམས་དང་གཞན་དོན་གོམས། །ངན་རྟོག་གོམས་དང་བཟང་རྟོག་
༈ གོམས། །སྦྱིན་ལ་གོམས་དང་སེར་སྣ་གོམས། །ཁྲིམས་སོགས་གོམས་དང་འཆལ་སོགས་གོམས། །ཉོན་མོངས་གོམས་དང་ཡེ་ཤེས་གོམས། །འདོད་ཆགས་ཞེ་སྡང་གཏི་མུག་
གོམས། །མ་ཆགས་མི་སྡང་མ་རྨོངས་གོམས། །རྣམ་རྟོག་གོམས་དང་མི་རྟོག་གོམས། །ཞི་གནས་གོམས་དང་ལྷ་མཐོང་གོམས། །བདེ་བ་གོམས་དང་སྡུག་བསྔལ་གོམས།
བདག་འཛིན་གོམས་དང་བདག་མེད་གོམས། །དངོས་པོ་གོམས་དང་དངོས་མེད་གོམས། །སྤྲོས་པར་གོམས་དང་སྤྲོས་མེད་གོམས། །ཕྱོགས་འཛིན་གོམས་དང་ཕྱོགས་བྲལ་
ཁ་

གོམས། །གཉིས་འཛིན་གོམས་དང་གཉིས་མེད་གོམས། །གོམས་བྱ་གོམས་བྱེད་མེད་པར་གོམས། །རྟ་བོང་གྲོག་སྦུར་ལ་སོགས་པ། །སོ་སོར་གང་ཡིན་བག་ཆགས་
གོམས། །འདིར་མང་སྨྲ་ཡིས་ག་ན་ལང་། །མདོར་ན་རྫོགས་པའི་སངས་རྒྱས་ནས། །མནར་མེད་དམྱལ་བ་ཡན་ཆད་ཀུན། །གནས་མ་ཡིན་པ་མ་གཏོགས་རྣམས། །ཐམས་
ཅད་མ་ལུས་གོམས་པའི་མཐུས། །གང་ལྟར་གོམས་པ་དེ་ལྟར་འཐས། །རྫ་སྤྱད་སླ་ང་ལ་སོགས་པའི། །བེམ་པོ་ལ་ཡང་གོམས་མ་གོམས། །མི་འཐད་ཀྱང་ནི་མངོན་སུམ་
གཟིགས། །དེ་ཕྱིར་ཇི་ལྟར་བློ་དམན་ཡང་། །གོམས་པར་བསླབ་ན་ཐེག་པ་ཆེ། །ཇི་ལྟར་རང་འདོད་གཤིས་ངན་ཡང༌། །གོམས་པར་བསླབ་ན་བྱམས་པ་དང༌། །སྙིང་རྗེ་བྱང་
ཆུབ་སེམས་མཆོག་སྐྱེ། །བཤང་འབུ་སྲོ་ཤིག་ལ་སོགས་ཀྱང་། །ལེགས་བསླབ་གོམས་ན་རྫོགས་འཚང་རྒྱ། །དེ་ཕྱིར་དལ་འབྱོར་རྙེད་པའི་བུ། །ཤིན་ཏུ་ནུས་ཆུང་བློ་དམན་ཀྱང་། 32

ཁ་༄༅། །རང་སེམས་ཁྱད་དུ་མི་བསད་ཅིང་། །གོང་མའི་སྤྱོད་པ་རླབས་ཆེན་རྣམས། །བདག་གིས་འབད་བསྐྱེད་སྤྱད་པར་བྱ། །བདག་ལ་ནུས་མེད་མ་སྙམ་
ཞིག །རང་བཞིན་མེད་ཕྱིར་གང་ལྟར་ཡང་། །བསྒྱུར་དུ་བཏུབ་ཕྱིར་རླབས་ཆེན་གྱི། །སྤྱོད་པ་གང་ཡང་མི་ལྕོགས་མིན། །སྔོན་ཆད་སློབ་ལ་མ་གོམས་ཕུང་། །ད་ནི་དེ་རིང་དལ་
འབྱོར་སོགས། །རྟེན་འབྲེལ་ཕུན་ཚོགས་རྙེད་དཀའི་མཆོག །དུས་འདིར་བློ་རྒྱ་མ་བསྐྱེད་ན། །ཕྱི་ནས་འཛོམ་དུས་ག་ལ་མཆི། །སྤྱོད་ཚུལ་ཕྲ་མོ་བག་ཙམ་གྱིས། །ངན་གོམས་
འབུ་སྲིན་རྟོལ་མེད་དོ། །དེ་ལྟར་སྦྱོར་བ་མ་ནུས་ཀྱང་། །བསམ་པ་མཆོག་ལ་གོམས་པར་བསླབ། །རང་གི་ལུས་སྲོག་ལོངས་སྤྱོད་ཚོགས། །བདེ་སྐྱིད་ཐམས་ཅད་ཐེད་ལ་
▪ གཟན། །མཁའ་མཉམ་འགྲོ་ལ་ཕན་ཕྱིར་བརྩོན། །གོ་ཆ་ཆེན་པོ་ངེས་བགོས་ནས། །རྒྱུན་ཆད་མེད་པར་བྱམས་པ་དང་། །སྙིང་རྗེ་བསླབ་ཅིང་གོམས་པར་བྱའོ། །ཡུད་ཙམ་ཞིག་

ཀྱང་ཕན་པའི་སེམས། །ཉམས་སམ་མ་ཉམས་རང་རྒྱུད་ལ། །ཡང་དང་ཡང་དུ་མ་ཡེངས་བརྟག །ཕན་སེམས་ཉམས་ན་ཐེག་ཆེན་གྱི། །སྲོག་གཅད་ཕས་ཕམ་སྡིག་པ་ཡིས། །
གྲངས་མེད་ཆར་ཡང་མི་ཕོད་དོ། །དེ་ཕྱིར་དྲན་པ་ཤེས་བཞིན་གྱིས། །ཕན་སེམས་མ་ཡེངས་རྒྱུན་དུ་བཙལ། །སྐབས་སུ་མ་བརྟགས་ལོང་མེད་དུ། །ཕན་སེམས་ཉག་ཉུག་སྐྱེས་
སྲིད་ན། །དབུལ་པོས་ཡིད་བཞིན་རྙེད་པ་ལྟར། །ཤིན་ཏུ་དགའ་ཞིང་སྤྲོ་སེམས་ཀྱིས། །བྱ་བ་གང་དེ་འཕྲོ་བཅད་ནས། །དེ་ཉིད་དེ་མ་ཐག་ཏུ་སྤེལ། །ཐེག་པ་སྣ་ཚོགས་ཀུན་བསྟན་
ཀྱང་། །མ་ལུས་ཐེག་ཆེན་དགོད་ཕྱིར་གསུངས། །སྦྱིན་དང་ཚུལ་ཁྲིམས་སྒོམ་ལ་སོགས། །མ་ལུས་ཕན་སེམས་བསྐྱེད་ཕྱིར་གསུངས། །ཕན་སེམས་བསོད་ནམས་སྒྲོན་མེ་
ཡིས། །དངོས་འཛིན་ཞེན་པའི་མུན་བསལ་ནས། །རྟོག་མེད་ཡེ་ཤེས་ཤུགས་ལས་འཆར། །དེ་ཕྱིར་ཡོན་ཏན་ཀུན་གྱི་གནད། །ཕན་སེམས་ཡིན་པས་དེ་སྤེལ་ཐབས། །དྲན་པ་g

༄༅། །ཤེས་བཞིན་ཁོ་ནར་འདུས། །རྣལ་འབྱོར་དབང་ཕྱུག་དུར་ཁྲོད་པ། །དཔའ་བོ་མཆོག་གི་ཞལ་ནས་ཀྱང་། །ཕུན་སུམ་བདེ་སྐྱིད་འགྲོ་བའི་མགོན།
དྲན་པ་དང་ནི་ཤེས་བཞིན་ལ། །གུས་པར་ཐལ་མོ་སྦྱོར་ཞེས་གསུངས། །ཨེ་མ་ངོ་མཚར་རྨད་ཀྱི་ཆོས། །འཁོར་ཚེ་ཐོག་མེད་དུས་རིང་ནས། །དཔག་མེད་སྣ་ཚོགས་ལུས་བླངས་
ཀྱང་། ། སྐྱེ་ཤིའི་ངལ་དུབ་མ་གཏོགས་པའི། །ནོར་མཆོག་འདི་དང་ཕྲད་མ་མྱོང་། །ད་རེས་བདག་ཚེ་འབྲས་བུར་བཅས། །ཕན་སེམས་མཆོག་རབ་ཡིད་བཞིན་གྱི། །ནོར་བུ་རིན་
ཆེན་དེ་རིང་རྙེད། །ཁར་སང་ཕན་ཆད་མ་ཤི་འཚེང་། །ད་ནི་སངས་རྒྱས་སྲས་སུ་གྱུར། །འདི་འདྲའི་ཐེག་ལ་འགོད་མཛད་པའི། །དགེ་བའི་བཤེས་གཉེན་རིན་པོ་ཆེ། །ང་འདྲ་
དངོས་སུ་རྗེས་འཛིན་པ། །ཕྱོགས་བཅུ་དུས་གསུམ་ཐམས་ཅད་ཀྱི། །རྒྱལ་བ་སྲས་བཅས་ཀུན་བས་ལྷག །འདི་ལྟ་བུ་ཡི་བཤེས་གཉེན་མགོན། །བཀའ་དྲིན་མཆོག་གྱུར་འདི་ཙམ་B

ལ༑ །བྱང་ཆུབ་སེམས་དཔའ་རྟག་ཏུ་ངུས། །ཆོས་འཕགས་ཇི་ལྟར་ཁུར་བ་ལྟར། །བསྐལ་པ་དཔག་མེད་ཟད་ཀྱི་མཐར། །མགོ་ལ་ཐོད་བཞིན་ཁུར་བྱས་ཀྱང༌། །བཤེས་གཉེན་
ཁྱོད་ཀྱི་ལན་མི་ལོན། །ཕྱོགས་བཅུའི་ནམ་མཁའ་མཐའ་ཡས་རྣམས། །མཁོ་དགུའི་ལོངས་སྤྱོད་སྣ་ཚོགས་ཀྱིས། །ཕྱུར་བུར་བཀང་སྟེ་ལེགས་ཕུལ་ཀྱང་། །ཁྱོད་ཀྱི་བཀའ་དྲིན་
འཁོར་ཐབས་མེད། །བསྐལ་པ་དཔག་མེད་བསམ་ཡས་སུ། །ལུས་སྲོག་དཔག་མེད་བསམ་ཡས་ཀྱིས། །མཐུད་ཀྱང་ཁྱོད་ཀྱི་དྲིན་མི་འཁོར། །བརྗེད་པ་མེད་དོ་དགེ་བའི་
བཤེས། །བཀའ་དྲིན་ཆེ་འོ་བཤེས་གཉེན་མགོན། །དེ་རིང་དུས་འདི་ནས་བཟུང་ནས། །ཇི་སྲིད་ནམ་མཁའ་གནས་ཀྱི་བར། །བདག་གི་ལུས་དང་ལོངས་སྤྱོད་དང༌། །དུས་གསུམ་
དགེ་བ་ཅི་སྐྱེས་རྣམས། །སྐྱེས་མཆོག་ཁྱོད་ལ་འབུལ་ལགས་སོ། །བདག་ཀྱང་ཁྱེད་ཀྱི་བྲན་དུ་འབུལ། །དེང་ནས་ཁྱོད་དབང་བདག་མི་དབང་།།བདག་གི་རྐང་ལག་གཏུབ་པ་དང་།། ✖

ཟྭ། ༄ ༅། །མིག་འབྱིན་བློ་སྙིང་འབྲབ་ལ་སོགས། །གང་ལྟར་དགྱེས་མཛོད་ཁྱོད་ཉིད་མཁྱེན། །ངར་འཛིན་རིག་པ་གློ་བུར་འདི། །མནར་མེད་དམྱལ་བར་བསྐྱར་
མཛད་ཀྱང༌། །མི་དགའ་བགྱིས་ན་ཁྱོད་བསླུས་མོད། །སྔོན་ཆད་གདོང་མེད་བྱས་པས་འགྱོད། །སྔོན་ཆད་ཁྱེད་ལ་མ་ཕུལ་བས། །མནར་མེད་མེ་དོང་སྲེག་ལ་སོགས། །དོན་མེད་
སྡུག་བསྔལ་དཔག་ཏུ་མེད། །རང་དབང་མ་ཐོབ་ཉམས་སུ་མྱོང་། །ཁྱོད་ལ་ཕུལ་བར་མ་བྱས་ན། །ད་རུང་རང་དབང་ཐོབ་མི་སྲིད། །ཤཱནྟ་དེ་བས་གསུངས་པ་ལྟར། །སྡུག་
བསྔལ་འདོར་བའི་སེམས་མཆིས་ཀྱང་། །སྡུག་བསྔལ་ཉིད་ལ་མངོན་ཞེན་བགྱིས། །བདེ་བ་འདོད་ཀྱང་གཏི་མུག་པས། །རང་གི་བདེ་བ་དགྲ་ལྟར་བཅོམ། །དེ་ལྟར་བདག་གི་ལུས་
ངག་ཡིད། །སྔོན་ཆད་ཁྱོད་ལ་མ་ཕུལ་འགྱོད། །མིག་འབྱིན་རྐང་ལག་གཏུབ་པ་དང་། །སྐེ་གཅོད་སྙིང་འབྱིན་ལ་སོགས་པ། །རང་དབང་མེད་པར་ཅི་མ་མྱོང་། །གཅེས་པར་2

བཟུང་བས་མ་བཟློག་གོ། །དེ་ཕྱིར་ཁྱེད་ལ་ཕུལ་བས་འཚེང༌། །དེ་ལྟའི་དགེ་བའི་བཤེས་གཉེན་དེ། །ཉིན་མཚན་ཀུན་ཏུ་དུས་གསུམ་དུ། །མི་བརྗེད་དྲན་པས་གུས་པ་
དང༌། མཎྜལ་ཕྱག་དང་མཆོད་སོགས་ཀྱིས། །དགེ་བའི་བཤེས་གཉེན་མ་བརྗེད་ན། །སྙིང་རྗེ་བྱང་སེམས་མ་བརྗེད་པའོ། །དེ་དྲན་ཙ་ན་དེ་ཡང་དྲན། །དེ་བརྗེད་ཙ་ན་དེ་ཡང་
བརྗེད། །དེ་ཕྱིར་དེ་དྲན་མི་བརྗེད་པར། །དུས་དྲུག་ལ་སོགས་གུས་པས་མཆོད། །ཐུབ་དབང་སྲས་བཅས་མ་ལུས་པ། །ཐམས་ཅད་དེ་མཉེས་དེ་ལ་མཉེས། །ཐེག་པ་ཆེན་པོའི་
བྱང་ཆུབ་ཏུ་སེམས་བསྐྱེད་པ་དང་། བཀའ་དྲིན་རྗེས་སུ་དྲན་པའི་ལེའུ་སྟེ་བདུན་པའོ།། །།བཀའ་དྲིན་རྗེས་སུ་དྲན་པའི་བུས། །ཕ་ཡི་བྱ་བ་གང་ཡིན་བསྒྲུབ། །བདག་ཉིད་བྲན་དུ་
ལེགས་ཕུལ་བས། །རྗེ་བོའི་བཀའ་བཞིན་མ་བསྒྲུབས་ན། །གསོད་གཅོད་སྤྱུག་པ་ལ་སོགས་པའི། །ཆད་པས་ངེས་པར་བདག་བརླག་ངེས། །འདི་ཡི་བཀའ་བཅག་གསོད་༔

། གཅོད་ཀྱི། །དོ་མིན་དམྱལ་སོགས་གནས་སུ་བསྲེགས། །དེ་ཕྱིར་བཀའ་དྲིན་རྗེས་སུ་གསབ། །ཕ་འམ་རྗེ་ལ་སེམས་ཅན་གྱི། །དོན་ལས་བྱ་བ་གཞན་n ༄༅།
མེད་དེ། །ཕྱོགས་བཅུ་དུས་གསུམ་མཐའ་ཡས་ཀྱི། །རྒྱལ་བ་སྲས་བཅས་མ་ལུས་པའི། །ཕྲིན་ལས་དང་ནི་དབང་གི་མཆོག །བཤེས་གཉེན་དེ་ལ་བསྐྱར་ཕྱིར་རོ། །དེ་ལྟར་ནུས་
པ་ཅི་ཡོད་དང་། །སྟོབས་དང་སྣོད་ཀྱི་ཁྱད་པར་སོགས། །སྣ་ཚོགས་ཐབས་ཀྱིས་གཞན་དོན་འབད། །དེས་ནི་ངེས་པར་དྲིན་སོབ་སྟེ། །རང་ལ་འཁྲིས་པས་དྲིན་མི་སོབ། །སློབ་
དཔོན་ཤཱནྟ་དེ་བས་ཀྱང་། །སེམས་ཅན་མགུ་བྱ་མ་གཏོགས་པ། །རྒྱལ་བ་མཉེས་པའི་ཐབས་གཞན་མེད། །གསུངས་ཕྱིར་འབད་རྒྱུ་དེ་ལས་མེད། །སེམས་ཅན་མགུ་ན་བཤེས་
གཉེན་མཉེས། །མ་མགུ་བཤེས་གཉེན་དེ་མི་མཉེས། །སེམས་ཅན་བརྙས་པས་བཤེས་གཉེན་བརྙས། །དེ་བཀུར་བཤེས་གཉེན་བཀུར་བའི་མཆོག །འགྲོ་བའི་ངག་བཅག་བཤེས་

གཉེན་གྱི། །བཀའ་བཅག་སྡིག་ཆེན་དེ་ཉིད་ཡིན། །དེ་ཕྱིར་དགེ་བའི་བཤེས་གཉེན་གྱི། །བྲན་དུ་ཇི་ལྟར་བདག་ཕུལ་ལྟར། །འགྲོ་བ་ཀུན་ལའང་བྲན་དུ་འབུལ། །འགྲོ་བ་མ་ལུས་
བཟང་ངན་དང་། །ཆེ་ཆུང་དགྲ་ཟུན་མེད་མཉམ་པར། །བཤེས་གཉེན་ཇི་ལྟར་ཁུར་བཞིན་བཀུར། །སྲོ་ཤིག་ཙམ་ཞིག་བརྙས་གྱུར་ཀྱང༌། །དགེ་བའི་བཤེས་གཉེན་བརྙས་པ་
.lvSez.bliraཡིན། །དེ་བརྙས་ཕྱོགས་བཅུ་དུས་གསུམ་གྱི། །རྒྱལ་བ་སྲས་བཅས་མ་ལུས་བརྙས། །དེ་ཁུར་དེ་དག་ཀུན་ཁུར་འགྱུར། །ཚིགས་སུ་བཅད་པ་བཅུ་གཅིག་པའི་མདོ་ལས་
ཀྱང་། སེམས་ཅན་རྣམས་ལ་ཕན་པའི་མཆོག་ནི་ང་ལ་མཆོད་མཆོག་ཡིན། །སེམས་ཅན་རྣམས་ལ་གནོད་པའི་མཆོག་ནི་ང་ལ་གནོད་མཆོག་ཡིན། །ང་དང་སེམས་ཅན་རྣམས་ནི་al
བདེ་དང་སྡུག་བསྔལ་མཚུངས་འདོད་པས། །ང་ཡི་གཟུགས་ཀྱི་སྐུ་འདི་སེམས་ཅན་དོན་ཕྱིར་བསྒྲུབས་པ་ཡིན། །ཞེས་གསུངས་སོ། །དེ་ཕྱིར་དེ་རིང་དུས་འདི་ནས། །ཇི་སྲིད་

།འཁོར་བ་སྟོང་ཀྱི་བར། །འགྲོ་བ་ཀུན་གྱི་དོན་ཞུགས་བགྱི། །འགྲོ་དོན་རླབས་ཆེན་རྩོམ་པའི་ཚེ། །ཐོག་མར་ཚེ་འདིའི་བྱ་ངན་དོར། །ཚེ་འདི་རྒྱབ་B ༄༅།
ཀྱིས་མ་ཕྱོགས་པར། །མཐོ་རིས་ཙམ་ཡང་མི་ཐོབ་ན། །གཞན་དོན་རླབས་ཆེན་སྨོས་ཅི་དགོས། །དེ་བས་སྲིད་པ་མ་ལུས་པའི། །བདེ་བ་མཐའ་དག་རྒྱབ་ཀྱིས་ཕྱོགས། །སྲིད་
བདེ་རྒྱབ་ཀྱིས་མ་ཕྱོགས་པར། །ཉན་རང་ཞི་བའང་མི་ཐོབ་ན། །མི་གནས་མྱང་འདས་སྨོས་ཅི་དགོས། །མི་གནས་མྱང་འདས་མ་ཐོབ་པར། །རེ་རེའི་དོན་ཡང་མི་འགྲུབ་ན། །
མཁའ་མཉམ་འགྲོ་དོན་སྨོས་ཅི་དགོས། །མཁའ་མཉམ་འགྲོ་དོན་མ་སྤྱད་ན། །གོང་གི་དམ་བཅའ་ལས་ཉམས་ཤིང་། །རྒྱལ་བའི་སྲས་པོར་མི་འགྱུར་ཕྱིར། །དྲིན་ཅན་དགེ་བའི་
བཤེས་གཉེན་བསླུས། །དགེ་བའི་བཤེས་གཉེན་བསླུས་གྱུར་ན། །རྒྱལ་བ་སྲས་བཅས་ཀུན་བསླུས་འགྱུར། །མཆོད་འོས་བསླུས་པའི་སྡིག་ཁུར་བས། །ཡོན་ཏན་ཐོབ་འགྱུར་ག་ལ་3

སྲིད། །དེ་ཕྱིར་ཐོག་མ་ཚེ་འདི་དོར། །རང་འདོད་ང་རྒྱལ་ལ་སོགས་པས། །ཀུན་ནས་བསླང་བའི་ཆེ་ཐབས་དང་། །བཟང་ཐབས་ལྡིར་ཁ་ཐམས་ཅད་སྤོངས། །འདོད་བྲལ་ཕན་
སེམས་མ་གཏོགས་སོ། །ལྟོགས་གྲིར་འཁྱགས་གྲིར་ལ་སོགས་པ། །ད་ལྟ་འཆི་ཡང་འཚོ་བ་ཡི། །སེམས་ཁྲལ་མ་བྱེད་སོག་འཇོག་སྤོངས། །རང་ངམ་རང་གི་ཆགས་པའི་
ཡུལ། །བུ་ཚ་ཉེ་འབྲེལ་ལ་སོགས་ལ། །ཆགས་པའི་སེམས་ཀྱིས་རྒས་ཁ་དང༌། །གཞན་དུ་མ་ཕྱིད་དོགས་པ་དང་། །ཁེངས་གྲག་ང་རྒྱལ་ལ་སོགས་པའི། །ཞེ་འདོད་ཕྲ་མོ་ཙམ་
༈ གྱིས་ཀྱང་། །གཏིང་ནས་མ་གོས་དངོས་དང་བརྒྱུད། །གཞན་དོན་མཐོང་ན་མ་གཏོགས་སོ། །རང་འདོད་དུག་གིས་མ་སྦགས་མཛོད། །ཆོས་བརྒྱད་སྒྲོག་ཏུ་མ་བཅུག་མཛོད།
ཡན་ལག་བདུན་དང་ཆོས་སྤྱོད་བཅུ། །དེ་སོགས་དགེ་རྩ་ཅི་སྤྱོད་ཀྱང༌། །ཁོང་ནི་དད་པས་ཀུན་བསླངས་ནས། །དགེ་སྦྱོར་ཤིན་ཏུ་རེམ་ཟེར་ནས། །གཏམ་སྙན་ཆེད་དུ་འབད་༈

a| ༄༅། །པར་མཆིའོ། །གཞན་ཡང་ཐོས་བསམ་སྒོམ་གསུམ་དང་། །བཤེས་གཉེན་བསྟེན་དང་དབེན་གནས་བསྟེན། །ཞི་གནས་འབད་དང་ལྷག་མཐོང་
འབད། །སྦྱོར་བ་དངོས་གཞི་རྗེས་གསུམ་དང་། །ལུས་སྲོག་ཐེད་ལ་གཟན་པ་དང་། །སྙིང་རྗེ་ཕན་སེམས་བྱང་སེམས་ཀྱིས། །སྤྱོད་པའི་ཁྱད་པར་སྣ་ཚོགས་དང་། །དེ་སོགས་
དགེ་རྩའི་ཁྱད་པར་རྣམས། །རླབས་ཆེན་རླབས་ཆུང་གང་སྤྱོད་ཀྱང་། །གཏམ་སྙན་ཆེད་དང་རྙེད་པའི་ཆེད། །ང་རྒྱལ་ཆེད་དང་ཕྲག་དོག་ཆེད། །ཕ་རོལ་ཟིལ་གྱིས་མནན་པའི་
ཆེད། །བུ་ཚ་ལ་སོགས་ཆགས་ཡུལ་རྣམས། །ཆོས་བརྒྱད་སྒྲུབ་པ་ལ་སོགས་པའི། །ཅི་སྤྱོད་ཚེ་འདིའི་འདོད་པ་ཡི། །དུག་གིས་མ་ཚོར་མ་ཁྱབ་བམ། །གོམས་པ་འདོར་དང་
a གཏམ་སྨྲ་དང་། །ལན་སྨྲ་ལ་སོགས་ཅི་སྤྱོད་ཀྱང་། །དྲན་པ་ཤེས་བཞིན་སྔོན་བཏང་ནས། །མ་ཡེངས་ལེགས་སྤྱོད་ཁྱབ་གྱུར་ན། །འཕྲོ་གཅད་དེ་མ་ཐག་ཏུ་བཟློག །ཇི་ལྟར་དུག་

གིས་ཁྱབ་པ་ཡི། །ཁ་ཟས་ཞིམ་དགུ་མངར་དགུ་སོགས། །རོ་དང་དྲི་ཞིམ་མདོག་ཕུན་ཚོགས། །གཡོས་ལེགས་བཟང་ལ་མང་བཤམས་ཀྱང་། །དུག་དང་འདྲེས་ན་ཕུན་ཚོགས་
ཀྱང་། །དོན་མེད་སྟེང་དུ་བདག་གཞན་བརླག །དེ་ཕྱིར་དེ་མ་ཐག་ཏུ་བཟློག །སུས་ཀྱང་མི་ཚོར་ཚེ་འདི་ཡི། །དྲག་པོའི་སྦྱར་དུག་མཚང་རེ་ཆེ། །དུག་འདིས་མ་ཁྱབ་དགེ་སྦྱོར་
དཀོན། །དེ་ཕྱིར་ཤེས་བཞིན་དྲག་པོ་ཡིས། །དུག་ཆེན་འདི་ལ་བག་ཟོན་མཛོད།།བག་ཙམ་ཡེངས་ན་ཐེབས་པར་མཆིའོ།།ཚེ་འདིའི་དུག་གིས་མ་གོས་ཤིང་། །ཕྱི་མ་ཕན་ཆོད་
བདེ་འདོད་ཀྱང་། །ཉོན་མོངས་དགྲ་བོ་མ་ཐུལ་བས། །མཐོ་རིས་བདེ་བའང་མི་འཐོབ་ན། །མྱང་འདས་ཞི་བ་སྨོས་ཅི་དགོས། །མྱང་འདས་ཞི་བའང་མི་འཐོབ་ན། །མི་གནས་བླ་
མེད་སྨོས་ཅི་དགོས། །དེ་ཕྱིར་ཉོན་མོངས་དགྲ་བོ་འདུལ། །འདོད་ཆགས་ཞེ་སྡང་གཏི་མུག་སོགས། །དཔག་མེད་ཉོན་མོངས་ཚོར་དཀའ་ཞིང༌། །ཚོར་བར་གྱུར་ཀྱང་དུས་རིང་ནས། །

2 ༄༅། །གོམས་པ་འཐས་པས་ཐུལ་བར་དཀའ། །དཀའ་ཡང་མི་འདུལ་གླགས་མེད་དོ། །རང་རྒྱུད་ཉོན་མོངས་མ་ཐུལ་བར། །འགྲོ་བའི་ཉོན་མོངས་ཇི་ལྟར་
འདུལ། །བདག་བཅིངས་ཕ་རོལ་ཇི་ལྟར་དགྲོལ། །དེ་ཕྱིར་ཐོག་མར་རང་རྒྱུད་ཐུལ། །མདོ་ལས་ཀྱང་། འདོད་ཆགས་ཞེ་སྡང་གཏི་མུག་གསུམ། །འདི་དག་འཇིག་རྟེན་དུག་
གསུམ་སྟེ། །ཞེས་གསུངས་སོ། །འདོད་ཆགས་ཕྲ་རགས་བསམ་མི་ཁྱབ། །རགས་པ་ཉི་ཁྲི་ཆིག་སྟོང་ངོ་། །ཕྲ་བ་བསམ་གྱིས་མི་ཁྱབ་སྟེ། །རྩ་བ་ཕྱི་ནང་གཉིས་སུ་འདུས།
ཕྱི་ཉིད་ལ་ཡང་ཕྱི་ནང་གཉིས། །ཕྱི་ཡི་ཕྱི་ནི་ལོངས་སྤྱོད་ཆག །ཕྱི་ཡི་ནང་ནི་སེམས་ཅན་ཆགས། །ནང་གི་ཕྱི་ནི་བཟང་རྟོགས་ཆགས། །ནང་གི་ནང་ནི་མི་རྟོག་ཆགས། དེ་
སོགས་ཕྱི་ནང་ཤིན་ཏུ་ཕྲ། །གཉིས་དང་གཉིས་སུ་མེད་པ་དང་། །སྤྲོས་དང་སྤྲོས་མེད་ལ་སོགས་པའི། །ཕྲ་རགས་འདོད་ཆགས་བརྗོད་མི་ལང་། །ཤིན་ཏུ་ཕྲ་བའི་བློས་ཚོར་གྱི།2

མ་བརྟགས་རྩིང་མོས་ངོས་མི་ཟིན། །ཆགས་པ་ལ་ལྟོས་སྡང་བའི་ཕྱིར། །ཞེ་སྡང་སྒོ་མོའང་དེ་བཞིན་ཏེ། །དེ་ལྟར་གཏི་མུག་དེ་བཞིན་ནོ། །ང་རྒྱལ་ཕྲག་དོག་ལ་སོགས་ཀྱང་།
དེ་ལས་མཆེད་དེ་ལྟོས་ཆོས་ཀྱི། །ཕྲ་རག་སྒོ་མོ་བསམ་མི་ཁྱབ། །རྩ་བ་ཕྱི་ནང་གོང་བཞིན་ནོ། །རྐྱེན་ཡུལ་བསམ་གྱིས་མི་ཁྱབ་ཕྱིར། །གློ་བུར་རྟོག་པ་བསམ་མི་ཁྱབ། །རྣམ་
elrey.2
རྟོག་བསམ་གྱིས་མི་ཁྱབ་ཕྱིར། །དེས་བསྐྱེད་ཉོན་མོངས་བསམ་མི་ཁྱབ། །དེ་ཕྱིར་ལས་ཀྱང་དེ་བཞིན་ནོ། །ལས་ཀྱི་འབྲས་བུ་ཡང་དེ་བཞིན་པས། །སྣ་ཚོགས་འབྲས་བུ་མྱོང་;
LLta.g.a2
ཤུགས་ཀྱིས། །སྣ་ཚོགས་རྟོག་དང་ཉོན་མོངས་ཚོགས། །ཉིང་མཚམས་སྦྱོར་ཞིང་འཁོར་བར་བྱེད། །སོ་སོས་གང་བསགས་སོ་སོར་སྐྱེ། །དེ་ལྟར་འཁོར་བའི་ལྕགས་སྒྲོག་
གིས། །རང་བསྡམས་ཕ་རོལ་ཇི་ལྟར་དགྲོལ། །དེ་ཕྱིར་འགྲོ་བ་ཀུན་དོན་དུ། །སྣ་ཚོགས་བྱ་བ་ཅི་སྤྱོད་ཀྱང་། །ཉོན་མོངས་དགྲ་བོས་བཅིངས་པར་མཆིའོ། །ཉོན་མོངས་དགྲ་བོ་༔

ཟ| ༄༅། །ཞེས་བྱ་བ། །མདོར་ན་ཀུན་སློང་ངན་པ་ཡིན། །མཐོ་ས་འཛིན་ལ་ཕྲག་དོག་སྟེ། །དེ་ཕྱིར་ཀུན་ལ་ཕྲག་དོག་སྤོངས། །སྤྲུལ་པའམ་ས་ཐོབ་དྲུང་ན་
ཉེ། །དེ་མ་ཐག་ཏུ་བདག་བརླག་མཆིའོ། །དེ་ཕྱིར་གཞན་དོན་བྱ་བྱེད་རྣམས། །ཉོན་མོངས་སེམས་དང་འདྲེས་མ་འདྲེས། །ཀུན་སློང་བཟང་ངན་བརྟགས་ཤིང་དཔྱད། །རྙེད་དང་
བཀུར་སྟི་གཏམ་འདོད་སོགས། །སྔར་གླེང་ཚེ་འདི་ཐམས་ཅད་ཀྱང་། །འདོད་སོགས་ཉོན་མོངས་ཁོངས་སུ་འདུས། །འབྲེལ་མེད་སྨྲ་ཟློས་མང་མོད་ཀྱི། །ཉོན་མོངས་རྟོག་ངན་
བྲལ་དཀའ་བས། །གཅེས་པའི་དོན་ལ་ཡང་ཡང་བསྐྱར། །གོང་འོག་འགལ་འབྲེལ་ཟློས་སྐྱོན་སོགས། ། སྒྲ་དོན་འབྲེལ་བ་གཙོར་མཛད་རྣམས། །མཁས་པ་གཞན་གྱི་རྗེས་སུ་
= འབྲངས། །ཁོ་བོ་ཉོག་རུང་མི་ཉོག་རུང་། །དགྲ་བོ་འདི་དང་ཅི་བྲལ་བགྱིད། །དགྲ་བོ་འདི་དང་མ་བྲལ་ན། །ཉུང་ལ་འདུས་པས་ཅི་ལ་ཕན། །དགྲ་བོ་འདི་དང་བྲལ་གྱུར་ན། །

འབྲེལ་མེད་ཉོག་ཀྱང་དགོས་པ་ཆེ། །དེ་ལྟས་འགྲེང་ངམ་འདུག་ཀྱང་རུང་། །ཟ་ཉལ་ལབ་ལོབ་སྨྲ་ཡང་རུང་། །འཆག་གམ་ཕྱག་སོགས་བྱེད་ཀྱང་རུང་། །ཞི་གནས་ལྷག་མཐོང་
མ་ཡང་རུང་། །ཆགས་པས་ཀུན་ནས་བསླང་མ་བསླངས། །མ་ཡེངས་སྤྱོད་ཅིང་ཆགས་པ་སྤོངས། །དེ་བཞིན་ཁོང་ཁྲོ་ཞེ་སྡང་དང་། །གར་ཡང་མ་ཕྱོགས་གཏི་མུག་དང་།
ང་རྒྱལ་ཕྲག་དོག་སེར་སྣ་སོགས། །མི་མཐུན་ཕྱོགས་ཀྱི་བསམ་པ་ཡིས། །འདྲེས་སམ་མ་འདྲེས་མ་ཡེངས་པར། །ལེགས་སྤྱོད་དེ་མ་ཐག་ཏུ་སྤོངས། །བྱ་གཞན་བར་ཆོད་
༈ འབྱམས་པར་མཆིའོ། །གློ་བུར་མགོ་ལ་མེ་ཤོར་དང་། །དུག་སྤྲུལ་པང་དུ་འཁྱུག་བཞིན་སྤོངས། །གཉེན་པོས་སྤང་བར་མ་གྱུར་ན། །དགེ་བའི་བཤེས་གཉེན་དྲན་བྱས་ལ།
ཕྱོགས་བཅུ་དུས་གསུམ་བཞུགས་པ་ཡི། །རྒྱལ་བ་སྲས་བཅས་མདུན་དམིགས་ནས། །ཡིད་མཆོད་ཡོངས་སུ་བཟུང་མེད་སོགས། །མཆོད་པ་ལྕོགས་ཚད་ཕུལ་བྱས་ལ། །ཤིན་ཏུ་ལྕ

3 ༄༅། ། གདུང་ཞིང་སྨྲེ་བ་ཡིས། །གསོལ་བ་རུས་པའི་གཏིང་ནས་གདབ། །དེས་ནི་བྱིན་རླབས་ཞུགས་གྱུར་ནས། །སྐྱོན་དང་བྲལ་འགྱུར་མྱོང་བས་གྲུབ། །
གལ་ཏེ་དེས་ཀྱང་མ་ཐུལ་ན། །དུས་གསུམ་རྒྱལ་བ་བསླུས་འགྱུར་ཞེས། །ཆོས་སྐྱོང་སྲུང་མ་དཔང་བཙུགས་ནས། །ཞེ་མནའ་ལིངས་ཀྱིས་དོར་བར་བྱ། །དེ་ལྟར་ཡང་དང་ཡང་
འབད་ན། །ཚེགས་ཆུང་རིང་པོར་མི་ཐོགས་པར། །ཉོན་མོངས་དགྲ་བོ་ལ་སོགས་པའི། །ཀུན་སློང་ངན་པ་འགྱུས་ཚད་རྣམས། །རང་གིས་མ་ཚོར་རང་བརླགས་ནས། །སྙིང་རྗེ་
ཕན་སེམས་འུར་གྱིས་སྐྱེས། །བྱང་ཆུབ་སེམས་སུ་ཁྱམས་ཀྱིས་སོང་། །རིན་ཆེན་སེམས་མཆོག་དེར་འཕེལ་ནས། །དགའ་བདེ་སྤྲོ་བ་ལྷག་གིས་སྐྱེས། །ཕྱིན་ཆད་དགྲ་འདུལ་དང་
ཁ་རེ་སྤྲོ། །ཉོན་མོངས་ཇི་ལྟར་རགས་པ་བཞིན། །བྱང་ཆུབ་སེམས་ཀྱི་མེ་ཆེན་མཆེད། །ད་ནི་ཉོན་མོངས་དགྲ་བོ་འདི། །རགས་ཤིང་འབྱུང་འཇུག་མང་ན་བྲོད། །ནགས་ཚལ་མེ་རུ་༔

འབར་ཙ་ན། །རྩི་ཤིང་ཇི་ལྟར་བཟང་ན་མཆེད། །ཨེ་མ་ངོ་མཚར་རྨད་ཀྱི་ཆོས། །རྒྱལ་བ་སྲས་བཅས་མ་ལུས་པའི། །ལམ་མཆོག་འདི་དང་སྤྱོད་སྤྱོད་པ། །དགེ་བའི་བཤེས་ལ་
ཕྱག་འཚལ་ལོ། །གཞན་ཡང་མང་པོ་ཕན་བདེའི་ཕྱིར། །རྒྱལ་པོ་མེ་ཡི་རྣམ་ཐར་བཞིན། །མ་རུངས་གདུལ་དཀའ་ཚར་གཅད་ཕྱིར། །བརྡེག་དང་བཅིངས་དང་སྡིགས་ལ་
སོགས། །བཞིན་བཟློག་མི་སྡུག་གཙིགས་པ་དང་། །དམའ་འབེབས་ཆད་པ་གཅོད་ལ་སོགས། །ཕན་པའི་སེམས་ཀྱིས་སྤྱོད་པ་ལ། །ཁྲོ་བའི་སེམས་ཀྱིས་མ་འདྲེས་སམ། །མ་
༈ ཡེངས་བརྟགས་ཏེ་དོར་བར་བྱ། །རྒྱལ་སྲས་བྱ་བ་བརྩེ་ལྡན་ལ། །ཁོང་ཁྲོའི་དུག་ཆེན་ག་ལ་སྲིད། །བྱང་ཆུབ་སེམས་མཆོག་སྤོར་བ་ལས། །ཉོན་མོངས་སྤོར་དུ་སུ་ཡིས་
བཅོལ། །ཚར་གཅད་གནས་དེ་ཤིན་ཏུ་ཡང་། །སྙིང་རྗེའི་གནས་ཡིན་རྗེས་སུ་ཟུང་། །རྗེས་སུ་བཟུང་བར་མ་ནུས་ཀྱང་། །ངན་སེམས་སྐྱེ་བར་མི་བྱ་སྟེ། །རེ་ཞིག་བཏང་སྙོམས་

a| ༄༅། །ཙམ་བཞག་ལ། །ཚར་བཅད་ལས་འབྲེལ་དེ་བརྟེན་ནས། །སྙིང་རྗེ་ཆེན་པོ་རབ་བསྐྱེད་དེ། །ནམ་ཞིག་གདུལ་བྱར་སྨོན་ལམ་གདབ། མདོར་ན་ཕན་
འདོགས་གནོད་སྐྱེལ་བའི། །སེམས་ཅན་གཅིག་ཀྱང་མ་ལུས་པ། །སྙིང་རྗེས་རྗེས་སུ་མ་བཟུང་ན། །ཤིན་ཏུ་མི་རིགས་བྱས་རྣམས་ལ། །ངན་སེམས་བསྐྱེད་པའི་གང་ཟག་དེ། །
བྱང་ཆུབ་སེམས་ལས་ཉམས་འགྱུར་ཕྱིར། །ཕས་ཕམ་སྡིག་པས་ཤིན་ཏུ་ལྕི། །དེ་ཕྱིར་ཤིན་ཏུ་མི་རིགས་ཀྱང་། །ཁོང་ཁྲོ་བསྐྱེད་པར་མི་བྱ་ཞིང་། །ཐུགས་རྗེས་བཟུང་ལ་ཚར་གཅད་
བྱ། །ལུང་ལས་ཀྱང་། བྱང་ཆུབ་སེམས་དཔའ་རྣམས་ཀྱི་རྣམ་ཐར་ནི། །བཀྲེན་ལ་བརྩེ་དང་མ་རུངས་རྣམས་ལ་བརྩེ། །ཀུན་འཁྲུགས་ལ་བརྩེ་བག་མེད་རྣམས་ལ་བརྩེ། །ཡུལ་
གྱི་གཞན་དབང་རྣམས་ལ་སྙིང་བརྩེ་དང་། །ལོག་པར་མངོན་པར་ཞེན་ལ་སྙིང་བརྩེ་འོ། །ཞེས་གསུངས་སོ། །བྱང་ཆུབ་མཆོག་ཏུ་སེམས་བསྐྱེད་ནས། །ངན་སེམས་ཁབ་རྩེ་ཙམ་ཁ་

བསྐྱེད་ཀྱང་། །བླ་མ་ལ་སོགས་མཆོད་འོས་རྣམས། །ཐམས་ཅད་མ་ལུས་བསླུས་པ་ཡིན། །གློ་བུར་སྡང་སོགས་ཡུད་ཙམ་གྱིས། །ཕན་སེམས་མཆོག་གི་གྲུ་ཟམ་གྱི། །བར་ཆད་
ལོག་པའི་ཆུ་བོ་ཡིས། །སུས་ཀྱང་མ་ཚོར་ཁྱེར་བར་མཆིའོ། །འདིར་མང་སྨྲ་ཡིས་ག་ལ་ལང་། །ཐེག་པ་ཆེན་པོའི་མདོ་རྣམས་ལྟོས། །ཐེག་ཆེན་བསྟན་བཅོས་ཕྱོགས་མེད་
ཉོན། །སྐྱོ་དུབ་མེད་པར་བླ་མ་བསྟེན། །མདོ་དང་བསྟན་བཅོས་གང་མཐོང་ལས། །བྱ་བར་འོས་དང་མི་འོས་རྣམས། །དེ་མ་ཐག་ཏུ་ཡང་ཡང་དཔྱད། །བྱ་བ་གཞན་གྱིས་བར་མི་
ཉྙཾབཅད། །བར་དུ་བྱ་བ་གཞན་ཞུགས་ན། །བྱ་བ་གང་དེས་རྣམ་གཡེངས་ནས། །གོང་གི་བླང་དོར་བྱ་བ་བརྗེད། །ཕག་ཏུ་མ་ཚོར་ཁོ་རེངས་ཏེ། །ཡང་འབྱམས་ཡང་འབྱམས་ངན་
ལང་གིས། །ཕྱི་ནས་ཚོར་ཡང་བཟློག་པར་དཀའ། །དེ་ཕྱིར་སྐྱེས་མཆོག་བག་ཡོད་མཛོད། །ཀུན་སློང་ངན་པ་ཚར་བཅད་པ་ཞེས་བྱ་བའི་ལེའུ་སྟེ་བརྒྱད་པའོ།། །།དེ་ལྟར་ཀུན་ལྕ

།སློང་ངན་པའི་ཚོགས། །ལེགས་པར་ཚར་བཅད་ཐེག་མཆོག་གི། །འགལ་རྐྱེན་འདི་དག་ཀྱང་ནི་སྤོངས། །གཞན་ཕན་རླབས་ཆེན་མཐོང་གྱུར་2 ༄ ༅།
ཀྱང་། །བདག་གི་བྱུར་དུ་འོང་ཟེར་ནས། །དེ་ཡི་དཀའ་ལས་མི་ནུས་པས། །རང་ཉིད་སོ་གསོད་གཉེར་ཆུང་བྱེད། །དེ་ནི་ཐེག་ཆུང་ལེ་ལོ་སྟེ། །བྱང་ཆུབ་སེམས་དཔས་རྣམ་
སྤངས་ལ། །སྡུག་བསྔལ་ཆེ་ཡང་དང་དུ་བླངས། །ཕན་པའི་སེམས་ཀྱིས་ཀུན་བསླངས་ནས། །ཟས་སྐོམ་ནོར་ལ་སོགས་པ་ཡིས། །ཕངས་པ་མེད་པར་ཕན་བཏགས་ཀྱང་། །
དྲིན་དུ་མི་གཟོ་ཕྱིར་ལ་ཡང་། །ཁྲོ་དང་གཤེ་བ་ལ་སོགས་པའི། །ཤིན་ཏུ་མི་རིགས་བརྙས་བྱེད་ཀྱང་། །ཁོང་ཁྲོ་བསྐྱེད་པར་མི་བྱ་ཞིང་། །སླར་ཞིང་ཤིན་ཏུ་སྙིང་རྗེ་བསྐྱེད། །དེ་མ་
ཁ་ཐག་ཏུ་རྗེས་སུ་བཟུང༌། །གལ་ཏེ་རྗེས་བཟུང་མ་ནུས་ཀྱང་། །རོ་འམ་ས་རྡོ་བེམ་པོ་བཞིན། །དགའ་དང་མི་དགའ་མེད་པར་བྱ། །ཕན་བཏགས་ལན་དུ་གནོད་སྐྱེལ་རྣམས། 3

བཟོད་པའི་བླ་མ་མཆོག་ཡིན་པས། །བཏང་སྙོམས་ཙམ་དུ་མི་བཞག་པར། །འབད་དེ་གུས་པས་བསྙེན་བཀུར་བྱ། །བདག་ལ་ཟས་ནོར་བཞོན་པ་སོགས། །འདོད་པའི་སྐྱེས་བུ་སུ་
བྱུང་ཡང་། །ཡིད་འོང་གདུང་སེམས་བསྐྱེད་བྱས་ན། །ཕྱི་མ་ཕན་ཆད་རྗེས་དྲན་པས། །བསྙེན་གནས་ལ་སོགས་དཀར་པོའི་ཆོས། །མོས་པ་ཆེ་ཆུང་ཁྱད་པར་གྱིས། །གང་ལ་
གང་འཚམ་འདོད་པའི་མི། །བྱུང་ན་དགའ་ཚོར་ཆེན་པོ་ཡིས། །ཤིན་ཏུ་གདུང་སེམས་ཅིས་མི་བསྐྱེད། །ཐར་བའི་ས་བོན་ཐེབས་ཕྱིར་རོ། །ཐུན་མོང་འདོད་ལའང་དེ་ལྟར་ན། །བླ་
མེད་ཐེག་འདོད་སྨོས་ཅི་དགོས། །དེ་ཕྱིར་ཆོས་བཤད་ཨ་རེ་བྲོད། །མན་ངག་སྟེར་བ་དེ་བས་བྲོད། །དེ་ལྟ་བས་ན་རྒྱལ་སྲས་རྣམས། །མན་ངག་འདོད་ལ་སྟེར་བའི་ཚེ། །ཤིན་ཏུ་
སྤྲོ་བྱ་འཚེར་མི་བྱ། །བརྩེར་ལྡན་གདམས་ངག་བཤད་པའི་ཚེ། །མཆིད་ཚིག་ལྷུག་པར་བྲེས་པ་བཞིན། །བཤད་ཐབས་མན་ངག་མ་བརྗེད་མཛོད། །མཁའ་མཉམ་འགྲོ་བ་མ་༔

ཟྭ༐ ༄ ༅། །ལུས་རྣམས། །ཕར་ལ་བསྐྱབ་པར་དམ་བཅས་པས། །ཚུར་ལ་ཞུར་བྱུང་ཅིས་མི་སྤྲོ། །དེ་ལྟར་གཞན་དོན་ཀུན་ཤེས་བྱ། །གཞན་ཡང་བདག་ལ་ཐལ་
མོ་སྦྱོར། །ཕྱག་སོགས་གུས་པའི་རྣམ་འགྱུར་དག །གང་བྱེད་དེ་ལ་དེ་དོན་དུ། །གདུང་སེམས་དུངས་ཀྱིས་བསྐྱེད་བྱས་ལ། །གུས་པའི་རྣམ་འགྱུར་ལས་འབྲེལ་དེས། །ཚེ་འདིར་
བར་ཆད་ཀུན་ཞི་ནས། །ཆོས་ལ་མི་ཕྱེད་དད་གྱུར་པའི། །སྨོན་ལམ་གཏིང་ནས་གདབ་པར་བྱ། །དེ་ལྟར་མིན་ཀྱང་ནམ་ཞིག་ཚེ། །གདུལ་བྱར་སྨོན་ལམ་གཏིང་ནས་གདབ། །
སེམས་ཅན་མ་རུངས་འདུལ་དཀའ་ལ། །ལས་འབྲེལ་འགྲིག་པ་དཀའ་མོ་ལགས། །ཕན་ཚུན་གནོད་སྐྱེལ་ལས་འབྲེལ་ཀྱང་། །གདུལ་བྱར་འོང་བའི་རྒྱུར་གསུངས་ན། །གུས་
པའི་རྣམ་འགྱུར་སྨོས་ཅི་དགོས། །དེ་ཕྱིར་སྨོན་འབྲས་ཆུད་མི་འཛའ། །དེ་ལྟར་བསམ་སྦྱོར་རྣམ་དག་ཅིང་། །དྲན་དང་ཤེས་བཞིན་མ་ཉམས་ན། །འཆག་སོགས་སྤྱོད་ལམ་རྣམ་པོ

བཞི་དང་། །བྱ་བྱེད་ལེགས་ཉེས་གང་བྱས་ཀྱང་། །བརྩེར་ལྡན་བྱང་སེམས་རབ་འཕེལ་བའི། །གྲོགས་སུ་མི་འགྱུར་གང་ཡང་མེད། །ནགས་ལ་མེ་མཆེད་ཇི་བཞིན་ནོ། །སྲོ་ཤིག་
ལྗི་བ་ཤ་སྦྲང་སོགས། །སྲོག་ཆགས་ཕྲ་མོ་གང་རུང་གིས། །བརྩེར་ལྡན་ལུས་ལ་སོ་གདབ་ཚེ། །དེ་མ་ཐག་ཏུ་མི་བསལ་བར། །ཚུགས་ཚད་བསྲན་ལ་ལས་འབྲེལ་དེས། །དམ་
ཆོས་བདུད་རྩིའི་རོ་སྟེར་བ། །ལྔ་སྡེ་བཟང་པོ་ལྟ་བུ་དང་། །མགོ་དང་རྐང་ལག་སོགས་གཏོང་ཚེ། ། མི་འཚེར་ཤིན་ཏུ་ལེགས་སྤྲོ་བར། །སེམས་རབ་དང་བས་སྨོན་ལམ་གདབ། །
བུ་ཆུང་ནུ་ཞོ་རིམ་བསླབས་ན། །ཐ་མར་འབད་དེ་གྱད་སྟོབས་ལྡན། །ལྗི་བས་སོ་བཏབ་བསྲན་གོམས་པས། །ཐ་མར་མགོ་དང་རྐང་ལག་སོགས། །གཏོང་ཡང་མི་འཚེར་ཤིན་ཏུ་
སྤྲོ། །དེ་ལྟར་བླ་མའི་གདམས་ངག་འདི། །སྣ་ཁ་རེ་རེ་ཙམ་ཐོས་ཀྱང་། ། སྡེ་སྣོད་མ་ལུས་མཐའ་དག་གི། །ལག་ལེན་མ་ལུས་ཀུན་དེར་འདུས། །གཞན་ཡང་བྱང་ཆུབ་སེམས་

།ལྡན་དེས། །འགྲོ་བ་མ་ལུས་བསྲུང་བྱའི་ཕྱིར། །འཇིག་རྟེན་བདག་ལ་མི་དད་ཅིང༌། །སྡིག་སོགས་རྣམ་འགྱུར་མ་ལུས་སྤོངས། །ཅི་ཕྱིར་རྒྱལ་སྲས་ཟླ ༄༅།
མ་དད་པས། །ངན་འགྲོར་ངེས་པར་ལྟུང་ཕྱིར་རོ། །གཞན་ཡང་ཕྱི་སྤྱོད་རྣམ་འགྱུར་རྣམས། །གང་ཡིན་ཡུལ་ཆོས་མ་བསྟུན་ན། །དེ་ཡང་སྡིག་རྟེན་འགྱུར་བའི་ཉེན། །དེ་ཕྱིར་
ཡུལ་ཆོས་དྲིས་ཤིང་བསྟུན། །འགྲོ་རྣམས་བདག་གིས་བསྐྱབ་བྱ་ན། །བདག་རྟེན་ངན་འགྲོར་ཅི་སྟེ་བསྐྱར། །གོམ་པ་འདོར་དང་གཉིད་ལ་སོགས། །དགེ་སྦྱོར་ལས་སུ་རུང་བྱའི་
ཆེད། །ངལ་གསོ་ཁམས་གསེང་མ་གཏོགས་པ། །ཡུད་ཙམ་གཅིག་ཀྱང་དོན་མེད་དུ། །སྤྱད་པར་མི་བྱ་དྲན་པས་བཟུང༌། །གོས་ལྷམ་གྱོན་དང་འབུད་པ་དང༌། །ཁུར་སོགས་
ཁུར་དང་ཁུར་འབོགས་དང༌། །བཤང་གཅི་འདོར་དང་ཁྲུས་སོགས་དང་། །ཁྱིམ་ལས་ཕྱི་རོལ་འབྱུང་འཇུག་དང་། །གྲུ་ཟམ་བརྒལ་བ་ལ་སོགས་པའི། །སྤྱོད་ལམ་བྱ་བྱེད་ཅི་སྤྱོད་g
2

ཀྱང་། །སྤྱོད་ཡུལ་ཡོངས་སུ་དག་པ་ཡི། །མདོ་ལས་གསུངས་ཕྱིར་བརྗེད་མི་བྱ། །ཁྱད་པར་དུ་ཡང་རྒྱལ་སྲས་ཉིད། །སད་མ་ཐག་ཏུ་འདི་སྐད་བརྗོད། །བདག་དང་མཐའ་ཡས་
སེམས་ཅན་རྣམས། །མ་རིག་གཉིད་ལས་སད་གྱུར་ཅིག །བརྗོད་པའི་རྟིང་ལ་བྱང་ཆུབ་སེམས། །བློ་ཡི་གཏིང་ནས་བསྐྱེད་བྱས་ལ། །ཐམས་ཅད་རྨིར་འདྲ་དྲན་པ་ཡིས། །སྐར་
མ་རབ་རིབ་ཚིགས་བཅད་དེ། །དོན་ལ་བསམ་ཞིང་མ་ཡེངས་བརྗོད། །ད་ནས་ཉིན་ཞག་ཕྲུགས་གཅིག་འདི། །བྱང་ཆུབ་སེམས་དང་མ་བྲལ་བར། །སྐད་ཅིག་ཙམ་ཡང་དོན་མེད་
དུ། །གནས་པར་མི་བྱ་སྙམ་དུ་བསམ། །ཟས་སྐོམ་བརྐམ་དང་རྒྱག་ཕྱིར་མིན། །ལུས་ལ་གྲུ་ཡི་བློ་སོགས་ཀྱིས། །མན་ངག་བཞིན་དུ་མ་ཡེངས་སྤྱད། །རྟ་ཕྱུགས་ཁྱི་དང་བུ་ཚ་
སོགས། །རྒྱ་གད་ཁུ་ཚུར་ཐལ་ལྕག་སོགས། །མི་བརྡེག་གླགས་མེད་རྡེག་པའི་ཚེ། །ཁོང་ཁྲོས་ཀུན་ནས་མ་བསླངས་སམ། །དེ་བཞིན་རང་འདོད་ལ་སོགས་པའི། །ཀུན་སློང་༔

2 ༄༅། །ལེགས་པར་བརྟགས་བྱས་ལ། །དངོས་བརྒྱུད་གཞན་ཕན་མཐོང་ན་བརྡེག །བག་མེད་དུ་ནི་བརྡེག་མི་བྱ། །བརྩེར་ལྡན་ཀུན་སློང་ངན་པ་ཡིས།
གཞན་ལ་རྣམ་འཚེ་འགལ་བ་འདུ། །གནས་སྐབས་མཐར་ཐུག་དགེ་འགྱུར་རམ། །བསྒྲབ་པར་མ་ནུས་མ་གཏོགས་པ། །མི་དགེ་སྤྱོད་དང་བག་མེད་སྤྱོད། །སྐད་ཅིག་ཙམ་གྱིས་
མཆོད་འོས་རྣམས། །ཐམས་ཅད་བསླུས་འགྱུར་མི་ཚོར་རོ། །ལེགས་པར་གཟོབས་ཤིག་རྒྱལ་བའི་སྲས། །རྩེད་མོ་ཀུ་རེ་བཞད་གད་སོགས། །ཁྲོས་དང་ངོ་འཛུམ་གནག་ལ་
སོགས། །གདུལ་བྱ་སྡུད་པར་མི་ནུས་པའི། །རྣམ་འགྱུར་ངན་པ་སྤང་བར་བྱ། །སེམས་ཅན་སྡུད་ཕྱིར་དེ་དག་བྱ། །དེ་ལྟའི་ཀུན་སློང་མ་ཞུགས་ན། །མ་ཚོར་ངག་འཁྱལ་དྲུང་ན་
གདའོ། །དེ་ཕྱིར་ཀུན་སློང་མ་བརྗེད་མཛོད། །ཀུ་རེ་བཞད་གད་ཅི་མཛད་ཀྱང་། །ཕ་རོལ་མཚང་ལ་རྒོལ་ཚིག་དང་། །ཞ་འོ་ཐེང་པོ་ལ་སོགས་པའི། །སྐྱོན་བརྗོད་ཚིག་དང་ང་༔

རྒྱལ་ཚིག །ཕྲག་དོག་སེར་སྣ་ཞེ་སྡང་ཚིག །འདོད་ཆགས་ཚིག་དང་ཕ་རོལ་པོའི། །འཁྲུལ་བ་གླེང་དང་ཉེས་བརྗོད་ཚིག །ཕ་རོལ་ཁྱད་གསོད་ཅོ་འདྲིའི་ཚིག །དེ་སོགས་བདག་
གཞན་གཉིས་ཀ་ཡི། །ཉོན་མོངས་འཕེལ་ལ་སོགས་པའི་ཚིག །ཀུ་རེ་ཙམ་དུ་གླེང་མི་བྱ། །དེ་བཞིན་མཆོང་རྒྱུག་ལ་སོགས་པའི། །རྩེད་མོའི་རྣམ་པ་ཅི་མཛད་ཀྱང་། །དགེ་
སེམས་གསལ་འདེབས་མི་དགེ་སེལ། །མི་མཐུན་གཉེན་པོ་ལ་སོགས་པའི། །ཡོན་ཏན་གྲོགས་གྱུར་མ་གཏོགས་པ། །རང་དགའ་བག་མེད་དབང་གྱུར་པའི། །རྣམ་འགྱུར་རྩེད་མོ་
ཙམ་དུའང་མིན། །གཡའ་སྒོག་སྣེའུ་བཙིར་སོར་རྡེའུ་འཕེན། །ཀུ་རེ་ཡིན་ཡང་མ་དྲག་མཛོད། །མ་ཚོར་བག་ལ་ཉལ་གྱི་སྡིག །བསགས་པའི་རྣམ་སྨིན་མྱོང་བར་མཆིའོ། །ཁ་
བསགས་གཞོགས་སློང་ཚུལ་འཆོས་དང༌། །ཕྱེ་གཏོར་ཁ་སྤྱང་མ་ཡིན་པར། །ཕ་རོལ་ཅི་མགུའི་རྣམ་འགྱུར་དང༌། །ཤེས་ཚད་སྙན་པའི་ཚིག་ཏུ་སྨྲོས། །འོ་སྐོལ་གཏན་དུ་༔

ཁ ། ༄༅། །འགྲོགས་ལོང་མེད། །ནམ་འཆི་ཆ་མེད་ནམ་ཡང་འབྲལ། །མི་ཚེ་ཡུད་ཙམ་རིང་འདི་ལ། །རླབས་ཆེན་ཕན་མཐོང་མ་གཏོགས་པར། །དགའ་མགུ་
བག་ཙམ་ཕྲ་མོ་ལ། །ཕ་རོལ་ཡི་ཆད་སྐྱུག་མི་ལྡོག ། ཀུ་རེ་ཙམ་དུའང་ཕམ་བླང་ཞིང་། །རྒྱལ་ཁ་ཅི་འདུག་ཁོ་ལ་སྦྱིན། །དེ་ཡང་གླེ་ཚངས་ཞེ་ལོག་མིན། །ཚུར་ལ་ངན་སྤྱོད་དྲག་
ཎྜཱགྱུར་པས། །ཧ་ཅང་མི་འཐད་བརྙས་བྱས་ཀྱང་། །འགྲོ་བའི་བྲན་དུ་དམ་བཅས་ཕྱིར། །རྒྱལ་སྲས་ཀོ་ལོང་མཛད་མི་ཐང་། །གལ་ཏེ་རང་དབང་མེད་པར་ནི། །ཐེངས་གཅིག་ཁྲོས་
ཀྱང་དེ་མ་ཐག །ཞུ་བྱ་འཁོན་དུ་བཟུང་མི་བྱ། །དགེ་སློང་སེམས་ནི་ཞུན་མར་བཞིན། །ཁྱི་ནི་ཇོ་བོས་བཙོགས་གྱུར་ཀྱང་། །འཁོན་དུ་མི་འཛིན་འཇུག་རིལ་བྱེད། །གཞན་ཡང་
གྲོག་སྦུར་ལ་སོགས་པའི། །ཚང་སྒོ་ལ་སོགས་གང་མཁོ་བར། །ཟན་བྲུལ་ལ་སོགས་གཏོར་བ་དང་། །སྦུར་སོགས་གན་འགྱེལ་སློང་ལ་སོགས། །གང་ལྟར་བདེ་ཐབས་སྣ་
ཁ་

ཚོགས་སྒོ། །ཉེའུ་འདོན་ར་ལུག་སྲོག་བསླུ་སོགས། །སྒྲུབ་པར་ནུས་ཚད་ཕན་བྱའི་ཚོགས། །ཕ་རོལ་པོ་དེས་མ་ཚོར་བར། །ངོ་སོ་མེད་པའི་ཕན་བཏགས་པས། །རྣམ་སྨིན་ཡིད་
བཞིན་ཆར་བབས་སོགས། །སུས་བྱིན་མ་ཚོར་ཕུན་ཚོགས་རྣམས། །ནམ་བྱུང་ཆ་མེད་འགྲུབ་པར་གསུངས། །དེ་ལྟར་དྲིན་མེད་ཕན་པའི་ཚོགས། །སྣ་ཚོགས་ཐབས་ཀྱིས་ཀུན་ལ་
གདགས། །ལ་ལར་ངོ་སོ་དྲིན་བཞག་པས། །གང་དེ་འདུན་འགྱུར་ཚོགས་དཔག་མེད། །དུས་ལ་བབ་ན་ངོ་སོ་བསྐྱེད། །གཞན་ཡང་མི་དང་མི་མ་ཡིན། །བ་ལང་རྟ་བོང་རི་
དྭགས་དང་། །བྱ་བྱིའུ་ལ་སོགས་སྲོག་ཆགས་རྣམས། །མིག་སྔར་བབ་དང་རེག་པ་དང་། །ཐོས་དང་དྲན་པ་གང་བྱུང་ལ། །བསྒྲུབ་ནུས་སྦྱིན་དང་རེག་སོགས་པའི། །ལས་
འབྲེལ་བཞག་ཅིང་སྨོན་ལམ་གདབ། །དེ་ལྟར་བསྒྲུབ་པར་མ་ནུས་ཀྱང་། །མཐོང་ཐོས་དྲན་རེག་དེ་ཉིད་ཀྱིས། །ལས་འབྲེལ་དེ་བརྟེན་གདུལ་བྱར་སྨོན། །གཞན་ཡང་རྒྱལ་བའི་༔

།སྲས་པོ་དེས། །ང་རྒྱལ་མཐོ་སེམས་གཞོགས་ངོམ་གྱི། །འདུ་ཤེས་ཞུགས་ན་གོས་སོགས་ཀྱི། །བཅའ་བདར་ལིངས་ཀྱིས་དོར་བྱས་ལ། །ཧྲུལ་པོའི་
གོས་གྱོན་སྨན་པའི་ཟས། །བརྟེན་ཅིང་རྩིས་མེད་དམན་ས་བཟུང་། །མཐོ་སེམས་ང་རྒྱལ་གཞོགས་ངོམ་སོགས། །གཏན་མེད་གཞན་ཕན་དོན་མཐོང་ན། །ཐམས་ཅད་སྒྱུར་མར་
ཤེས་བྱས་ལ། །གོས་སོགས་བཅའ་བདར་གཟབ་བྱ་ཞིང་། །ཆེ་ཐབས་བཟང་ཐབས་ལྡིར་ཀ་བསྐྱེད། །ཚེ་འདི་འགྱུས་ན་གོ་བཟློག་མཛོད། །རྒྱལ་བའི་ཡུམ་ལས་གསུངས་པ་
བཞིན། །ཙནྡན་བྱུག་དང་མེ་མདག་འཐོར། །བསྟོད་སྨད་ཚིག་མཉམ་རོ་འདྲ་ཞིང་། །གཞན་དོན་བརྩེ་བས་ལུས་སྲོག་འདོར། །གཏན་གྱི་བྱུར་ཆེན་ཁུར་སྤྱོད་ན། །ཆེ་ཐབས་ཕན་
༉ ནམ་དམན་པས་ཕན། །དྲག་པོས་ཕན་ནམ་ཞི་བས་ཕན། །སྡུད་པས་ཕན་ནམ་བསྐྱེད་པས་ཕན། །འཚོགས་པས་ཕན་ནམ་དབེན་པས་ཕན། །སྦས་པས་ཕན་ནམ་བསྟན་པས་

ཕམ། ། ཁ་ཚོས་ཕན་ནམ་ཁེངས་སྐྱངས་ཕན། །དེ་སོགས་འགལ་འདུ་ཅི་སྤྱོད་ཀྱང་། །གཞན་ཕན་དོན་དུ་གང་འགྱུར་སྤྱད། །གཞན་ཕན་སྙིང་རྗེ་མི་སྐྱེ་ཞིང་། །རང་ལ་འཁྲིས་ན་
ཐམས་ཅད་དོར། །ནུས་མེད་དུས་སུཾ་བསམ་རྒྱ་བསྐྱེད། །ནུས་ལྡན་བསམ་སྦྱོར་གཉིས་ཀ་སྦྲགས། །ཟློས་པ་མང་སྟེ་གཅེས་ཤིང་སྐྱར། །གལ་ཆེ་གལ་ཆེ་གལ་ཆེ་ཞེས། །གཅེས་
པའི་གཏམ་ལ་སྐྱོར་དང་མཚུངས། །གཞུང་འདིར་སྟོད་སྨད་ཐམས་ཅད་དུ། །འབྲེལ་མེད་ཟློས་སྐྱོན་སྟེང་འོག་ནོར། །དེ་འདྲའི་ཚིག་སྐྱོན་ཤ་སྟག་སྟེ། །དོན་སྐྱོན་གཏན་ནས་མི་
བདོག་པས། །རང་འདྲ་རང་ལ་གང་འདུན་ལ། །ཕན་པར་བསམས་ཏེ་བཀོད་པ་ལགས། །ཚིག་ཕྱིར་འབྲེང་རྣམས་བཟོད་པར་བཞེས།།འཕྲལ་གྱི་བྱ་བྱེད་དྲི་མས་མ་གོས་པར་བྱ་
བའི་ལེའུ་སྟེ་དགུ་པའོ།། །།དེ་ལྟའི་བྱེད་སྤྱོད་རྣམ་དག་ན། །བྱང་ཆུབ་སེམས་སྐྱེ་རྒྱུ་འབྲས་བཞིན། །བྱང་ཆུབ་སེམས་ལྡན་བྱེད་སྤྱོད་དག །རྗེས་སུ་འགྲོ་ལྡོག་ངེས་པའོ།

ཟྭ| ༄༅། །ལྟའི་བྱེད་སྤྱོད་རྣམ་དག་ཅིང་། །བྱང་ཆུབ་སེམས་མཆོག་སྐྱེ་བའི་རྒྱུ། །སྙིང་རྗེ་ཆེ་ལ་རག་ལས་ཤིང་། །སྙིང་རྗེ་བྱམས་པའི་སེམས་ལ་རག །བྱམས་
སེམས་བྱས་ཤེས་དྲིན་གཟོ་ལས། དྲིན་གཟོ་བསམ་པ་བཟང་ལ་རག །བསམ་བཟང་བསོད་ནམས་ཚོགས་ལས་སྐྱེ། །དེ་ཕྱིར་བསོད་ནམས་ཆེ་ཆུང་ཚོགས། །གང་དང་གང་
འཛོམ་འབད་དེ་བསགས། །ནང་འདོམ་ཁེ་སྟོབས་གང་ཆེར་བསགས། །གསེར་གྱི་རི་ལ་བཅུར་ཡོད་ན། །བ་བླ་ཕྲན་ཚེགས་དོར་བར་མཆི། །གཡུ་རྡོག་དོ་ལོ་དེ་བཞིན་ནོ། །གང་
ཟག་མོས་སྟོབས་བསམ་མི་ཁྱབ། །བསོད་ནམས་ཁྱད་པར་བསམ་མི་ཁྱབ། །ཉི་ཟླ་ལྷ་ཡི་འོད་ཆེན་དེ། །སྲིན་བུ་མེ་ཁྱེར་བློར་མི་ཤོང༌། །ཉི་ཟླ་ལྷ་འོད་མ་རྙེད་ཚེ། །སྲིན་བུ་མེ་
ཁྱེར་འོད་ཀྱང་མཆོག །དེ་བཞིན་བསོད་ནམས་སྟོབས་ཀྱང་ངོ་། །བསོད་ནམས་དངོས་པོ་གཙོ་བོ་དང་། །འདུས་ཤེས་གཙོ་ལ་གཉིས་ཡིན་ཏེ། །སྤྱིར་ནི་ཀུན་ལ་འདུ་ཤེས་གཙོ།
༢

དགེ་སློང་ཕ་རྒན་བསད་པ་དང་། །མཆོད་རྟེན་དབུ་ལ་ལྷམ་འཕོག་སོགས། །མདོ་སྡེ་ལས་ཀྱང་འདི་སྐད་གསུངས། །ཡིད་ནི་རབ་ཏུ་འཁྲུགས་པ་ཡིས། །བྱས་པ་དང་ནི་བསགས་
པ་དག །ཐམས་ཅད་མི་དགེའི་ལས་སུ་བཤད། །ཡིད་ནི་རབ་ཏུ་དང་བ་ཡིས། །བྱས་པ་དང་ནི་བསགས་པ་དག །ཐམས་ཅད་དགེ་བའི་ལས་སུ་བཤད། །འཕགས་པ་ཀླུ་སྒྲུབ་
ཞལ་ནས་ཀྱང༌། །འདོད་ཆགས་ཞེ་སྡང་གཏི་མུག་གསུམ། །དེས་བསྐྱེད་ལས་ནི་མི་དགེའི་ལས། །མ་ཆགས་མི་སྡང་གཏི་མུག་མེད། །དེས་བསྐྱེད་ལས་ནི་དགེ་བར་
༈ གསུངས། །དེ་སོགས་ལུང་རྣམས་མང་པོ་ལས། །འདུ་ཤེས་གཙོ་བོ་ཁོ་ནར་གསུངས། །འོན་ཀྱང་ཕལ་ཆེ་དག་ལ་དགོངས། །ཀུན་སློང་ལུང་མ་བསྟན་སོགས་པས། །ཁྱིམ་
བདག་དཔལ་སྐྱེས་གཏམ་རྒྱུད་བཞིན། །དངོས་པོ་གཙོ་བའང་བརྗོད་མི་ལང་། །འདུ་ཤེས་བསྒྲུབ་པར་མི་ནུས་དང་། །འདུ་ཤེས་བཟང་ངན་ཚན་པོ་ཆེ། །གང་ལྟར་གཡོས་པས་༔

| ༄༅། །དབང་བྱེད་དང༌། །ལ་ལར་འདུ་ཤེས་གཙོར་གྱུར་ཏེ། །དགེ་སློང་སྤྲེ་འུར་སྐྱེས་ལ་སོགས། ། ལ་ལར་དངོས་པོ་གཙོ་བོར་འགྱུར། །ཐུབ་ལ་བདུད་ཀྱི་
ངན་སེམས་ཀྱིས། །དབང་མེད་སེམས་བསྐྱེད་ལུང་བསྟན་ཐོབ། །འཇམ་དཔལ་གནས་པའི་མདོ་ལས་ཀྱང་། །སྟོང་ཉིད་སྨྲ་ལ་ངན་སེམས་ཀྱིས། །ལྕང་མོད་སྟོང་ཉིད་ཐོས་པ་
ཡིས། །དངོས་པོ་མ་ལུས་དགའ་ལྡན་སྐྱེས། །བྱམས་པའི་བསྟན་ལ་ལུང་བསྟན་ཐོབ། །དེ་ཕྱིར་འདུ་ཤེས་དངོས་པོ་དག །གང་ལྟར་འཛོམ་འཛོམ་ཚོགས་བསགས་རྣམས། །
ཆུད་མི་ཟ་བར་ཐེ་ཚོམ་མེད། །གང་ལྟར་སོང་སོང་བསོད་ནམས་བསགས། །འཕར་འབུབ་མེད་པའི་ལམ་མཆོག་ཡིན། །སྦྲང་བན་ཞང་གི་ཞེ་མནོག་ལགས། །ལུང་ལས་

ཐབས་ཀྱི་ཚོགས་བསོག་སྒོ། །གནས་དང་གནས་མིན་མཁྱེན་སྟོབས་ལྡན། །ཀུན་མཁྱེན་ཁོ་ནའི་སྤྱོད་ཡུལ་ཕྱིར། །དྲི་མེད་མདོ་ཡི་རྗེས་སུ་འབྲངས། །རྒྱ་ཆེན་མདོ་སོགས་བལྟ་མི་
ནུས། །མདོ་སོགས་དགོངས་པ་ངེས་བསྐྲོལ་བའི། །མཁས་པའི་བསྟན་བཅོས་རྗེས་སུ་འབྲངས། །བསྟན་བཅོས་ཉན་པའི་ནུས་མེད་ན། །བཀའ་དང་བསྟན་བཅོས་བཅུད་བསྡུས་
པ༑ །མར་གྱི་ཉིང་ཁུ་ལྟ་བུ་ཡི། །བླ་མའི་གདམས་ངག་རྗེས་སུ་འབྲངས། །བླུན་པོའི་རས་ཆོད་འདིར་མི་བཏུབ། །རྟེན་འབྲེལ་ལོག་པར་འགྲིག་གྱུར་ནས། །མུན་པའི་གཡང་སར་
ལྷུང་ཉེན་ཆེའོ། །རས་ཆོད་མ་བྱེད་མཁས་ལ་དྲིས། །ཀུན་སློང་ངན་པས་མ་སྦགས་པར། །བསོད་ནམས་ཆེ་འཛོམ་ཆུང་འཛོམ་དུ། །གང་ལྟར་ཕྲལ་ཕྲལ་བསགས་པར་བྱ། །དད་
པས་ཀུན་ནས་བསླང་ན་རབ། །དད་པ་མེད་ཀྱང་དངོས་མི་བསླུ། །ལྷ་ཕྱག་གཅིག་ཙམ་མ་ནུས་ན། །ཐལ་མོ་སྦྱར་རམ་ཡ་གྱལ་ཙམ། །མ་ནུས་མགོ་དུད་དེ་ཡང་ནི། །ནུས་མ་༔

༄༅། །གྱུར་ན་ཅེར་གྱིས་བལྟ། །སྐུ་ལྟའི་མཆོད་གྱུར་མཐོང་རེག་སོགས། །སྡིག་པ་དཔག་མེད་འཛད་པར་གསུངས། །ཕྱག་དར་མཎྜལ་གཙང་མཉམ་
པས། །རང་སེམས་ག་དར་མཉམ་དོན་རྟོགས། །སྤོས་དང་མར་མེ་ལ་སོགས་པ། །རེ་རེའི་བསོད་ནམས་ལ་ལྟོས་ན། །ཡན་ལག་ཀུན་ཚང་སྨོས་ཅི་དགོས། །ཐུབ་པས་མདོ་
ཟླལས་ངེས་པར་གསུངས། །ཐུབ་པའི་གཟུགས་བརྙན་སྡང་སེམས་ཀྱིས། །བལྟས་ཀྱང་སྡུག་བསྔལ་མཐར་འབྱིན་པར། །ལས་དེས་ཐེ་ཚོམ་མེད་གསུངས་ན། །དད་པས་ལྟ་རྣམས་
སྨོས་ཅི་དགོས། །དེ་བཞིན་གོང་ལྟར་ཕྱག་སོགས་དང་། །མེ་ཏོག་གཅིག་ཙམ་འཐོར་བྱེད་དང་། །སྤོས་གཅིག་དང་ནི་ཡོན་ཆབ་གཅིག །དེ་བཞིན་མར་མེ་སྐེམ་གཅིག་དང་། །
རྡེའུ་གཙང་གཅིག་དང་རྩྭ་མཆོག་གི། །སྒྲོན་མེ་སྐེམ་ཙམ་ལ་སོགས་པ། །ཤིན་ཏུ་ཡུན་ཐུང་དངོས་པོ་ཕྲ། །ཕྲ་བ་ལས་ཀྱང་ཤིན་ཏུ་ཕྲ། །ཡུན་ཐུང་ལས་ཀྱང་ཤིན་ཏུ་ཐུང་། །དེ་ལྟར་g

ཆུང་ངུ་འབྲས་འབྱིན་ན། །རླབས་ཆེན་བསོད་ནམས་སྨོས་ཅི་དགོས། །དེ་ཕྱིར་མཆོད་པ་སོ་སོ་ཡི། །ཕན་ཡོན་སྟོན་པའི་མདོ་བལྟ་ཞིང་། །མཆོད་པའི་ལས་ལ་རྟག་སྤྲོ་བྱ། །མར་
མེ་འབུལ་བའི་མདོ་བལྟ་ཞེས། །མཆོད་པའི་བྱ་བ་ཐམས་ཅད་ལས། །མར་མེའི་མཆོད་པ་ཡང་ཡང་བསྔགས། །ཤེས་རབ་ཆོས་ཀྱི་མིག་ལ་སོགས། །སྤྱན་ལྔ་ཕུན་ཚོགས་ལ་
སོགས་པའི། །ཕན་ཡོན་མང་པོ་མཆོག་ཏུ་གསུངས། །གཞན་ཡང་འདོད་པའི་ཡོན་ཏན་ཚོགས། །རང་རང་ཡིད་དུ་གང་འོང་རྣམས། །མཁས་པས་བརྟགས་ཤིང་དབུལ་བར་
བྱ། །བཀོད་པའི་ཁྱད་པར་མཆོག་གསུང་ཕྱིར། །དབྱིབས་སོགས་སླ་ཆོས་མི་བྱ་བར། །གང་ལྟར་བརྒྱན་པས་བཅོས་ཤིང་དབུལ། །དྲིལ་བུ་རྔ་དང་དུང་དང་ནི། །པི་ཝང་གླིང་བུ་
ཆ་ལང་སོགས། །རོལ་མོ་སྒྲ་སྙན་ལྕོགས་ཚད་དབུལ། །སྙན་པར་གྲགས་ནས་འགྲོ་རྣམས་འདུ། །ལེགས་བསྡུས་དཀར་པོའི་ས་བོན་རྣམས། །གང་ལ་གང་འཚམས་བཏབ་

a」 ༄༅། །པས་ཆོག །བཞུགས་གདན་ཁྲིད་དང་དབུ་སྔས་དང༌། །ཆིབས་པ་གསོལ་ཞལ་ལ་སོགས་པ། །གང་ལྟར་མཁོ་ཞིང་གང་དགྱེས་དབུལ། །མཁོ་
དགུའི་ལོངས་སྤྱོད་ཕུན་ཚོགས་པས། །གདུལ་བྱ་བསྡུས་ནས་ལམ་ལམ་ལ། །ཐད་སོ་ཐད་སོར་འཁོད་པའི་རྒྱུ། །ཕུན་ཚོགས་ཀུན་ལ་དེ་ལྟར་འབད། །འབྲས་བུ་ངེས་པར་གདོན་
མི་ཟ། །གཞན་ཡང་གདུགས་དང་བ་དན་དང་། །བླ་རེ་རྒྱལ་མཚན་ཕན་རིང་དང༌། །དར་གྱི་ལྡ་ལྡི་རྔ་ཡབ་སཽགས། །ཆེ་འབྱོར་ཆུང་འབྱོར་སྣ་ཚོགས་དབུལ། །གསེར་དངུལ་བྱི་
རུ་མུ་ཏིག་དང༌། །མགྲོན་བུ་དུང་དང་མུ་མེན་མཆོང་། །མདོར་ན་ཡུལ་ཡུལ་གར་བྲིན་ཚོགས། །བསྙེན་བཀུར་མཆོད་མཆོག་ཡིན་ཕྱིར་དབུལ། །རྡེའུ་གཙང་ཞིང་ཡིད་འོང་
2 ཚོགས། །རང་གི་ཡིད་དུ་གང་འོང་རྣམས། །དངོས་པོ་ངན་ཡང་མཆོད་པའི་མཆོག །མདོ་ལས་རྡེའུ་དཀར་ཕུལ་བ་དང་། །རས་ཀྱི་ཁ་ཚར་རྫ་བུམ་དང་། །རྩྭ་ཡི་སྒྲོན་མེ་ལ་

སོགས་པ། །དངོས་པོ་ཤིན་ཏུ་དམན་པ་ཡང༌། །རྒྱལ་སྲས་རྣམས་ཀྱིས་ཕུལ་སོགས་ལྟོས། །སྣང་བ་སེམས་ཀྱི་ཆོ་འཕྲུལ་ཕྱིར། །དངོས་སུ་འབྱོར་བ་མ་འགྲུབ་ཀྱང་། །ཀུན་
བཟང་བློས་སྤྲལ་ཅི་མཆོད་ཀྱང་། །དངོས་སུ་མཆོད་དང་ཁྱད་མེད་པས། །ཡིད་མཆོད་བློ་ཡིས་ལྕོགས་ཚད་དབུལ། །རྒྱལ་སྲིད་རིན་ཆེན་སྣ་བདུན་དང་། །ཡིད་བཞིན་ནོར་བུ་
དཔག་བསམ་ཤིང་། །གཏེར་གྱི་བུམ་པ་བཟང་པོ་དང་། །བུ་ཕོ་བུ་མོ་བྲན་ལ་སོགས། །རྟ་དང་གླང་པོ་ལ་སོགས་དང་། །གོང་དུ་སྨོས་པའི་མཆོད་པའི་ཚོགས། །རྣམས་ཀྱང་
ཡིད་ཀྱིས་སྤྲལ་ལ་དབུལ། །བདག་ཉིད་ཆེན་པོས་མཆོད་པའི་ཚོགས། །སྣ་ཚོགས་བྱེ་བྲག་མི་འདྲ་བ། །སྤོས་དང་མར་མེའི་ཕྲེང་བ་སོགས། །མཆོད་པའི་ཁྱད་པར་སྤྲིན་ཚོགས་
ཀྱིས། །ནམ་མཁའི་ཁམས་ཀུན་ཁྱབ་པར་བཀང་། །རྒྱལ་བ་སྲས་དང་བཅས་པ་རྣམས། །མ་ལུས་ལུས་པ་མེད་རྣམས་ལ། །བརྩེ་ལྡན་དང་བའི་སེམས་ཀྱིས་དབུལ། །འདིར་ྋ

༄༅། །མང་བརྗོད་ཀྱིས་ག་ན་ལང་། །མདོར་ན་གང་གང་མཁོ་བ་དང་། །མཛེས་དང་ཡིད་འོང་རང་བློ་ཡིས། །ལྕོགས་ཚད་དབུལ་ཞིང་སྨོན་ལམ་གདབ།
གཞན་ཡང་འཇིག་རྟེན་འདི་ཉིད་དང་། ཕྱོགས་བཅུའི་འཇིག་རྟེན་གཞན་དག་ན། །བློ་ཡིས་བདག་ཏུ་མ་བཟུང་བའི། །ཡོ་བྱད་ཇི་སྙེད་ཡོད་པ་རྣམས། །བློ་ཡིས་བླངས་ལ་དབུལ་
* བར་བྱ། །བློ་ཡིས་མ་བཟུང་གང་ཞེ་ན། །བདག་གིར་བྱས་ཀྱང་གཞན་དག་ལ། །ཕུལ་གྱིས་དོགས་པ་མེད་སོགས་ཏེ། །ཕུལ་ཡང་དེ་ལ་མི་གནོད་པའི། །བསམ་མི་ཁྱབ་པའི་ཡོ་
བྱད་ཡོད། །མིན་ན་སྟོང་གི་འཇིག་རྟེན་ཡང་། །ཚངས་པས་བདག་ཏུ་བཟུང་ལ་སོགས། །འཇིག་རྟེན་གཞན་ཡང་དེར་མཚུངས་སོ། །ཆུ་སོགས་ཉ་ལ་སོགས་པ་ཡི། །སྲོག་
ཆགས་སོ་སོས་བདག་ཏུ་བཟུང་། །དེ་སོགས་བདག་ཏུ་མ་བཟུང་བའི། །དངོས་པོ་འགའ་ཡང་མི་རྙེད་པས། །ཡོངས་སུ་བཟུང་མེད་བཤད་དང་འགལ། །དེ་ཕྱིར་ཕུལ་ཡང་མི་A

དགའ་བ། །མེད་པའི་དངོས་པོ་ཐམས་ཅད་དབུལ། །རྡོ་རྗེ་འབྱུང་བ་ལས་ཀྱང་། གང་ཡང་འཇིག་རྟེན་གྱི་ཁམས་འདིའ མ། གང་ཡང་ཕྱོགས་བཅུའི་འཇིག་རྟེན་གྱི་ཁམས་ཐམས་
ཅད་ན། ལྷ་དང་མི་རྣམས་ཀྱི་རྒོད་པ་དང་། སྒེག་པ་དང་། དགའ་བ་དང་། རྩེ་འཇོ་བདེ་བའི་བྱེ་བྲག་གང་དག་ཇི་སྙེད་ཡོད་པ་དེ་རྣམས་འདི་ལྟ་སྟེ། མ་ལུས་ཤིང་ལུས་པ་མེད་
པའི་དེ་བཞིན་གཤེགས་པ་ཐམས་ཅད་ལ་མཆོད་པའི་ལས་བྱ་བའི་ཕྱིར། ཕྱོགས་བཅུའི་སངས་རྒྱས་དང་། བྱང་ཆུབ་སེམས་དཔའ་རིགས་ལྔ་དང་བཅས་པར་བཞུགས་པ་ཐམས་ཅད་
དང་། སྙིང་པོ་དང་། ཕྱག་རྒྱ་དང་། གསང་སྔགས་དང་། རིག་སྔགས་ཀྱི་ལྷའི་ཁྱད་པར་ཐམས་ཅད་ལ་དབུལ་བར་བགྱིའོ། །ཞེས་པ་ལ་སོགས་པའི་ལུང་གིས་ཀྱང་ཤིན་ཏུ་
གསལ་བར་ཡིད་ཆེས་པར་བྱའོ། །སྲན་མའི་ཞིང་དང་ཉུང་ཞིང་སོགས། །མེ་ཏོག་གང་སྐྱེའི་རིགས་ཅན་རྣམས། །བདག་པོ་ཡོད་དེ་མེ་ཏོག་འོད། །སྤྱི་ཙམ་ལམ་མེ་སྣང་བ་དེ།

ཁ་༄༅། །ཕུལ་བས་བདག་པོ་དེར་མི་གནོད། །མི་དགའ་བ་ཡང་མི་སྐྱེ་བས། །དེ་སོགས་བཟུང་མེད་ཐམས་ཅད་དབུལ། །སྒེག་དང་རྩེ་འཇོ་ལ་སོགས་པ། །ཕ་
རོལ་གོས་ལ་སོགས་པ་ཡི། །བཅའ་བདར་ལ་སོགས་དབུལ་གསུངས་ན། །སྲན་ཞིང་ལ་སོགས་སྨོས་ཅི་དགོས། །གཞན་ཡང་ཆུ་བོ་གངྒཱ་སོགས། །ཡོན་ཆབ་ཁྲུས་ཆབ་དྲི་ཆབ་
༈ དང༌། །གཙང་ཞིང་ཡིད་འོང་འཇིག་རྟེན་ན། །བདག་མེད་མཚོ་དང་རྫིང་བུ་དང་། །ལུ་མ་ཆུ་མིག་ལྟེང་ཀ་དང་། །གཡའ་དང་གངས་ཆུ་ལ་སོགས་དང་། །ཡན་ལག་བརྒྱད་ལྡན་
དྲི་མེད་ཆུ། །དུས་རྣམས་ཀུན་ཏུ་བློས་བླངས་ཏེ། །མཆོད་འོས་རྣམས་ལ་གུས་པས་དབུལ། །དེ་བཞིན་མེ་ཏོག་སྤོས་དང་དྲི། །ཞལ་ཟས་ཞིམ་དགུ་མངར་དགུ་སོགས། །ཁ་དོག་
དྲི་དང་རོ་བརྒྱ་ལྡན། །ཟས་མཆོག་བདག་མེད་ཐམས་ཅད་དབུལ། །ནོར་བུའི་འོད་དང་ཉི་ཟླའི་འོད། །ཕྱོགས་བཅུའི་བདག་མེད་འོད་རྣམས་དབུལ། །འཇོལ་མོ་ནེ་ཙོ་ལ་སོགས་g

དང་། །ཤིང་སོགས་དྲུད་ལ་སོགས་པའི་སྒྲ། །རླུང་སོགས་རྟེན་འབྲེལ་ཁྱད་པར་གྱིས། །ཡིད་འོང་སྙན་པའི་སྒྲ་བྱུང་སོགས། །བདག་མེད་ཐམས་ཅད་བདག་གི་བློས། །བླངས་
ཏེ་མཆོད་འོས་ཀུན་མཆོད་བྱ། །མདོར་ན་སློབ་དཔོན་ཞི་བའི་ལྷས། །ཡོངས་སུ་བཟུང་མེད་མཆོད་པའི་ཚོགས། །ཇི་ལྟར་ཕུལ་བ་དེ་དག་དབུལ། །འདོད་འཇོའི་བ་དང་ཅང་ཤེས་
མ་རྨོས་ལོ་ཏོག་ལ་སོགས་པ། །ཡོངས་སུ་བཟུང་མེད་ཅི་ཡོད་དབུལ། །འགྲོ་འདུག་ལ་སོགས་གང་ཕྲད་དུ། །མེ་ཏོག་མཐོང་ངམ་སྤོས་མཐོང་ངམ། །ཤིང་ཐོག་ལ་སོགས་
ཞལ་ཟས་མཐོང་། །འོད་མཐོང་རྒྱན་མཐོང་ཕྲེང་བ་མཐོང་། །འཕན་རིང་གདུགས་དང་བ་དན་མཐོང༌། །ཆུ་གཙང་ཡིད་འོང་ལ་སོགས་པ། །མིག་སྔར་ཏུག་གིས་བབ་པའི་ཚེ།
བག་མེད་ཡུད་ཀྱིས་བཏང་གྱུར་ན། །མཆོད་རྫས་ཕུན་ཚོགས་ཆུད་གཟན་པས། །དངོས་པོ་ཆུད་གཟན་ཉེས་པས་ཕོག །དེ་ཕྱིར་མིག་སྔར་གང་བབས་སོགས། །དེ་མ་ཐག་ཏུ་༩

ཟྭ| ༄༅། །དྲན་པ་དང་། །ཤེས་བཞིན་མ་ཡེངས་ཏུར་གྱིས་བྱ། །ཐོག་མར་གང་བབ་དེ་ཉིད་དབུལ། །གལ་ཏེ་བདག་ལ་གཞན་དག་གི། །ཚོགས་དཔོན་ལ་
སོགས་བབ་གྱུར་ན། །གདུགས་དང་བ་དན་ཕན་རིང་སོགས། །རོལ་མོའི་སྒྲ་བཅས་སྣ་ཚོགས་ཀྱིས། །བདག་ལ་བསྙེན་བཀུར་བསུ་བའི་ཕྱིར། །བདག་གི་མདུན་དུ་བདར་བའི་
* ཚེ། །བག་མེད་སེམས་ཀྱིས་འགྲོ་མི་བྱ། །བདག་ཉིད་ཡི་དམ་ལྷར་བསམ་ལ། །ཕྱོགས་བཅུ་རྒྱལ་བ་སྲས་བཅས་དང་། །དུས་གསུམ་བླ་མ་ལུས་ལ་བསྟིམ། །རང་གི་སྤྱི་བོའི་
ནམ་མཁའ་ལ། །གོང་མ་དེ་དག་བཞུགས་པར་བསམ། །བར་སྣང་ཆོས་སྐྱོང་སྤྲིན་ལྟར་གཏིབས། །བདག་སོགས་མཆོད་འོས་དེ་དག་ལ། །མཆོད་པ་པོ་ཡི་ཚོགས་བསགས་
ཕྱིར། །ཕ་རོལ་ཅི་བཤམས་ཐམས་ཅད་དབུལ། །དེས་ནི་ཁོང་གི་ཚོགས་རྫོགས་ཤིང་། །ཆོས་བསྐོར་གཉན་པོའི་རོལ་མོ་ཡིས། །བསུ་ཡང་བར་ཆད་མི་འབྱུང་ཞིང་། །བདེ་g

ལེགས་ཕུན་ཚོགས་འགྲུབ་པར་འགྱུར། །དེ་ཕྱིར་འར་འུར་བྱུང་བའི་ཚེ། །དྲན་པས་ཟིན་པ་ཤིན་ཏུ་གཅེས། །དེ་རྗེས་དེ་ལ་བརྟེན་ནས་འབྱུང༌། །འཇིག་རྟེན་ཁམས་ཀྱི་ཅི་ཡོད་
དབུལ། །དེ་ལ་བརྟེན་ནས་ཀུན་ཏུ་བཟང་། །ཡིད་མཆོད་ཀྱང་ནི་ལྕོགས་ཚད་དབུལ། །དེ་བརྟེན་ཡན་ལག་བདུན་སོགས་དང་། །ཀུན་རྫོབ་དོན་དམ་བྱང་སེམས་བསྐྱེད། །བརྩེར་
ལྡན་སྨོན་ལམ་རྒྱ་ཆེར་གདབ། །དེ་ལྟའི་རྒྱ་ཆེན་མ་ལྕོགས་ཀྱང་། །མིག་སྔར་གང་བབ་དངོས་པོ་དེ། །དེ་མ་ཐག་ཏུ་དབུལ་བར་བྱ། །དེ་ཕུལ་དེ་ཡི་བསོད་ནམས་ཐོབ། །བླ་མའི་
གདམས་པས་ངེས་ཟིན་ན། །རྡེའུ་གཙང་ཀ་རུ་གཅིག་ཙམ་དང་། །མེ་ཏོག་གཅིག་ཙམ་མིག་ལམ་དང་། །རྡོག་སྣར་ཅེར་གྱིས་མཐོང་ཙམ་གྱིས། །བག་ཡོད་མཁས་པས་དེ་ཉིད་
དུ། །གཞན་དོན་ཚོགས་ཆེན་གཉིས་རྫོགས་བྱེད། །གདམས་པས་ཟིན་ན་གོམ་སྟབས་དང་། །རྡོག་ལམ་རེ་ཡང་ལམ་རྫོགས་བྱེད། །བླ་མའི་གདམས་པས་མ་ཟིན་ཅིང་། །བག་

༄༅། །མེད་ཁེངས་ཤིང་ཡོན་ཏན་རློམ། །དྲན་དང་ཤེས་བཞིན་གཏན་བྲལ་བའི། །དམུ་རྒོད་རྣམས་ལ་ཅི་ཆ་ཡོད། །དལ་འབྱོར་ཕུན་ཚོགས་འདི་རྙེད་ནས།
བླ་མའི་མན་ངག་ཡོད་པ་ཀུན། །ཚོགས་གཉིས་བྲེང་ཆགས་མི་སོག་པར། །བག་མེད་བླུན་པོར་ཡེངས་སུ་ཕངས། །རྡོག་ལམ་རེར་ཡང་འགྲུབ་ཚོད་ལྟོས། །གཞན་ཡང་བདག་
ཉིད་བྲན་དུ་དབུལ། །གཞན་ཡང་གཙུག་ལག་མཆོད་རྟེན་སྐོར། །ཅང་དང་དྲིལ་བུ་རྔ་ཆེན་གདགས། །རང་གིས་འབད་རྩོལ་མ་བྱས་ཀྱང་། །གཞན་གྱིས་བརྡུང་དཀྲོལ་གང་བྱས་
ཚེ། །བསོད་ནམས་ཉིས་བརྩེགས་དུས་དེར་རྫོགས། །གཞན་ཡང་རྒྱལ་སྲས་ནུས་ལྡན་ཚེ། །གཙུག་ལག་ཁང་བཞེངས་དགེ་འདུན་སྡེ། །བཙུགས་གྱུར་དགེ་འདུན་ཇི་སྙེད་
ཀྱིས། །ཇི་སྲིད་ཞིག་པར་མ་གྱུར་པ། །དེ་སྙེད་ཕྱག་དང་མཆོད་པ་སོགས། །དགེ་བ་གང་བསགས་འབད་མེད་པར། །བདག་གིས་འཐོབ་ཅིང་གཞན་གྱིའང་རྫོགས། །ཉིས་

བརྩེགས་སུམ་བརྩེགས་བརྗོད་མི་ལང་། ། རྒྱ་མཚོར་མཆིལ་མ་དོར་བའི་ཚེ། །རྒྱ་མཚོ་ཇི་སྲིད་མཆིས་མའང་དེའོ། །ནུས་མེད་སྒྲུབ་པར་མ་ནུས་རྣམས། །ཡིད་སྨོན་གདབ་ལས་མ་
བཏུབ་མོད། །ནུས་ལྡན་གཉེར་ཆུང་ཇི་སྟེ་མཛད། །ནུས་མེད་ཚ་ཚ་ཚོན་གང་ཙམ། །རྡུལ་ཕྲན་ཇི་སྙེད་སྒྱུར་རྒྱལ་གྱི། །བསོད་ནམས་མཉམ་པས་ཅིས་མི་འབད། །ནུས་ལྡན་དཔག་
ཚད་བྱེ་བ་ཡི། །མཆོད་རྟེན་འགྲུབ་ན་ཅིས་མི་མཛད། །དེ་ཕྱིར་དགེ་རྩ་ཆེ་ཆུང་རྣམས། །ནུས་པ་ཆེ་ཆུང་དུས་ཚོད་ཀྱི། །སྐབས་དང་བསྟུན་ལ་ཅི་ནུས་འབུངས། །ཕན་ཚུན་ཡུལ་
ལྗོངས་རྒྱུ་དུས་སུ། །གནས་དགོན་མཆོད་རྟེན་ལ་སོགས་པ། །སྣ་ཚོགས་མིག་སྔར་གང་བབ་ཚེ། །མཛད་པ་པོ་ལ་ཡི་རང་ཞིང་། །འདི་ཀུན་གསེབ་ཏུ་བདག་གིས་ཀྱང་། །རེ་རེ་
འགྲུབ་ན་ཅི་མ་རུང་། །སྙམ་དུ་ཡིད་སྨོན་བསྐྱེད་བྱ་ཞིང་། །གྲུབ་ན་དངོས་སུ་བཞེངས་པར་བྱ། །ཚོན་གང་ཙམ་ལས་མ་གྲུབ་ཀྱང༌། །བསོད་ནམས་དཔག་མེད་མདོ་རྒྱུད་གཟིགས།། ༈

།བརྩེར་ལྡན་དཔག་མེད་འགྲོ་གཟིགས་པས། །བསོད་ནམས་ཚོགས་ཀྱིས་ངོམས་མི་བགྱི། །ལྷ་ཕྱག་སྐོར་བ་མཎྜལ་སོགས། །རྒྱ་ཆེན་མདོ་ཡི་རྗེས་སུ་ལ་༄༅།
འབྲོངས། །བདེ་གཤེགས་གཟུགས་བརྙན་ཞིག་འཆོས་དང༌། །རས་རིས་ལྡེར་ཚོ་ལུགས་མ་སོགས། །མཆོད་འོས་གཟུགས་བརྙན་ལྕོགས་ཚད་བཞེངས། །དེ་སོགས་བསོད་
ནམས་བསགས་པའི་ཐབས། །དཔག་མེད་མདོ་ཡི་རྗེས་སུ་འབྲོངས། །གཞན་ཡང་དགེ་རྩའི་ཐ་མ་ནི། །དུད་འགྲོའི་སྐྱེ་གནས་གྱུར་པ་ལ། །ཁམ་གཅིག་སྩལ་བའི་དགེ་རྩ་
གསུངས། །ཆུང་ངུ་གྲོག་མ་གཅིག་གཅིག་ལ། །དེ་རང་ཉིད་ཀྱི་ཁམ་གཅིག་གམ། །དེ་བས་ཀྱང་ནི་ཆུང་བ་སྟེ། །སྲོ་མ་ཙམ་མམ་ཉི་ཟེར་རྡུལ། །ཆུ་རྡུལ་མེ་རྡུལ་རྡུལ་ཕྲན་
༣ དང་། །ཤིན་ཏུ་ཆུང་བ་རང་བློ་ལ། །ལྕོགས་ཚད་ཕྲ་རབ་རྡུལ་གྱི་ཚད། །གཟུགས་ཕུང་ཆུང་ངུ་དེ་ཙམ་ལ། །དེ་ཉིད་ཁ་ཡི་ཁམ་གཅིག་སྦྱིན། །བསོད་འབྲས་དེ་ཡང་མི་བསླུ་

གསུངས། །འགྲངས་པར་བྱིན་པ་སྨོས་ཅི་དགོས། །ཕྲ་རགས་བསོད་ནམས་དེ་འདྲ་ན། །གྲོག་སྦུར་ཁམ་གཅིག་སྨོས་ཅི་དགོས། །དེ་བཞིན་ཁྱི་ཕག་བ་གླང་སོགས། །ཇེ་ཆེ་ཇེ་
ཆེའི་ཤུགས་ཀྱིས་ཏེ། །སྟོང་གསུམ་ཙམ་གྱི་གཟུགས་ལྡན་པའི། །སྲོག་ཆགས་དེ་ཙམ་པ་དང་ནི། །དེ་བས་ཆེ་བའང་ཚད་བཟུང་མེད། །དེ་ལྟའི་ཁམ་གཅིག་སྨོས་ཅི་དགོས།
དུད་འགྲོའི་ཟས་སྐལ་མི་གཅིག་པ། །སོ་སོར་བརྗོད་ཀྱིས་མི་ལང་སྟེ། །རྨ་བྱའི་རིགས་ལ་བཙན་དུག་སྦྱིན། །རྟ་ཕྱུགས་རིགས་ལ་རྩྭ་སོགས་སྦྱིན། །ཁྱི་ཕག་རིགས་ལ་བཤང་བ་.bgkiez.zlkdr.lg
སྦྱིན། །ལ་ལའི་དུག་ཆེན་ལ་ལའི་ཟས། །གང་ལ་གང་འཚམས་སྦྱིན་པར་བྱ། །ཡི་དྭགས་ལ་ལའི་རིགས་རྣམས་ལ། །གཏོར་མ་མི་ཟ་ཆུ་སྦྱིན་དགོས། །དེ་ལ་ཁ་ཟས་གཏན་zlg
སྤངས་ལ། །ཆུ་སྦྱིན་བཏང་ཐབས་མི་འདྲ་བ། །སྣ་ཚོགས་ཡོད་དེ་གང་རུང་གི། །སྒོ་ནས་ཆུ་སྦྱིན་རྟག་ཏུ་སྦྱིན། །ཚེ་རིང་ལོངས་སྤྱོད་ཆེ་བ་དང༌། །བསོད་ནམས་ཚོགས་ཆེན་

།རྫོགས་པར་གསུངས། །ལ་ལའི་རིགས་ལ་ཁ་འབར་མའི། །གཏོར་མ་ལ་སོགས་མཆོག་ཏུ་བསྔགས། །ཆགས་པ་མེད་པར་རྒྱུན་དུ་སྦྱིན། །ལ་ལའི་
རིགས་ལ་ལྟོ་སྟོང་ལ། །སུ་རུའི་གཟུངས་ཀྱིས་སྦྱིན་པར་བྱ། །དེ་སོགས་ཡི་དྭགས་གཏོར་མའི་ཚོགས། །ཤེས་ཚད་བསླབས་ལ་སྣ་ཁའི་ཚོགས། །སོ་སོར་མ་འདྲེས་རྟག་ཏུ་
3 སྦྱིན། །དམྱལ་དང་ལྷ་མ་ཡིན་ལ་སོགས། །འབྱུང་པོ་གཏོར་མའི་ཁོངས་སུ་འདུས། །གཞན་ཡང་སྔགས་དྲུག་ཕྱག་རྒྱ་དྲུག །འཇམ་དཔལ་གྱིས་ནི་གང་གསུངས་དང་། །བདུད་
རྩི་འབྱུང་བའི་མདོ་ལས་གསུངས། །མར་མེ་མཛད་དཔལ་ཕྱག་ལེན་སོགས། །ཤེས་ཚད་མ་ཆག་རྒྱུན་ཏུ་བཏང་། །ཕྱོགས་སྐྱོང་བགེགས་སོགས་ཆ་གསུམ་དང་། །དཀྱིལ་འཁོར་
ཕྱི་ནང་སོ་སོ་ཡི། །གཏོར་མ་ལྕོགས་ཚད་གཞུང་བཞིན་བཏང་། །མུ་སྟེགས་འཆལ་པ་ལ་སོགས་པའི། །ལོག་པར་ཞུགས་པ་རྣམས་ཀྱང་ནི། །ཟས་སྐོམ་གོས་ལ་སོགས་པ་

ཡིས། །ཚིམ་པར་བྱ་ཞིང་རྗེས་སུ་བཟུང་། །དུས་ལ་བབ་ན་ཚར་ཡང་བཅད། །ཕག་པ་གསོད་ཕྱིར་གསོ་བ་ལྟར། །རྗེས་སུ་བཟུང་ཕྱིར་ཚར་བཅད་བྱ། །ལོག་འདྲེན་རྣམས་ཀྱང་
གསོ་བྱ་ན། །བདེ་གཤེགས་མདོ་ལས་ངེས་གསུངས་པའི། །མཆོད་འོས་ཞིང་མཆོག་ཅིས་མི་མཆོད། །ནད་པ་རྣམས་ལ་སྨན་ལ་སོགས། །སྦྱིན་ཞིང་ནུས་གྱུར་ནད་གཡོག་བྱ།
རྒྱལ་བ་མཆོད་དང་མཉམ་པར་གསུངས། །དེ་བཞིན་མགོན་མེད་རྣམས་ལ་སྦྱིན། །བཀྲེན་དང་མ་རུངས་རྣམས་ལ་སྦྱིན། །རྒྱལ་པོ་སྲིད་ལས་ཉམས་པ་དང་། །བག་མེད་སྐྱེ་བོས་
རྣམ་སྤངས་ལ། །ཤིན་ཏུ་བརྩེ་བས་ཅི་ནུས་སྦྱིན། །ཕ་མ་རྒན་རྒོན་ལེགས་གསོ་ཞིང་། །ཇི་ལྟར་མཉེས་པའི་རིམ་གྲོས་བསྐྱང་། །ཞིང་མཆོག་བསོད་ནམ་དམ་པར་བཤད། །སློང
བ་པོ་ཡང་འདོད་པའི་ཕྱིར། །བྲོ་པ་གླུ་མཁན་རོལ་མོ་མཁན། །ཟ་བརྒྱན་ཕྱིར་དང་ཁེ་ཕྱིར་སློང་། །མི་རྒོད་རྒྱགས་པས་སློང་ལ་སོགས། །རྒྱལ་པོ་བྱི་ན་སེ་ན་བཞིན། །སྦྱིན་བདག་༔

།སྨད་ཕྱིར་སློང་ལ་སོགས། །སློང་བར་མི་རིགས་ཐམས་ཅད་ལའང་། །མི་རིགས་སྙམ་དུ་ཁྲོ་མི་བྱ། །གང་འདོད་ཅི་འབྱོར་སྤྲོ་བས་སྦྱིན། །ལུང་ལས་
2 ༅།
བསོད་ནམས་ཚོགས་སུ་བཤད། །དེ་སོགས་དམན་ལ་གང་སྦྱིན་དེས། །དཀོན་མཆོག་གསུམ་མཉེས་ཕྱོགས་བཅུ་ཡི། །རྒྱལ་བ་སྲས་དང་བཅས་རྣམས་མཉེས། །དགེ་བའི་བཤེས་
གཉེན་ཀུན་མཉེས་ཤིང་། །ཉན་ཐོས་རང་རྒྱལ་ཚོགས་ཀྱང་མཉེས། །རྣལ་འབྱོར་པ་མཉེས་དགེ་སློང་མཉེས། །ཐེག་མཆོག་ཞུགས་རྣམས་མ་ལུས་མཉེས། །སྙིང་རྗེ་ཅན་རྣམས་
ཐམས་ཅད་མཉེས། །དེ་ཕྱིར་དམན་ལ་གང་བྱིན་དེས། །ཞིང་མཆོག་དམ་པ་ཀུན་མཉེས་པས། །ཞིང་མཆོག་བཟང་ལ་ཕུལ་བའི་མཆོག །ལག་ནས་སྟེར་བ་སྦྱིན་པ་སྟེ། །མི་
མཐུན་སྤོང་བ་ཚུལ་ཁྲིམས་མཆོག །སློང་པ་པོ་དེ་མི་རིགས་ཀྱང་། །ཁྲོ་སྤངས་སྟེར་བ་བཟོད་པའོ། །བརྩོན་འགྲུས་སྦྱིན་སྤྲོ་བར་ཆད་མེད། །མ་ཡེངས་སྟེར་བ་བསམ་གཏན་
p

ཏེ། །མཁས་པ་ཤེས་རབ་འཁོར་གསུམ་དག །མི་མཁས་ཀྱང་ནི་ཕན་ཡོན་ཤེས། །དེ་ལྟར་དགེ་བ་གང་སྤྱོད་ཀྱང་། །དྲན་པ་དང་ནི་ཤེས་བཞིན་གྱིས། །ཟིན་ཚེ་ཕ་རོལ་ཕྱིན་དྲུག་
ཚང་། །དེ་ཕྱིར་ཤེས་བཞིན་མ་ཡེངས་གཅེས། །སྤྱིར་ན་བདེ་གཤེགས་སྙིང་པོ་ཡིས། །འགྲོ་ཀུན་མ་ལུས་ཁྱབ་པ་དང་། །ཆོས་དབྱིངས་མཉམ་པ་ཉིད་ཀྱི་ཕྱིར། །ཞིང་ལ་བཟང་
ངན་མེད་མོད་ཀྱི། །སྣང་ཚོད་ཙམ་དུ་བཟང་ངན་མངོན། །ལ་ལ་བྲ་བོའི་ས་བོན་དག །བཏབ་ཀྱང་བཤའ་མར་མི་སྐྱེ་ཡོད། །ལ་ལ་ཞིང་ལ་ནས་བཟང་མོ། །སོ་ནམ་གཤའ་མར་
མ་བྱས་ཀྱང་། །ཤིན་ཏུ་ལོ་ལེགས་བཟང་པོ་སྐྱེ། །ས་བོན་དངོས་པོ་ཁྱད་མེད་ཀྱང་། །ཞིང་གི་ཁྱད་པར་ཤིན་ཏུ་ཆེ། །བཟང་ཞིང་མེད་ཀྱང་བྲ་ཞིང་ལ། །ས་བོན་དུས་སུ་མ་བཏབ་
ན༑ །ལོ་ཐོག་མེད་པས་དབུལ་པོར་འགྱུར། །འདམ་དུ་ཡོད་ན་ཞིང་བཟང་མཆོག །མེད་ཚེ་བྲ་ཞིང་རང་ལ་བསྟེན། །ཞིང་བཟང་མཆོག་གྱུར་གང་ཞེ་ན། །ཐུབ་པས་མདོ་ལས་

།ངེས་གསུངས་པའི། །དཀའ་ཐུབ་ནགས་ན་གནས་པ་དང་། །རྣམ་དག་ཁྲིམས་ལྡན་དགེ་སློང་དང་། །དེ་མ་རྙེད་ཀྱང་སྡོམ་པ་ཡི། །བྱེ་བྲག་གང་གང་
ཟ| ༄༅།
ལ་གནས་དང་། །བྲམ་ཟེ་རང་གི་ཆོས་གནས་དང་། །ཕ་མ་དང་ནི་རང་ཉིད་ལས། །རེ་ལྟོས་གཞན་མེད་སྐྱེ་བོ་དང་། །བསམ་གཏན་པ་དང་ཆོས་སྨྲ་དང་། །ཉན་ཐོས་རང་སངས་
སྤྱིརྒྱས་རྣམས་དང༌། །རྒྱལ་བ་སྲས་བཅས་ཞིང་གི་མཆོག །དཀོན་མཆོག་གསུམ་པོ་ལ་སོགས་པའི། །ཞིང་མཆོག་མང་པོ་མདོ་ལས་གསུངས། །ལྡན་གྲོལ་ཚང་བ་ཤིན་ཏུ་
བསྔགས། །བསམ་གྱིས་མི་ཁྱབ་ཏིང་འཛིན་ལྡན། །བསོད་ནམས་བསམ་གྱིས་མི་ཁྱབ་གསུངས། །གཞན་ཡང་བླ་མེད་རྒྱུད་ཆེན་ལས། །ཐ་མལ་སྟོང་ཕྲག་བརྒྱ་དག་དང་། །
བྲམ་ཟེ་གཅིག་ཏུ་སྦྱར་བར་བྱ། །དགེ་སློང་དང་ནི་རྡུལ་མེད་དང་། །བྱང་སེམས་ལྡན་དང་ཡེ་ཤེས་ལྡན། །ཐེག་པ་མཆོག་གི་བླ་མ་རྣམས། །སྟོང་ཕྲག་བརྒྱ་བརྒྱའི་འགྱུར་གྱིས་
n

འཕགས། །དེ་ཕྱིར་འཛོམ་དུས་ཞིང་མཆོག་འདམ། །མ་འཛོམ་དུས་སུ་ཞིང་ངན་ཡང་། །སྙིང་རྗེ་བསྐྱེད་དེ་ཕངས་མེད་སྦྱིན། །ཚུལ་ཁྲིམས་དུས་སུ་སྦྱིན་སོགས་ཀྱང་། །བཏང་
སྙོམས་བཞག་ལ་ཁྲིམས་བསྲུང་གཅེས། །དེ་སོགས་ཁེ་སྟོབས་བརྗོད་མི་ལང་། །དྲི་མེད་མདོ་ཡི་རྗེས་སུ་འབྲོངས། །ནུས་ལྡན་འབྱོར་བ་ཕུན་ཚོགས་པས། །ལྷ་མི་ལ་སོགས་མགུ་
བྱའི་ཕྱིར། །མཆོད་སྦྱིན་ཤིན་ཏུ་རྒྱ་ཆེན་བྱ། །ནུས་མེད་རང་གི་བུངས་དང་བསྟུན། །དབེན་པར་བསམ་གཏན་རྣལ་འབྱོར་པས། །འབྱོར་བ་ཕུན་སུམ་ཚོགས་གྱུར་ཀྱང་། །འདུ་
༈ འཛི་སྟོན་མོ་ལ་སོགས་སྤོངས། །འབྱོར་བ་ཅི་ཡོད་འཕྲལ་དག་བྱ། །ཆོག་ཤེས་ནོར་མཆོག་བཅང་བར་བྱ། །མདོར་ན་དངོས་ཀུན་རྣམ་གཡོ་བས། །ཕྲ་མོ་ཙམ་ཡང་མི་བཟུང་
བཏང་། །ཏིལ་འབྲས་ཙམ་ལ་ཞེན་གྱུར་ཀྱང་། །གཏིང་མཐའ་མེད་པའི་སྡུག་བསྔལ་སྒྲུབ། །གཞན་དོན་གར་ཕན་མ་གཏོགས་པ། །རང་ལ་མཁོ་བའི་འདུ་ཤེས་ཀྱིས། །ཏིལ་འབྲུ་༔

ཟྭ| ༄༅། །ཙམ་ཡང་མི་བཅང་ངོ་། །བདག་གི་ལུས་དང་ལོངས་སྤྱོད་དང་། །དགེ་བ་དུས་གསུམ་ཅི་སྐྱེས་སོགས། །ཏིལ་འབྲུ་ཙམ་ཡང་བདག་འཛིན་མེད།
བརྩེ་བས་འགྲོ་ཀུན་ཕྱིར་གཏོང་ན། །སྦྱིན་པའི་ཕ་རོལ་ཕྱིན་དེར་རྫོགས། །དེ་ལྟའི་བརྩེ་ལྡན་འཛིན་མེད་ཀྱིས། །སྟོང་གསུམ་འཇིག་རྟེན་རབ་གང་བའི། །ཕུན་ཚོགས་འབྱོར་བ་
ཟླ་བསྲེལ་བྱས་ནས། །ཆགས་མེད་སྦྱིན་སྤྱོད་སྐྱེས་བུ་སྟེ། །རང་གི་རྟོག་ངན་བཀག་བྱས་ནས། །རྒྱལ་སྲས་མ་སྨོད་ཁུར་ཆེན་སྡིག །སུས་ཀྱང་མ་ཚོར་བསགས་བྱས་ནས།
ལྕགས་སྲེག་དོང་དུ་ལྷུང་བར་མཆིའོ། །ད་ལྟ་ཨ་པོ་ཐོན་པོར་གདའ། །མ་མཐོང་གཡང་སར་མ་མཆོང་མཛོད། །འཁོར་ཚེ་ཐོག་མེད་དུས་རིང་ནས། །ཏིལ་འབྲས་ཙམ་ཡང་སྟེར་
མ་མྱོང་། །སྟེར་ལ་མ་གོམས་ཐ་ཤལ་ཏེ། །མ་རབས་ངན་རིགས་བླུན་པོ་སྟེ། །དེ་འདྲའི་ངན་རིགས་རྣམས་ཀྱིས་ཀྱང་། །བདེ་གཤེགས་སྙིང་པོས་ཀུན་ཁྱབ་ཕྱིར། །ཕྲ་ནས་སྦྱིན་༔
2

བསླབས་མི་ལོབས་མེད། །སྟེར་མ་མྱོང་གི་ངན་རིགས་དེས། །དང་པོ་ལག་པ་གཡས་གཡོན་བསླབ། །ལོབས་ཚེ་རང་གི་གཅེས་ཕྲུག་དང་། །བུ་ཚ་ཕལ་པ་རྣམས་དང་ནི། །ཕ་
མ་རྒན་རྒོན་གཉེན་བཤེས་ཀྱང་། །གང་ན་ཉེ་ཉེ་ཀུན་ནས་ནི། །གོ་རིམ་བཞིན་དུ་བསླབ་པར་བྱ། །དེ་ནས་ཁྱིམ་མཚེས་གྲོང་པ་དང་། །ཡུལ་མི་སྟོང་ཁམས་ཐམས་ཅད་བསླབ།
དེ་དག་ངེས་པར་ལོབས་པའི་ཚེ། །ཤིན་ཏུ་མི་རིགས་དགྲ་ལ་ཡང་། །སྟེར་བར་མི་དཀའ་སླར་སྤྲོར་འགྱུར། །དེ་ཕྱིར་རིམ་གྱིས་བསླབ་པ་གཅེས། །རིམ་གྱིས་མ་དགོས་སྦྱིན་སྤྲོ་
དེ། །ཐོག་མེད་དུས་ནས་ལེགས་གོམས་པའི། །མཐུ་ཡིས་གཅེས་ཀྱང་གཏོང་ཕོད་པའི། །ཡ་རབས་དེ་ལ་ཕྱག་འཚལ་ལོ། །གཞན་ཡང་སྦྱིན་ལ་མ་གོམས་པའི། །ངན་རིགས་
རྣམས་ཀྱིས་འདི་ལྟར་བསླབ། །དང་པོར་ཆུ་ཕོར་གང་ལ་སོགས། །རང་ལ་གང་མོས་ཕྲ་ནས་བསླབ། །གྲོག་མ་རང་གི་ཁམ་གཅིག་དང་། །རིམ་གྱིས་ཁྱི་ལ་ཟན་ཁམ་དང་། །ཕྱེ་

༞། ༄༅། ། སྤར་གང་དང་ཕུལ་གང་དང༌། །བྲེ་གང་ལ་སོགས་རིམ་བསླབས་ན། །ཐ་མར་ལོངས་སྤྱོད་ཀུན་གཏོང་ཡང་། །མི་འཚེར་ཤིན་ཏུ་སྤྲོ་བས་གཏོང་།
མགོ་དང་རྐང་ལག་སོགས་སྟེར་ཡང༌། །ད་ལྟའི་ཆུ་ཕོར་གང་བས་སྤྲོ། །དེ་ཕྱིར་སྦྱིན་ལ་རྣམ་གོམས་ན། །རང་གི་ལུས་སྲོག་བདེ་སོགས་རྣམས། །འགྲོ་བའི་བྲན་དུ་སྟེར་ནུས་
ཎྜཱ་པས། །ཇི་སྲིད་ནམ་མཁའ་གནས་ཀྱི་བར། །གཞན་དོན་འཁོར་དང་འཁོར་བྱེད་ཀྱང་། །སྐྱོ་བར་མི་འགྱུར་ཕྱི་ཕྱིར་སྤྲོ། །དེ་ལ་རྒྱལ་བའི་སྲས་ཞེས་བྱ། །གཞན་དོན་དཀའ་ལས་
མ་ནུས་པས། །སོ་སོའི་བདེ་ས་སྙག་འདོད་རྣམས། །ཉི་ཚེའི་བདེ་བར་གཞོལ་གྱུར་ཕྱིར། །རྒྱལ་བའི་སྲས་ཞེས་ཅི་ཕྱིར་རློམ། །མཆོད་སྦྱིན་གྱི་ལེའུ་སྟེ་བཅུ་པའོ།། །།དེ་ལྟར་
མཆོད་སྦྱིན་བསོད་ནམས་དེ། །ཚུལ་ཁྲིམས་བསླབ་པ་མི་ལྡན་པས། །ཐད་སོའི་འབྲས་བུ་འབྱིན་མོད་ཀྱི། །ཁྲིམས་མེད་སྟོང་གསུམ་གང་བྱིན་པས། །ཁྲིམས་ལྡན་ཁྱི་ལ་ཁམ་
n

གཅིག་མཆོག །ཁྲིམས་མེད་ལོ་རུ་སྦྱིན་བྱས་པས། །ཁྲིམས་ལྡན་ཉིན་གཅིག་སྦྱིན་མཆོག་ཅེས། །ཐུབ་པས་འོད་སྲུང་དག་ལ་གསུངས། །ཚུལ་ཁྲིམས་བསླབ་པ་དང་ལྡན་
པས། །སྦྱིན་སོགས་བསོད་ནམས་མཐའ་དག་འགྲུབ། །དེ་ཕྱིར་ཅི་ནས་ཁྲིམས་ལྡན་བྱ། །སེམས་ཅན་ནུས་པ་བསམ་མི་ཁྱབ། །དེ་ལྟར་སྡོམ་པའང་བསམ་མི་ཁྱབ། །ཤིན་ཏུ་ནུས་
ཆུང་ཤུགས་ལས་ཤེས། །ནུས་ཆེན་ཀྱང་ནི་དེ་བཞིན་ནོ། །དེ་ཕྱིར་ནུས་ཆེན་ནུས་ཆུང་དག །གཉིས་ཀ་བསམ་གྱིས་མི་ཁྱབ་ཕྱིར། །བརྗོད་པར་མི་ནུས་ཀུན་མཁྱེན་གྱི། །སྤྱོད་ཡུལ་
ཁོ་ནར་གྱུར་པར་ཟད། །ཐོགས་མེད་མདོ་ཡི་རྗེས་འབྲངས་ནས། །བསད་པར་མི་ནུས་མི་གསོད་པའི། །སྟག་མི་གསོད་པའི་སྡོམ་པ་ཡོད། །དེ་བཞིན་དྲེད་དང་ཆུ་སྲིན་སོགས།
ཡུལ་ན་མེད་ཅིང་ཡོད་གྱུར་ཀྱང་། །གསོད་པར་མི་འགྱུར་ཕྱོགས་རྣམས་ཀུན། །བསྲུང་བའི་སྡོམ་པ་ཟད་པ་མེད། །དེ་ལྟར་དུད་འགྲོ་ལ་སོགས་པའི། །རེ་རེའི་རིགས་སྲུང་གཉིས་

། གཉིས་རིགས། །གསུམ་དང་བཞི་སོགས་ཅི་ནུས་བསྲུང་། །སྲོག་ཆགས་མཐའ་དག་མི་སོད་པའི། །རྩ་བ་གཅིག་དང་རྩ་བ་གཉིས། །དེ་བཞིན་༄༅།
གསུམ་བཞི་གང་ཐུབ་རྣམས། །སོ་སོའི་ནུས་པ་ཇི་བཞིན་བསྲུང་། །སོ་སོར་ཐར་པའི་སྡོམ་ལ་སོགས། །གོང་དུ་ཞི་བ་ཕྱོགས་གཅིག་སོགས། །སྐབས་སུ་མདོ་ཙམ་གླེང་མོད་
་ཀྱི། །འདིར་ནི་དེ་བས་ཅུང་རྒྱས་ཙམ། །བཟློས་ཤིང་བསྐྱར་ཏེ་གླེང་བ་ལགས། །དབང་པོ་མཐོ་དམན་སྣ་ཚོགས་ཀྱི། །གདུལ་བྱའི་དོན་དུ་བློ་བསྐྱེད་ནས། །ཐེག་པ་ཆེ་ཆུང་མ་
ལུས་ཀྱི། །སྡོམ་པ་མཐའ་དག་མ་ལུས་བསྲུང་། །ཞེ་འདོད་མི་མངའ་བརྩེ་ལྡན་པས། །སྣ་ཚོགས་གདུལ་བྱ་དྲང་དོན་དུ། །སྡོམ་པ་མི་བསྲུང་གང་ཡང་མེད། །མི་བྱ་བ་ནི་ཅུང་
ཟད་མེད། །མུ་སྟེགས་ལམ་ལས་བཟློག་ནས་ནི། །སངས་རྒྱས་ཐེག་ལ་དགོད་པའི་ཕྱིར། །མུ་སྟེགས་སྤྱོད་པའི་ཚུལ་བཟུང་ནས། །མུ་སྟེགས་གྲུབ་པའི་མཐའ་དང་ནི། །དཀའ་

ཐུབ་བརྟུལ་ཞུགས་ལ་སོགས་པ། །མུ་སྟེགས་བསླབ་པ་ཇི་བཞིན་སྤྱད། །དེ་བཞིན་སྐྱེ་བོ་ཕལ་པ་ཡང་། །མདའ་མཁན་ལ་ནི་མདའ་མཁན་དང་། །དེ་བཞིན་འཕོང་ལ་འཕོང་མཁན་
དང་། །བྱ་བ་རྔོན་པ་ལ་སོགས་དང་། ། གླུ་གར་རོལ་མོ་མཁན་ལ་སོགས། །གང་ལ་ཅི་འདུལ་ཚུལ་བཟུང་ནས། །སྲིད་དང་ངན་འགྲོ་ལས་བཏོན་ནས། །ཐེག་གསུམ་གང་ལྟར་
འཁོད་པར་དགོད། །གོང་མའི་གནས་མིན་མ་གཏོགས་པ། །ཅིས་ཀྱང་ཐེག་པ་ཆེ་ལ་དགོད། །གཞན་ཡང་ནང་པའི་བྱེ་བྲག་ནི། །རང་ཉིད་བསླབ་པ་ཀུན་ལྡན་པས། །བསྙེན་
གནས་འདོད་ལ་བསྙེན་གནས་དང་། །དེ་བཞིན་གཏན་ཁྲིམས་ལྔ་པོའི་སྡེ། །ཡོངས་རྫོགས་དང་ནི་ཚངས་སྤྱོད་དང་། །རབ་ཏུ་བྱུང་བ་སྡེ་ལྔའི་ཚོགས། །གང་འདོད་དེ་ལ་དེ་སྦྱིན་
། །བདག་གཞན་ཚུལ་ཁྲིམས་གཙང་བྱའི་ཕྱིར། །སྤང་བྱ་ཁ་ན་མ་ཐོའི་ཚོགས། །ཤེས་པར་བྱས་ལ་ཅི་རིགས་སུ། །སྐབས་དང་བསྟུན་ཞིང་བསྲུང་བར་བྱ། །རང་བཞིན་ཁ་ན་༔

ཟྭ། ༄༅། །མ་ཐོ་དང་། །བཅས་པའི་ཁ་ན་མ་ཐོ་དང༌། །འཇིག་རྟེན་ཁ་ན་མ་ཐོ་གསུམ། །བཤད་མོད་འཇིག་རྟེན་མ་དད་པའི། ། ཁ་ན་མ་ཐོ་གང་ཡིན་དེས།
འཇིག་རྟེན་ལོག་པར་ལྟུང་བའི་ཕྱིར། །ངོ་བོ་ཉིད་ཀྱིས་སྡིག་ལྡན་པས། །རང་བཞིན་ཁ་ན་མ་ཐོར་འདུས། །དེ་ཕྱིར་ཁ་ན་མ་ཐོ་གསུམ། །རང་བཞིན་དང་ནི་བཅས་པར་འདུས།
རང་བཞིན་ངོ་བོ་ཉིད་སྡིག་དེ། །དངོས་པོ་བཟང་རུང་ངན་ཡང་རུང་། །ཀུན་སློང་ངན་པ་ལ་སོགས་པས། །སྡོམ་པ་བླང་རུང་མ་བླངས་རུང་། །ངན་འགྲོར་ལྟུང་བྱེད་གང་ཡིན་
དེའོ། །བཅས་པ་རང་བཞིན་རིམ་པ་དང་། །འཇིག་རྟེན་མ་དད་བསྲུང་བ་དང་། །རྣམ་གཡེང་ལ་སོགས་སྤང་ཕྱིར་བཅས། །བསླབ་བཅས་གང་ཉམས་སྡིག་འགྱུར་ཞིང༌། ། མ་
བཅས་ཉམས་ཀྱང་སྡིག་མི་འགྱུར། །བྱང་ཆུབ་སེམས་དཔའ་ཁམ་ལུང་པ། །ན་བཟའ་དཀར་པོ་སོགས་བཞིན་ནོ། །སོ་སོར་ཐར་པ་རྐྱང་པ་དང་། །བྱང་ཆུབ་སེམས་དཔའི་སྡོམ་པ་

གཉིས། །རང་བཞིན་བརྩི་ལུགས་ཁྱད་པར་ནི། །སོ་སོར་ཐར་པ་རང་དོན་ཙམ། །ཐེག་ཆེན་གཞན་གྱི་དོན་མཐོང་ནས། །ཞེ་འདོད་གཏན་མེད་བརྩེར་ལྡན་ལ། །བཀག་རྣམས་མ་
གནང་གང་ཡང་མེད། །རང་དོན་འཇིགས་པས་མ་ནུས་ན། །དེ་ཉིད་ཐེག་ཆེན་རང་བཞིན་གྱི། ། ཁ་ན་མ་ཐོ་ཆེན་པོར་གསུངས། །སོ་སོར་ཐར་པའི་བཅས་པ་རྣམས། །བར་ཆད་
དྲུག་པོ་ལ་སོགས་པ། །རེས་འགའ་གནང་ཞིང་རེས་འགའ་བཀག །གནང་བའི་དུས་སུ་མ་སྤྱད་དང་། །བཀག་པའི་དུས་སུ་སྤྱད་གྱུར་གཉིས། །ཉེས་ལྟུང་ཁྱད་པར་མེད་པར་
གསུངས། །དགག་བྱ་དགོས་པ་སྤྱི་དང་ནི། །སོ་སོའི་བྱེ་བྲག་གཉིས་སུ་འདུས། །བྱེ་བྲག་ཐད་སོ་ཐད་སོར་བརྩི། །སྤྱིར་ནི་ཆེན་པོའི་བསྟན་པ་དང་། །གཞན་ཡང་ནག་པོའི་བསྟན་
པ་སྟེ། །ཀུན་ནས་ཉོན་མོངས་རྒྱུར་གྱུར་སོགས། །ནག་པོའི་བསྟན་ཡིན་དགག་བྱར་གསུངས། །རྣམ་པར་བྱང་བའི་རྒྱུར་གྱུར་སོགས།།ཆེན་པོའི་བསྟན་ཡིན་དགོས་པར་གསུངས།།✖

།ཞིབ་ཏུ་ལུང་གི་རྗེས་སུ་འབྲངས། །གནང་བཀག་མ་ཤེས་ལོག་པའི་ལམ། །དེ་ཕྱིར་གནང་བཀག་ཤེས་བྱས་ལ། །བདག་གཞན་མ་ཉམས་གཙང་བར་ཟ ༄༅།
བགྱི། །ཡང་རབས་ཐེག་ཆེན་འཁོད་རྣམས་ལ། །སྨོན་པ་དང་ནི་འཇུག་པ་ཡི། །སེམས་བསྐྱེད་སྡོམ་པ་ཕོག་བྱས་ལ། །སྐྱབས་འགྲོ་ལ་སོགས་སྡོམ་པ་ཡི། །ཚུལ་ཁྲིམས་དགེ་བ་
ཆོས་སྡུད་སོགས། །རང་གིས་ཇི་ལྟར་མནོས་པ་བཞིན། །བརྩེ་བས་གང་འདོད་དེ་ལ་དབོག །རང་ཉིད་རྣམ་ཐར་སྐྱོན་མེད་པ། །གཙང་མར་བྱས་ཏེ་རང་ཉིད་ཀྱི། །རྣམ་ཐར་ཇི་
བཞིན་གཞན་ཡང་དགོད། །རང་གིས་ལུང་དང་མི་འགལ་བར། །རྟོགས་ཤིང་སྤྱོད་ཚོད་གཞན་ལ་བཤད། །ལོང་བས་ལོང་བ་མ་ཁྲིད་མཛོད། །བེའུ་སྦྲེལ་གཡང་ལ་ལྷུང་བར་
མཆིའོ། །དེ་ཕྱིར་ལེ་ལོ་མི་བྱ་ཞིང་། །ཕྱི་ནང་ཀུན་ལ་མཁས་པར་བསླབ། །སློབ་ལ་མོས་པར་མ་གྱུར་ན། །ཐོགས་མེད་བྱམས་པ་བསྒྲུབས་པ་བཞིན། །འགྲོ་ལ་སྙིང་བརྩེ་ཪབ་
ཟ

བསྐྱེད་དེ། །རྟོགས་པའི་བཅུད་ལྡན་བླ་མ་མཆོག །མཉེས་པར་གྱིས་ཤིག་གསོལ་བ་ཐོབ། །མན་ངག་སྙིང་པོ་སྒྲིབ་པར་འབུངས། །སྒྲུབ་པ་ཚད་དུ་ཕྱིན་པ་དང་། །སྣ་ཚོགས་ཆོས་
ལ་ཆོས་ཀྱི་མིག །རྣམ་པར་དག་པ་ཐོབ་གྱུར་ནས། །ནམ་མཁའི་མཛོད་ལ་དབང་བྱེད་བཞིན། །སྣ་ཚོགས་ཆོས་ལ་རང་བྱན་ཚུད། །དེ་ཚེ་འགྲོ་བ་ཀུན་དོན་བྱ། །སྔས་ན་བེའུ་སྦྲེལ་
གཡང་ལ་ལྷུང་། །དེ་ལྟའི་རྒྱལ་སྲས་བརྩེར་ལྡན་དེས། །དཀའ་བ་དང་དུ་མ་བླངས་པར། །འགྲོ་དོན་རྒྱ་ཆེན་ཇི་ལྟར་འགྲུབ། །དེ་ཕྱིར་བཀའ་ཡང་དང་དུ་བླང་། །དཀའ་བ་དང་དུ་
བཞེས་པ་ཡང་། །ཕྲན་ཚེགས་དག་ནས་བསླབ་པར་བྱ། །ལྷ་ཕྱག་གཅིག་ཙམ་འཚལ་བའི་ཚེ། །སྐེད་པ་ན་བས་མ་ནུས་ན། །བསམ་པ་འདི་བཞིན་བསྐྱེད་པར་བྱ། ། ག་རེ་བདག་
གིས་ཐོག་མེད་ནས། །མཛོ་གླང་བོང་བུ་ལ་སོགས་ལུས། །བགྲང་གིས་མི་ལང་བླངས་བྱས་ཚེ། །སྐེད་པ་ན་ཡང་དབང་མེད་དུ། །རྡོ་དབྱུག་ལྕག་གིས་འབྲབ་བཞིན་དུ། །སྐད་༔

།ངན་འདོན་པའི་དབང་མེད་པར། །ཇི་ལྟ་བུ་ཡི་ལས་ཁུར་མྱོང་། །དོན་མེད་སྡུག་བསྔལ་འབའ་ཞིག་གོ། །ད་རེས་དོན་ཆེན་མཆོག་བསྒྲབ་ཕྱིར།
སྐེད་པ་ན་བ་ཅིས་མི་སྲོན། །སྙམ་བསམ་རྐེད་པ་ན་གྱུར་ན། །བསྲན་ཞིང་སླར་ཡང་མང་དུ་འབུངས། །དེ་བཞིན་ཁྲུས་སོགས་གྲང་དྲོ་དང་། །བླ་མ་ལ་སོགས་བསྙེན་བཀུར་
ཕྱིར། །དགུན་དག་ཆུ་རབ་བརྒལ་བ་དང་། །ལ་ཆེན་གངས་སོགས་བགྲོད་པ་དང༌། །ཚད་པས་གདུང་བཞིན་འགྲོ་འདུག་དང་། །སྡུག་བསྔལ་དཀའ་ལས་འབད་དགོས་དང་། །
གཞན་ཡང་སྣ་ཚོགས་དགེ་སྤྱད་ཕྱིར། །སྣད་དང་ལུས་སྲོག་འབྲལ་སོགས་དང་། ཡུན་རིང་ཚེ་མཐར་ཐུག་གི་བར། །བྱུར་ཆེན་ཐོག་ཏུ་ལྷུང་གྱུར་ཀྱང་། །ཚེ་འདིར་མ་ཟད་སྐྱེ་
གཞན་དུའང་། །དམྱལ་སོགས་སྡུག་བསྔལ་བཟོད་བྱ་ཞེས། །ཐུབ་པས་མདོ་ལས་གསུངས་གྱུར་ན། །ཚེ་འདིར་ལུས་སྲོག་ཟད་ཀྱི་བར། །བདག་གཞན་ཐམས་ཅད་གཏན་བདེའི་g
D

ཕྱིར། །བྱུར་ཆེན་ཁུར་བ་ཅིས་མི་ཐེག །གཏན་གྱི་བྱུར་ཡང་ཁུར་བྱ་ན། །ཚ་གྲང་ན་ཚ་ལྟོགས་འཁྱགས་སོགས། །སྡུག་བསྔལ་ཕྲན་ཚེགས་ཅིས་མི་བཟོད། །སྔོན་ཆད་བཟོད་པ་
མ་བསྒོམས་པས། །དབང་མེད་སྡུག་བསྔལ་ཟད་མེད་མྱོང་། །གཞན་ཕན་དགེ་བ་གང་སྤྱོད་ཀྱང་། །མི་ནུས་ཚེ་ན་དེ་བཞིན་དུ། །བསམས་ཤིང་བསྲན་ཏེ་སླར་འབད་བྱ། །དོན་ལ་
འཕྲག་འཕྲིག་ཆུད་པའི་མིས། །འདི་ལྟར་བུ་ཡང་བསམ་བཞིན་འབད། །ཆོས་ཀུན་བདག་མེད་སྟོང་པ་ལ། །བདེ་དང་སྡུག་བསྔལ་ག་ལ་སྲིད། །གློ་བུར་ནས་ནི་གློ་བུར་ལ།
སྡུག་བསྔལ་བྱུང་ཡང་བསྲན་པས་ཆོག །ཆོས་ཀུན་སྒྱུ་མ་ལྟ་བུ་དང་། །རྨི་ལམ་གཟུགས་བརྙན་བྲག་ཆ་དང་། །སྨིག་རྒྱུ་དྲི་ཟའི་གྲོང་ཁྱེར་ལ། །སུ་ཞིག་སྡུག་ཅིང་སུ་ཞིག་
མཚེར། །ཚུགས་དང་མི་ཚུགས་ཅི་ཞིག་ཡོད། །ཀྱེ་མ་ཐོག་མེད་དུས་རིང་ནས། །བག་ཆགས་ལོག་པར་འཐས་པ་ཡིས། །བདག་གཞན་ཀུན་འཚེང་ལམ་མཆོག་ཕྱིར། །སྡུག་༔

།བསྔལ་བསྲན་པར་མ་བཟོད་འགྱོད། །གཞན་ཡང་རྒྱལ་སྲས་བརྩེར་ལྡན་ལ། །ངན་སྨྲས་ཟེར་དང་གཤེ་སོགས་དང་། །བརྡེག་དང་བཅིང་དང་གསོད་
ལ་སོགས། །བཟོད་པའི་བླ་མར་ཤེས་བྱ་སྟེ། །བྱང་ཆུབ་སེམས་དཔའི་སྤྱོད་འཇུག་ལས། །འདི་དག་བདག་གིས་བསྒྲབས་པས་ན། །དེ་ཕྱིར་བཟོད་པའི་འབྲས་བུ་འདི། །ཐོག་
མར་འདི་ལ་བདར་འོས་གསུངས། །དེ་སོགས་བཟོད་པའི་ཁྱད་པར་རྣམས། །བྱ་བྱེད་དྲི་མས་མ་གོས་པར། །བསྟན་པའི་ལེའུ་ཟུར་གླེང་བཞིན། །འོན་ཀྱང་བཟོད་པ་དེ་ཡང་ནི།
དུས་གཅིག་བསྒོམ་པར་མ་ནུས་ཀྱང་། །ཕྲན་ཚེགས་ཙམ་ནས་སློབ་པ་གཅེས། །ཚིག་ཟུར་དགའ་དང་མི་དགའ་བ། །བག་ཙམ་ཐོས་ཀྱང་དྲན་པ་ཡིས། །ཟིན་པར་བྱ་སྟེ་བཟོད་ལ་
༣ བསླབ། །དེ་བཞིན་ཀུ་རེ་ངག་འཁྱལ་དང༌། །སོར་རྡེའུ་སྣེའུ་བཙིར་ལ་སོགས། །ཀུ་རེ་ཙམ་ནས་བཟོད་ལ་བསླབ། །དེ་ནས་དེ་བས་བག་ཐུ་ཙམ། །དེ་ནས་ཚིག་ངན་བརྡེག་

འཚོགས་སོགས། །བཟོད་པར་རིམ་གྱིས་བསླབ་བྱ་ཞིང་། །གོམས་པར་བྱས་ན་ཐ་མར་ནི། །རླབས་ཆེན་སྡུག་བསྔལ་གང་མྱོང་ཡང་། །ཤིན་ཏུ་བཟོད་ཅིང་སླར་སྤྲོར་འགྱུར།
དེ་ལྟར་རྒྱལ་སྲས་བརྩེར་ལྡན་གྱིས། །མཁའ་མཉམ་འགྲོ་ཀུན་བསྐྱབ་ཆེད་དུ། །མཆོད་སྦྱིན་ལ་སོགས་ཅི་སྤྱོད་ཀྱང་། །ལེ་ལོ་རྒྱུ་སླ་ཞུམ་སེམས་ཀྱིས། །རང་བདེ་ཕྲ་མོའང་མི་
བསྒྲུབ་ན། །གཞན་དོན་རླབས་ཆེན་སྨོས་ཅི་དགོས། །དེ་ཕྱིར་རྒྱལ་སྲས་བརྩེ་ལྡན་གྱིས། །ལེ་ལོ་རྒྱུ་སླ་ཚར་བཅད་ཅིང་། །ཞུམ་པའི་སེམས་ཀྱང་སྤངས་བྱས་ལ། །གོང་དུ་ཟར་
ཟུར་གླེང་བ་ལྟར། །དགེ་སོགས་གཞན་དོན་གང་སྤྱོད་ཚེ། །བྱ་བྲེལ་གཞན་གྱིས་བར་མི་བཅད། །དོ་རེ་བྱ་འོ་དྲོ་རྟིང་བྱ། །ནངས་པར་བྱ་འོ་གནངས་གཞེས་བྱ། །སང་ཕོད་གཞེས་
ཕོད་ལ་སོགས་པ། །ཕྱི་དུས་བདུད་ཀྱི་བར་ཆོད་པས། །བརྩེ་ལྡན་དྲན་པ་ཤེས་བཞིན་གྱིས། །མ་ཡེངས་བྱ་རས་སོ་བྱས་ལ། །ཚོར་མ་ཐག་ཏུ་ཕྱི་ནས་སྤང་། །བཤོས་འཁེངས་ཚོད་༔

།མ་གྲང་ཡང་བཟོད། །བྱ་བ་གཞན་གྱིས་མ་ཆོད་པར། །བསྒྲུབ་པར་ནུས་གྱུར་དེ་འགྲོག་འབད། །དེ་འགྲོག་བསྒྲུབ་པར་མི་ནུས་རྣམས། །དྲོ་རྟིང་ལ་2 ༄༅།
སོགས་ཅི་ནུས་སུ། །ཕྱི་ཤོལ་མི་བྱ་ཅི་མྱུར་མཛོད། །ཆང་ནི་ཉེས་པ་ཀུན་གྱི་གཞི། །མདོ་སྡེ་ཐམས་ཅད་ཀུན་ནས་བཀག །རྡོ་རྗེ་རྩེ་མོ་ལས་ཀྱང་བཀག །རྒྱུད་སྡེ་གཞན་དང་
གཞན་ལས་ཀྱང་། །སློབ་མ་དབང་བསྐུར་ནོད་པའི་ཚེ། །ཉེས་པ་ཀུན་གྱི་རྩ་བ་སྟེ། །ཆང་ནི་རབ་ཏུ་སྤངས་ཞེས་གསུངས། །སྤྱིར་ནི་ཉེས་ལྟུང་གཞི་མོ་ཆང་། །དགོས་སུ་བརྩོན་
འགྲུས་བར་གཅོད་པའི། །ལེ་ལོ་སྙོམ་ལས་བག་མེད་ཀྱིས། །དགེ་སོགས་ཡོན་ཏན་འཕྲོག་པའི་བདུད། །རྣལ་འབྱོར་པ་ཡིས་མ་སྤངས་ན། །ཕྱག་སོགས་ཡན་ལག་བདུན་པ་
༉ དང་། །འཕྲལ་གྱི་ཡི་དམ་བཅོག་པར་བྱེད། །དོ་ནུབ་ར་རོ་བག་མེད་པས། །སང་ནས་འབད་པར་བྱ་ཡིས་ཟེར། །སང་ཡང་བདུད་ཀྱིས་ཆང་བླུད་པས། །ཡང་འབྱམས་ཡང་་ྒུ

འབྱམས་ཆང་ལ་འབྱམས། །དགེ་སྦྱོར་གཙང་མ་ཅི་མ་ཚང་། །བག་མེད་ཁྱིམ་སུན་འབྱིན་ལ་སོགས། །ལུས་ངག་ཡིད་གསུམ་མ་བསྡམས་པས། །ལྷ་ཆོས་དགེ་བ་ཅི་མ་
ཚང་། །མི་དགེ་རྣམ་བཅུ་ལ་སོགས་པའི། །བཀག་པ་ཐམས་ཅད་འཇོལ་ཉོག་བྱེད། །དེ་སོགས་ཆང་གི་ཉེས་དམིགས་རྣམས། །ལྷག་པའི་བསམ་པ་བསྐལ་བ་ཡི། །མདོ་སོགས་
བཤད་པ་གཟིགས་ལ་སྤོངས། །ཅིས་ཀྱང་སྤང་བར་མ་གྱུར་ནའང་། །དམན་ས་བཟུང་ལ་རན་པར་འཐུང་། །གཉིད་ནི་གཏི་མུག་ལེ་ལོའི་བདུད། །ཡོན་ཏན་ཐོབ་ངེས་ཕྱིར་བསྲིང་
བྱེད། །དུས་ཀྱི་ཐམ་ཐུམ་ཁམས་གསོ་ཙམ། །ཤི་ཉལ་རོ་ཉལ་ཕྱུགས་དང་མཚུངས། །གཉིད་ཀྱང་བསླབ་ཏུ་བཏུབ་པར་གསུངས། །དུས་ཤིག་བཙན་བསྲན་མ་ཡིན་པར། །ཨོཾ་མ་
ཎི་པདྨེ་ཧཱུཾ། །ཞེས་པའི་སྙིང་པོ་ལན་བདུན་ནམ། །ཉི་ཤུ་རྩ་གཅིག་བརྒྱ་རྩ་བརྒྱད། །ཉིས་བརྒྱ་སུམ་བརྒྱ་སྟོང་ལ་སོགས། །ཇི་སྲིད་ནུས་པ་དེ་སྲིད་དུ། །རིམ་གྱིས་ལེགས་པར་

།བསླབས་བྱས་ནས། །ནམ་གུང་སྙིང་པོ་སྟོང་བཟླས་ཚོད། །ཇི་སྲིད་གཉིད་ཀྱིས་ཁམས་སོས་བྱེད། །དེ་ཡང་མཚོན་པ་ཙམ་དུ་བས། །གཉིད་ལ་ཅི་
རིགས་སློབ་པའི་ཚད། །རང་རང་ཁམས་དང་བསྟན་ལ་སློབ། །གཉིད་མེད་དེ་སྲིད་དགེ་སྦྱོར་འབད། །དགེ་སྦྱོར་ཁམས་ལ་གནོད་གྱུར་ཀྱང་། །གཉིད་ལ་དགུགས་པར་མི་བྱ་
ཞིང་། །ལུང་མ་བསྟན་གྱི་བྱ་བྱེད་ཀྱིས། །ངལ་གསོ་གཉིད་མེད་དུས་སུ་བསྐྱལ། །དེ་ལྟར་བསླབས་ན་ཐ་མར་ནི། །ཇི་སྲིད་གཉིད་མེད་དེ་སྲིད་ཀྱི། །དགེ་སྦྱོར་ཁམས་ལ་གནོད་མི་
འགྱུར། །དེ་ལྟའི་མན་ངག་མ་བསྐྱངས་ན། །གཉིད་ལ་བདུད་ཀྱིས་གླགས་རྙེད་དེ། །སྲོད་ཀྱི་གཉིད་ཐུམ་སྤྲོ་མོར་འདུག །ཐོ་རངས་འབད་སྙམ་དེ་བས་བྲོ། །སང་ནུབ་གནངས་
ནུབ་ཕྱི་ཕྱིར་ཐུ། །ཐ་མར་བདུད་ཀྱིས་བྱིན་བརླབས་ཏེ། །ཏིང་འཛིན་ལ་སོགས་དགེ་བ་ཡི། །བྱ་བ་དག་ལ་ཞུགས་པའི་ཚེ། །དེ་མ་ཐག་ཏུ་གཉིད་ཀྱིས་ནོན། །ཕྱི་ནས་རང་དབང་ཁ་

མེད་པར་མྱོགས། །འབད་པར་འདོད་ཀྱང་དབང་མེད་དུ། །གཉིད་ཀྱི་དབང་དུ་སོང་བ་ཡིས། །དགེ་སྦྱོར་བཅོག་པའི་བདུད་ཚོགས་འདུ། །གཞན་ཡང་གྲིབ་གནོད་རྣོན་པོ་དང༌།
སྲོག་འཕྲོག་བདུད་དང་མདངས་འཕྲོག་བདུད། །བགེགས་དང་ལོག་འདྲེན་བར་ཆོད་ཚོགས། །གྲོས་བྱས་མེད་པར་བློ་མཐུན་ནས། །པདྨའི་མཚོ་ལ་ངང་པ་བཞིན། །རིང་ན་གནས་
ཀྱང་འདུ་བར་འགྱུར། །དེ་ལྟས་ཅི་ཕྱིར་གཉིད་མི་སྤོང་། །གཞན་ཡང་ཡོན་ཏན་མཐའ་དག་གི། །བར་དུ་གཅོད་པ་རྣམ་མང་སྟེ། །སྐྱིལ་ཀྲུང་ལ་སོགས་མ་ནུས་པར། །དར་ཅིག་
འདི་རང་བདེ་མོར་གདའ། །ཟེར་ཞིང་ཉལ་དང་སྙེས་པ་དང་། །འཕྲེས་དང་གན་ཀྱལ་ཁ་སྦུབ་དང་། །རྐང་ལག་བརྐྱང་ཞིང་བག་མེད་དུ། །གླལ་ཞིང་དོན་མེད་སྣ་ཚོགས་ཚིག ། *
མུ་ཅོར་སྨྲ་ཞིང་དེ་འཕྲོར་བྱིང༌། །དྲན་དང་ཤེས་བཞིན་བག་ཡོད་པས། །འགྲེ་ལོག་སྤྱིའི་ཚུགས་གན་ཀྱལ་སོགས། །གང་ལྟར་བྱས་ཀྱང་མི་ཡེངས་ཤིང་། །བྱང་སེམས་རྣམ་

།གཉིས་གསོ་སོགས་པའི། །ཅི་སྤྱད་གྲོགས་གྱུར་སྐྱེས་བུ་ལ། །འགྲན་པས་བདག་ཉིད་བརླག་པར་བྱེད། །དེ་ཕྱིར་གཞན་ལ་མ་འགྲན་པར། །བག་ལ་༄༅།
མེད་སྤྱོད་རྣམས་ཤིན་ཏུ་གཟོབས། །མ་མཐོང་གཡང་ས་དྲུང་ན་གདའོ། །གཞན་ཡང་དགེ་སྦྱོར་འཕྲོར་བཞག་ནས། །ཟས་ཀྱི་རོ་ལ་ཆགས་པ་ཡིས། །ཇ་སོགས་གཡོས་སྣ་གཟོབ་
3 བྱེད་ཅིང་། །ཟས་དང་སྐོམ་གྱིས་ཉིན་མཚན་འདའ། །དོན་མེད་གོ་ཁའི་གླེང་མོ་ཚོགས། །དར་ཙམ་མི་སྟོ་བྲོད་མོར་གདའ། །ཟེར་ཞིང་འཕྲོ་གཅོད་མ་ཕོད་པས། །ཡང་ཡང་ནར་
མའི་རིགས་ལ་འབྱམས། །དེ་རུ་དགེ་སྦྱོར་འཕྲོག་པའི་བདུད། །ཞུགས་པས་ཇེ་འབྱམས་ཇེ་འབྱམས་ལ། །ཐ་མར་ནངས་ནུབ་ཐམས་ཅད་ཀྱི། །དགེ་སྦྱོར་ཅི་ཡོད་ཐམས་ཅད་
ཤོར། །དལ་འབྱོར་རིན་ཆེན་འདི་རྙེད་ནས། །སྐད་ཅིག་ཙམ་ཡང་དོན་མེད་དུ། །དལ་དུ་འཕངས་ན་ཡུན་རིང་གི། །དགེ་སྦྱོར་ཤོར་བ་གྱོང་རེ་ཆེ། །ད་ལྟ་བྱང་ཆུབ་སེམས་མཆོག་
a

གི། །མཛོད་དུ་གཏེར་ཆེན་སོག་དུས་འདིར། །ཕ་རེ་ཚུ་རེར་ནོར་རྣམས་ཤོར། །ཨ་རེ་ཕངས་ཏེ་རང་གིས་ལན། །སུ་ལའང་གྱོད་ཁ་རྡུང་ས་མེད། །དོན་མེད་སྒྲུང་དང་གཏམ་རྒྱུ་
སོགས། །ཤྭ་དང་མིག་མང་རྒྱན་པོ་དང་། །བྱ་ར་དང་ནི་ལྟད་མོ་སོགས། །བག་མེད་བདུད་གཡོབ་དགེ་སྦྱོར་འཕྲོག །རྒྱལ་སྲས་དྲན་པ་ཤེས་བཞིན་གྱིས། །ཚོར་བྱ་དེ་མ་ཐག་
ཉིད་དུ། །གཅོལ་ཆུང་འདྲ་ཡང་འཕྲོ་བཅད་ལ། །དགེ་སྦྱོར་ཡི་དམ་ཟོལ་གྱིས་ཞུགས། །བསྐལ་པ་སྟོང་གི་བྱ་ར་བས། །ཨོྃ་མ་ཎི་པདྨེ་ཧཱུཾ། ཞེས་པའི་སྙིང་པོ་ལན་གཅིག་ཙམ། །
ངག་ཏུ་བརྗོད་པའི་བསོད་ནམས་མཆོག །ཟ་མ་ཏོག་བཀོད་མདོ་རུ་གསུངས། །བསྐལ་པར་བྱ་ར་དོན་མེད་ཡིན། །དོན་མེད་བྱ་བ་དགར་རེ་རྣམས། །ཐམས་ཅད་ལེ་ལོའི་རྐུན་བུ་
ཡིན། །ཚོར་མ་ཐག་ཏུ་ཨེན་ཙམ་བཞེས། །མ་ཟེར་ཚོར་འགྲོགས་ཧུར་ཐོན་མཛོད། །ལོང་གཏམ་ཀུ་རེ་བཞད་གད་སོགས། །བྲད་དེ་བྲིད་དེ་མང་པོ་ཡིས། །ནམ་ཟླ་ཟད་པ་༔

། མ་ཚོར་རོ། །དྲན་དང་ཤེས་བཞིན་མ་ཡེངས་པར། །བརྩོན་འགྲུས་ལྕག་གིས་རྟག་ཏུ་བྲོབས། །ལེ་ལོའི་དགྲ་བོས་བཟུང་གྱུར་ནས། །ཐར་མེད་དོང་དུ་
ཟ ༄༅།
སྐྱར་བར་མཆིའོ། །མདོར་ན་བྱ་བྱེད་གང་རྩོམ་ཡང་། །དངོས་དང་བརྒྱུད་ནས་སེམས་ཅན་དོན། །ཕན་རླབས་ཆེ་ཆུང་བརྟགས་ཏེ་རྩོམ། །དངོས་སུ་ཕན་རླབས་ཆེར་གྱུར་ལ།
4 བརྒྱུད་ནས་ཆུང་ན་དངོས་ལ་འདམ། །དངོས་སུ་ཕན་རླབས་ཆུང་གྱུར་ཀྱང་། །བརྒྱུད་ནས་ཆེ་ན་དེ་ལ་འདམ། །དངོས་ཕན་བརྒྱུད་གནོད་དངོས་སུ་ནི། །ཕན་གདགས་པར་ནི་ཡོད་
མི་བྱ། །དངོས་སུ་གནོད་ཀྱང་བརྒྱུད་ཕན་ན། །ནད་པ་གཏར་སྲེག་དྲག་བཤལ་བཞིན། །དངོས་སུ་གནོད་པ་བསྐྱལ་བས་ཆོག །དེ་ལྟར་དངོས་བརྒྱུད་ཕན་གནོད་དང་། །ཕན་པ་
ཆེ་ཆུང་ཁྱད་པར་བརྩི། །གནོད་པ་ཆེ་ཆུང་ཡང་དེ་བཞིན། །བརྟགས་ཤིང་ཕན་པ་གར་ཆེ་དང་། །གནོད་པ་གར་ཆུང་དེ་ལ་འབད། །དགེ་སྟོབས་རླབས་ཆེན་མཐོང་གྱུར་ཀྱང་།

རྩོམ་སྙིང་མི་འདོད་སེམས་བྱུང་ན། །ལྟོ་འཕྱེ་ཉལ་བརྩོན་མྱོང་བྱེད་ཅེས། །བྱ་བའི་གདོན་ཡིན་དེ་མ་ཐག །ཤེས་པར་བྱས་ཏེ་ཧུར་བཏོན་ལ། །སླར་ལ་རྒྱ་བསྐྱེད་དྲག་ཏུ་འབད།
བདུད་དེ་སླར་ཞིང་ཡོན་ཏན་གྱི། །གྲོགས་སུ་འོང་བར་ཐེ་ཚོམ་མེད། །སྡོམ་པ་དང་ལྡན་པས་བཟོད་པ་བསྒོམ་ཞིང་ལེ་ལོ་སྤང་བའི་ལེའུ་སྟེ་བཅུ་གཅིག་པའོ།། །།དེ་ལྟར་དགེ་
ཚོགས་དཔག་མེད་དང་། །ཕན་ཡོན་མ་ལུས་ངེས་པར་ནི། །སྐྱེ་ཞིང་རབ་ཏུ་འཕེལ་བའི་རྒྱུ། །ཏིང་ངེ་འཛིན་ལ་རག་ལས་ཤིང་། །ཏིང་འཛིན་དགེ་བའི་ཚོགས་ལས་སྐྱེ། །དེ་ཕྱིར་
དགེ་ཚོགས་དཔག་མེད་དང་། །ཏིང་འཛིན་རྗེས་སུ་འགྲོ་ལྡོག་ངེས། །དེ་ལྟས་ཏིང་འཛིན་མ་བསྒོམས་ན། །ཕལ་ཆེན་མདོ་ལས་གསུངས་པ་བཞིན། །མདོ་མེད་སྤྲ་ཡས་རླུང་དམར་
བཞིན། །དེ་ཕྱིར་ཏིང་འཛིན་ཅི་སྐྱེ་བགྱིས། །སྐྱེས་པ་གོམས་ཤིང་བརྟན་པར་བྱ། །མདོར་ན་དགེ་རྩ་དཔག་མེད་དང་། །ཡོན་ཏན་མཐའ་ཡས་མ་ལུས་རྣམས། །ཏིང་ངེ་འཛིན་གྱིས་

ཟྭ| ༄༅། །སྡུད་པར་བྱེད། །དེ་ལྟའི་ཏིང་འཛིན་ཐོབ་འདོད་པས། །ཐོག་མར་ལུས་སེམས་ལས་རུང་བྱ། །ལུས་སེམས་ལས་སུ་མ་རུང་ན། །བཀོལ་དུ་མ་བཏུབ་
ལུས་སེམས་ཀྱིས། །ཏིང་འཛིན་ཞི་བ་ཇི་ལྟར་འཐོབ། །དེ་ཕྱིར་ཐོག་མར་ལུས་དང་སེམས། །ལས་སུ་རུང་ཕྱིར་ཞི་གནས་བཙལ། །ཞི་གནས་རྙེད་པས་ལུས་དང་སེམས། །ལས་
སུ་རུང་བར་མ་བྱས་ན། །རླུང་ཚུབ་གསེབ་ཀྱི་སྒྲོན་མེ་བཞིན། །ལྷག་མཐོང་ཡད་ཡུད་སྐྱེས་གྱུར་ཀྱང་། །རྣམ་རྟོག་རྣམ་གཡེང་རླུང་ཚུབ་ཀྱིས། །མི་རྟོག་དེ་མ་ཐག་ཏུ་གསོད།
དེ་ཕྱིར་ལུས་སེམས་ལས་རུང་ཕྱིར། །ཐོག་མར་ཞི་གནས་བརྟན་པ་གཅེས། །ཞི་གནས་རང་གི་ངོ་བོ་ནི། །དམིགས་པ་གང་ཡང་རུང་བ་ལ། །སེམས་རྩེ་གཅིག་པ་དེ་ཉིད་དོ།
༉ འཕགས་པ་དཀོན་མཆོག་སྤྲིན་གྱི་མདོ་ལས། ཞི་གནས་ནི་སེམས་རྩེ་གཅིག་པ་ཉིད་དོ། །ལྷག་མཐོང་ནི་ཡང་དག་པར་སོ་སོར་རྟོགས་པའོ། །ཞེས་གསུངས་སོ། །དེ་ལྟར་མདོ་

དང་བླ་མ་ཡི། །མན་ངག་རྣམས་ལས་གང་གསུངས་པའི། །དམིགས་པ་གཏད་ཐབས་དཔག་མེད་ལས། །རང་ཉིད་ཁམས་དང་གང་འཕྲོད་པའི། །དམིགས་པ་གཅིག་ལ་གཏད་
པར་བྱ། །ཁམས་དང་བག་ཆགས་གང་གོམས་དང༌། །གང་འཕྲོད་དེ་ལ་སེམས་བཟུང་བར། །བསླབ་ཕྱིར་བླ་མའི་མན་ངག་ལ། །དབང་ཐོབ་རྣམས་ཀྱིས་གང་འཚམ་བསྟན།
སློབ་དཔོན་འཕགས་པ་ཀླུ་སྒྲུབ་ཀྱིས། །ཤིང་སྡོང་སེམས་འཛིན་བསླབས་པ་ཡི། །གཏམ་རྒྱུད་དང་ནི་མདོ་སྡེ་ལས། །བྱང་ཆུབ་སེམས་དཔའི་ཏིང་འཛིན་ནི། །གཟུགས་སྒྲ་དྲི་རོ་
རེག་བྱ་སོགས། །སྣ་ཚོགས་དངོས་པོ་གང་དང་གང་། །སྣང་གྱུར་དེ་དང་དེ་དག་ཀུན། །མ་ལུས་བྱང་ཆུབ་སེམས་དཔའ་ཡི། །ཏིང་འཛིན་ཡིན་པར་ཤེས་པར་བྱ། །ཞེས་པ་ལ་
སོགས་གསུངས་པའི་ཕྱིར། །རྡེའུ་དང་ཤིང་བུ་ལ་དམིགས་སོགས། །དམིགས་པ་ཐ་དད་བསམ་མི་ཁྱབ། །ཁམས་དང་བསྟུན་པའི་དམིགས་པ་ནི། །འདོད་ཆགས་ཅན་ལ་མི་

ཟྭ། ༄ ༅། །སྡུག་བསྒོམ། །ཞེ་སྡང་ཅན་ལ་བྱམས་པ་བསྒོམ། །གཏི་མུག་ཅན་ལ་རྟེན་འབྲེལ་སོགས། །ཉོན་མོངས་གང་ཆེའི་གཉེན་པོ་བསྒོམ། །རྣམ་པར་རྟོག་
པ་གང་ཆེ་བ། །དེ་ལ་རླུང་གི་གདམས་ངག་བསྒོམ། །དེ་སོགས་མན་ངག་དཔག་མེད་ཀྱང་། །མ་ལུས་ཀུན་ཚང་དགེ་བ་ཡི། །དམིགས་པ་འདི་ནི་མཆོག་ཏུ་བསྔགས། །དབེན་
པའི་གནས་སུ་བདེ་བའི་སྟན། །བསམ་གཏན་ཡན་ལག་ལྔ་བཅས་ཏེ། །བླ་མ་སངས་རྒྱས་བྱང་ཆུབ་སེམས། །དཔག་མེད་ནམ་མཁར་རྣམ་བལྟས་ཏེ། །རྟིང་ནས་བྱང་ཆུབ་སེམས་
བསྐྱེད་ལ། །ཡན་ལག་བདུན་པ་སྔོན་འགྲོ་བས། །རང་གི་སྨིན་མཚམས་ཐད་སོ་ཡི། །ནམ་མཁར་སེངྒེ་པད་ཟླའི་སྟེང་། །གསེར་གྱི་ཁ་དོག་ལྟ་བུ་ཡི། །ཐུབ་དབང་མཚན་དང་
དཔེ་བྱད་ཀྱིས། །བརྒྱན་པ་གསལ་བར་དམིགས་ནས་ནི། །སེ་གོལ་གཏོགས་པ་གཅིག་སྲིད་སོགས། །ཐང་གཅིག་ཡུད་ཙམ་ཚུགས་གྱུར་རམ། །ཇི་སྲིད་ཚུགས་པ་དེ་སྲིད་དུ།
24

མ་ཡེངས་ཏིལ་མར་སྣོད་བཞིན་སྒྲིམ། །སྐད་ཅིག་ཙམ་ཞིག་གནས་ཙམ་གྱིས། །སྐད་ཅིག་བསམ་གཏན་ཐུན་ཞུགས་པའི། །བསོད་ནམས་ཚོགས་ཆེན་ཐོབ་གྱུར་ན། །ཐང་གཅིག་
ཡུད་ཙམ་ཐུན་བཞི་དང་། །ཉིན་མཚན་ལ་སོགས་ཇི་སྲིད་ཡུན། །གནས་པ་དེ་སྲིད་བསོད་ནམས་ཐོབ། །སྐད་ཅིག་སེ་གོལ་གཏོགས་སྲིད་ཡུན། །དེས་ཀྱང་ཏིང་འཛིན་ས་བོན་
ཐེབས། །ཕྱི་མར་ཏིང་འཛིན་རི་རྒྱུད་ཙམ། །རྙེད་འགྱུར་ཐེ་ཚོམ་ཡོད་མིན་པར། །ཐུབ་པས་མདོ་ལས་གསལ་པོར་གསུངས། །རྟོགས་པ་ཆེན་པོའི་མདོ་ལས་ཀྱང་། །ཐང་གཅིག་
བསམ་གཏན་ཐུན་ཞུགས་ན། །ཁམས་གསུམ་གང་བའི་མི་རྣམས་ལ། །སྲོག་བྱིན་པས་ནི་འདི་དོན་ཆེ། །གསུངས་ཕྱིར་ཏིང་འཛིན་སྤྲོ་བྱས་ལ། །རབ་ཏུ་འབད་དེ་བསྒོམ་པར་
བྱ། །ཏིང་འཛིན་དམིགས་པ་ཐམས་ཅད་ལས། །ནུས་ན་མི་རྟོག་ཏིང་ངེ་འཛིན། །མཆོག་དེ་མ་ནུས་གཞན་ལ་འབད། །སྐད་ཅིག་ཙམ་ཡང་མ་བསྒོམས་ཀྱང་། །ཏིང་འཛིན་ཐོས་པ་

།ཙམ་གྱིས་ནི། །འབྲེལ་བཞག་ཕྱི་མར་ངེས་པར་འཕྲད། །སྒོམ་ཆེན་ཕྱོགས་སུ་གུས་པ་ཡིས། །ཕྱག་སོགས་བསྙེན་བཀུར་བྱེད་པའང་དེའོ། །དེ་ལྟར་ཁ་| ༄༅།
ཅི་ནུས་དམིགས་གང་དེ། །མ་ཡེངས་གཏད་ཅིང་གོམས་པ་ན། །དང་པོར་ཤིན་ཏུ་སྦྱངས་པ་ཡི། །ཉམས་འཆར་དེ་ཡིས་སྤྲོ་བར་འགྱུར། །དེ་ནས་རིང་པོར་མི་ཐོགས་པར། །ཞི་
གནས་ཏིང་འཛིན་འཐོབ་པར་འགྱུར། །ཐུན་གྱི་ཐ་མར་ལྷག་མཐོང་བསྒོམ། །བསྒོམ་བྱེད་བལྟས་པས་མ་མཐོང་བ། །དེ་ཉིད་ལྷག་མཐོང་ཡེ་ཤེས་སོ། །མདོ་ལས་ཀྱང་། འགའ་
ཡང་མཐོང་བ་མེད་པ་ནི། །དེ་ཁོ་ན་ཉིད་མཐོང་བའོ། །ཞེས་གསུངས་སོ། །དེས་ཀྱང་སྔར་གྱི་ཞི་གནས་བཞིན། །སྐད་ཅིག་སེ་གོལ་གཏོགས་སྲིད་ཀྱིས། །ལྷག་མཐོང་ས་བོན་
ཐེབས་གྱུར་ཏེ། །ཕྱི་མར་ཡེ་ཤེས་མཐའ་ཡས་པ། །རྙེད་གྱུར་འདི་ལ་ཐེ་ཚོམ་མེད། །ཡང་རབ་ཞི་གནས་ལྷག་མཐོང་གཉིས། །ཐོག་མ་ཉིད་ནས་ཟུང་འབྲེལ་བསྒོམ། །དེ་ལྟ་བུ་ཡི་ ༷

ཞི་གནས་དང་། །ལྷག་མཐོང་ཏིང་འཛིན་མཐུན་རྐྱེན་ནམ། །ཡན་ལག་འཚོགས་པར་མི་ལྡན་ན། །འཁོར་ལོ་མི་ལྡན་ཤིང་རྟའམ། །ཡན་ལག་མེད་པའི་ལུས་བཞིན་དུ། །ཡོན་ཏན་
བྱ་བ་བྱེད་མི་ནུས། །དེ་ཕྱིར་ཡན་ལག་འཚོགས་རྟེན་གཅེས། །མཐུན་རྐྱེན་བསྒྲུབ་དང་འགལ་རྐྱེན་སྤང་། །ཞི་གནས་ཡན་ལག་བསམ་མི་ཁྱབ། །བསྡུ་ན་རྣམ་པ་བརྒྱད་དུ་
འདུས། །མཐུན་པའི་ཡུལ་ན་གནས་པ་དང་། །འདོད་པ་ཆུང་དང་ཆོག་ཤེས་དང་། །བྱ་བ་ངན་པ་སྤང་བ་དང་། །ཚུལ་ཁྲིམས་རྣམ་པར་དག་པ་དང་། །ཟས་ཀྱི་ཚོད་རྣམས་རིག་zlrev.btlkas
.jtr
པ་དང་། །དབང་པོའི་སྒོ་རྣམས་བསྡམས་པ་དང་། །འདོད་སོགས་རྟོག་པ་སྤངས་པའོ། །མཐུན་པའི་ཡུལ་ན་གནས་པ་ནི། །རི་ཁྲོད་ལ་སོགས་དབེན་གནས་ཀྱི། །ཡོན་ཏན་,
དཔག་ཏུ་མེད་པར་ནི། །རྒྱལ་བ་སྲས་བཅས་ཐམས་ཅད་ཀྱིས། །ཟླ་བ་སྒྲོན་མའི་མདོ་དང་ནི། །ཆོས་བཞི་པ་ཡི་མདོ་དང་ནི། །དཀོན་མཆོག་བརྩེགས་པའི་མདོ་ལ་སོགས། །མདོ་

ཁ་| ༄༅། །སྡེ་དུ་མར་ཡང་ཡང་བསྔགས། །སློབ་དཔོན་ཞི་བའི་ལྷ་ལ་སོགས། །སྔོན་གྱི་རྒྱལ་སྲས་མཁས་རྣམས་ཀྱིས། །བསྟན་བཅོས་དུ་མ་རྣམས་སུ་
བསྔགས། །བླ་མ་མི་ལའི་ཞལ་ནས་ཀྱང༌། །ཨེ་མ་རི་ཁྲོད་དབེན་པ་བདེ། །ཞེས་པ་ལ་སོགས་གསུངས་པ་དང་། །དཔལ་ཆེན་པོ་གྭོ་ལོའི་ཞལ་ནས་ཀྱང་། མ་འདུག་དགོན་པར་
སོང་ཞེས་པ་ལ་སོགས་པ་གསུངས་སོ། །འདོད་པ་ཆུང་བ་དངོས་པོ་ལ། །མ་ཆགས་འདོད་པ་མི་བྱེད་པའོ། །ཆོག་ཤེས་ངན་ངོན་ཙམ་གྱིས་ཆོག །བྱ་ངན་ཞིང་ལས་རྟ་ཕྱུགས་
སོགས། །སྨན་དཔྱད་གཟའ་སྐར་གཙུག་ལག་སོགས། །བློ་ནི་རྣམ་པར་གཡེང་བའི་རིགས། །ཐམས་ཅད་སྤངས་ན་བསྒོམ་པའོ། །ཚུལ་ཁྲིམས་རྣམ་པར་དག་པ་ནི། །ཆེན་པོའི་
བསྟན་དང་ནག་པོའི་བསྟན། །རང་བཞིན་བཅས་པའི་ཁྱད་པར་དང་། །དགག་བྱ་དགོས་པའི་བྱེ་བྲག་དང་། །སྡོམ་པ་གསུམ་ལྡན་འདོམ་བརྩིས་པའི། །གནང་བཀག་ས་མཚམས་
2

ཤེས་བྱས་ནས། །ཉོན་མོངས་བག་མེད་ཡེངས་གྱུར་པའི། །འཆལ་བའི་རྒྱུ་སྤང་མ་ཉམས་བསྲུང་། །ཚུལ་ཁྲིམས་རྣམ་པར་མ་དག་ན། །འགྱོད་པས་སེམས་གཡེངས་ཏིང་འཛིན་
མིན། །ཟས་ཀྱི་ཚོད་ནི་ཁམས་དང་བསྟུན། །ཁམས་ལ་ཕན་ན་མི་རྩི་ཡང་། །ཏིང་འཛིན་གྲོགས་སུ་འགྱུར་ཕྱིར་བཟའ། །ཁམས་ལ་གནོད་འགྱུར་རྩི་ཡང་སྤང་། །ཅི་ཕྱིར་ཞེ་ན་
ལུས་སྡུག་པས། །སེམས་སྡུག་བསྔལ་གྱིས་རྣམ་གཡེངས་པས། །ཏིང་འཛིན་སྐྱེ་བའི་བར་དུ་གཅོད། །ལུས་བདེ་བས་ནི་སེམས་བདེ་ཞིང་། །སེམས་བདེ་ཏིང་འཛིན་ལས་སུ་
རུང་། །དེ་ཕྱིར་ལུས་སེམས་བདེ་བྱའི་ཕྱིར། །ཟས་ཀྱི་ཚོད་རིག་ཤིན་ཏུ་གཅེས། །རིན་པོ་ཆེ་ལ་མྱོང་བས་འགྲུབ། །དབང་པོའི་སྒོ་ནི་བསྡམས་པ་ནི། །རྒྱགས་སྤྱོད་བག་མེད་ལ་
སོགས་པའི། །མི་དགེ་གང་འཕེལ་ཐམས་ཅད་སྤང་། །འདོད་པ་ལ་སོགས་རྟོག་པ་ནི། །བདག་གིས་དངོས་གྲུབ་ཐོབ་བོ་ཞེས། །སྐྱེ་བོ་རྣམས་ལ་གྲགས་འདོད་ཕྱིར། །རྫུ་འཕྲུལ་

ཁ་༄༅། །བསྟན་པར་འདོད་སོགས་སོ། །གཞན་ཡང་བདག་ལ་ཕ་རོལ་པོས། །བརྩིས་ཆེར་བྱ་བའི་ཆེད་དུ་ནི། །དངོས་ལ་ཞེན་པ་མེད་པར་རློམ། །སྙིང་རྗེ
བྱང་སེམས་ལྡན་པར་རློམ། །ཏིང་འཛིན་དྲོད་རྟགས་ཐོབ་པར་རློམ། །ཉམས་སམ་མངོན་ཤེས་ཡོད་པར་རློམ། །དེ་སོགས་ཡོན་ཏན་ཀུན་ལྡན་ནས། །གཞན་ལ་གཞོག་ངོམ་སྙན་
དྲུག་ཅུ་
གྲགས་ཕྱིར། །བསྟན་དུ་ཡོད་ན་དགའ་བ་ལ། །སྙམ་པ་ལ་སོགས་རྟོག་པ་སྟེ། །རྣལ་འབྱོར་པ་ཡིས་མ་སྤངས་ན། །བསམ་གཏན་སྒྲིབ་པའི་རྐུན་བུ་ཡིས། །ཚོར་བ་མེད་པར་ཏིང་
ཐམ་
པ་
འཛིན་འཕྲོག །ངས་ནི་འགྱོད་མེད་བརྩོན་འགྲུས་འབུངས། །ཏིང་འཛིན་མེད་པ་ཅི་མ་རུང་། །སྙམ་དུ་ལོག་ལྟ་སྐྱེ་བར་མཆིའོ། །རང་གི་ཉེས་པས་བཤིག་པ་ལ། །ཆོས་ལ་ལོག་
ལྟ་མ་སྐྱེ་མཛོད། །རྡོ་རྗེ་དམྱལ་བར་ལྟུང་བར་མཆིའོ། །གཞན་ཡང་བསམ་གཏན་སྒྲིབ་པ་ནི། །གཉིད་རྨུགས་རྒོད་འགྱོད་ཐེ་ཚོམ་མོ། །གཉིད་ནི་གོ་སླ་རྨུགས་པ་ནི། །ཤེས་པ་མི་
ཁ་

གསལ་རློང་རློང་དེ་འོ། །རྒོད་པ་རྣལ་དུ་མི་ཕེབས་ཤིང་། །སྣ་ཚོགས་ཡུལ་ལ་འཕྲོ་བ་འོ། །འགྱོད་པ་བྱ་བ་མ་ཡིན་པའི། །རྣམ་པ་དེ་ལ་སེམས་གདུང་བ་འོ། །ཐེ་ཚོམ་བསམ་
གཏན་དམིགས་པ་ལ། །ཡིན་སྙམ་མིན་སྙམ་རྩེ་གཉིས་བློ། །རྩ་བ་བྱིང་རྒོད་གཉིས་སུ་འདུས། །དེ་ལྟར་སྒྲིབ་སྐྱོན་ཤེས་བྱས་ལ། །ཐད་སོའི་གཉེན་པོས་བསལ་བར་བྱ། །གཉིད་
ཀྱི་གཉེན་པོར་ཁ་ཟས་དང་། །སྤྱོད་ལམ་དུས་ཚོད་བསླབ་གོམས་བྱ། །བྱིང་དང་རྨུགས་པའི་རྒྱུ་སྤང་ཞིང་། །ལུས་སེམས་ཡང་ཡང་གསེང་བར་བྱ། །རྒོད་པ་དྲན་པའི་ཐག་པ་
ཡིས། །བཟུང་སྟེ་མི་རྟག་བསྒོམ་བྱ་ཞིང་། །ཏིལ་མར་གང་བའི་སྣོད་བཞིན་བསྒྲིམ། །ཡུན་ཐུན་ཡུན་ཐུང་ཡང་ཡང་བསྒྲིམ། །ཞག་འགའ་ལོན་ནས་ཏིང་ངེ་འཛིན། །རྣལ་དུ་མི་
ཕེབས་མི་སྲིད་དེ། །མངོན་སུམ་ཚད་མར་མྱོང་བས་གྲུབ། །འགྱོད་པ་སྣ་ཚོགས་སྒྱུ་མ་དང་། རྨི་ལམ་ལྟ་བུར་བསྟན་པ་ཡི། །མདོ་དང་བསྟན་བཅོས་བླ་མ་ཡི། །མན་ངག་རྗེས་

ཟྭ། ༄༅། ། སུ་དྲན་བྱ་ཞིང་། །སྐྱིད་པ་མི་རྟག་སྡུག་མི་རྟག །སློབ་དཔོན་ཞི་བའི་ལྷས་གསུངས་པ། །གལ་ཏེ་བཅོས་སུ་ཡོད་ན་ནི། །དེ་ལ་མི་དགའ་བྱ་ཅི་
དགོས། །གལ་ཏེ་བཅོས་སུ་མེད་ན་ནི། །དེ་ལ་མི་དགའ་བྱས་ཅི་ཕན། །ཞེས་པ་དང་། གཞན་ཡང་། ཐམས་ཅད་སྟོང་པའི་ཆོས་རྣམས་ལ། །ཐོབ་པ་ཅི་ཡོད་ཤོར་ཅི་ཡོད།
ཅེས་གསུངས་པ་ལ་ཡང་བསམ་པར་བྱའོ། །ཐེ་ཚོམ་གཉེན་པོར་ཏིང་ངེ་འཛིན། །སྟོན་པའི་མདོ་དང་བསྟན་བཅོས་དང༌། །བླ་མའི་མན་ངག་དྲན་པར་བྱ། །བླ་མ་བརྒྱུད་པའི་རྣམ་
ཐར་དང་། །ཡོན་ཏན་དྲན་པས་སྤྲོ་བ་སྐྱེ། །ཀུན་ལ་མཎྜལ་གཏོར་མ་ཡིས། །བར་ཆོད་བསལ་ལ་གསོལ་བ་གདབ། །དེས་ནི་བྱིན་རླབས་ངེས་ཞུགས་ཏེ། །བར་ཆོད་བདུད་སོགས་
རབ་ཞི་ནས། །ངེས་ཤེས་ཡིད་ཆེས་མ་བཅོས་པར། །སྐྱེ་ཞིང་ཁམས་ཀྱང་སོས་པར་བྱེད། །སངས་རྒྱས་སྐུ་གསུམ་ཡེ་ཤེས་ཚོགས། །བྱང་ཆུབ་སེམས་དཔའ་ཐམས་ཅད་ཀྱི།

ཡོན་ཏན་བསམ་ཞིང་ཡིད་ཆེས་བྱ། །རྣལ་འབྱོར་སྒོམ་ཆེན་ཐོས་ཚད་ཀྱི། །ཡོན་ཏན་བསམ་ཞིང་ཡིད་རང་བསྐྱེད། །སྤྱོད་པ་རླབས་ཆེན་མཛད་པ་ཡི། །རྒྱལ་སྲས་མཆོག་ལ་སྤྲོ་བ
བསྐྱེད། །དེས་ཀྱང་བྱིན་རླབས་ཞུགས་གྱུར་ནས། །ངེས་ཤེས་སྐྱེ་སྟེ་ཏིང་འཛིན་འཐོབ། །མདོར་ན་ཏིང་འཛིན་སྐྱེ་བྱེད་ཅིང༌། །སྐྱེས་པ་མི་འཆོར་བརྟན་བྱེད་པ། །དྲན་དང་ཤེས་
བཞིན་བག་ཡོད་པས། །ལེ་ལོ་རྒྱུ་སླར་མ་ཤོར་ན། །བདེ་གཤེགས་སྙིང་པོས་ཀུན་ཁྱབ་ཕྱིར། །ཇི་ལྟའི་ལས་འཕྲོ་མེད་པ་ལའང་། །ཏིང་འཛིན་སྐྱེ་བར་མ་བཀག་སྟེ། །བརྩོན་
༈ འགྲུས་ཅན་གྱི་གང་ཟག་ལ། །ལས་འཕྲོ་མེད་ཀྱང་རྩོལ་བསྒྲུབ་དག །ཤིན་ཏུ་དྲག་པོས་སྐྱེ་བར་བཤད། །བཤེས་གཉེན་ཚད་དང་ལྡན་པ་ལ། །གདམས་ངག་ཚད་ལྡན་མ་འཆུགས་
པས། ། ལེ་ལོ་རྒྱུ་སླས་མ་ཕྲོག་ན། །ཏིང་འཛིན་མི་སྐྱེའི་དོགས་མ་མཆིས། །གཞན་ཡང་ཞི་གནས་བསྒྲུབ་པའི་གྲོགས། །གཞུང་འདིར་གོང་འོག་ཐམས་ཅད་དུ། །ཡང་དང་ཡང་

།དུ་གླེང་བ་ལྟར། །སེར་སྣ་ལ་སོགས་མི་མཐུན་ཕྱོགས། །མཐའ་དག་སྤོང་ཞིང་སྦྱིན་པ་དང་། །ཚུལ་ཁྲིམས་ལ་སོགས་གཉེན་པོའི་ཕྱོགས། །དགེ་རྩ་
དཔག་མེད་མཐའ་དག་བསྒྲབ། །ཉོན་མོངས་སྒྲིབ་པ་རྣམ་སེལ་བའི། །སྒྲོན་མེ་ཡིན་ཕྱིར་ཞི་གནས་གྲོགས། །མགོན་པོ་བྱམས་པའི་ཞལ་ནས་ཀྱང་། །སེར་སྣ་ལ་སོགས་རྟོག་པ་
གང་། །དེ་ནི་ཉོན་མོངས་སྒྲིབ་པར་འདོད། །གསུངས་ཕྱིར་དེ་དག་གཉེན་པོ་རུ། །སྦྱིན་དང་ཚུལ་ཁྲིམས་ལ་སོགས་འབད། །ལྕགས་ནག་མེ་རྡོ་རྩུབ་ཤིང་སོགས། །ཐམས་ཅད་
ཚོགས་ཀྱང་སྤྲ་བའི་ཚོགས། །རློན་པ་ཙམ་གྱིས་མེ་མི་སྲིད། །དེ་བཞིན་ཞི་གནས་ཏིང་འཛིན་ཡང་། །ཡན་ལག་འཚོགས་པར་མི་ལྡན་ན། །ཏིང་འཛིན་འགྲུབ་པ་མ་ཡིན་ནོ། །དེ་
ལྟའི་ཞི་གནས་ཏིང་འཛིན་གྱིས། །རང་སེམས་དབང་དུ་འདུས་གྱུར་ནས། །རྣམ་གཡེང་རླུང་ལ་མི་འཆོར་ཚེ། །ལྷག་མཐོང་ཡེ་ཤེས་སྤར་བར་བྱ། །ལྷག་མཐོང་ཡེ་ཤེས་མ་སྤར་

ན༑ །ལོང་བ་ཇི་ལྟར་བང་འགྱོགས་ཀྱང་། །ལོང་ཁྲིད་མིག་ཅན་མེད་དང་མཚུངས། །མཛོད་ཕུགས་གཏེར་གྱིས་གང་གྱུར་ཀྱང་། །སྒྲོན་མེ་མ་བཏེགས་མི་མཐོང་བཞིན། །ཞི་
གནས་རི་རྒྱུད་ཙམ་གྱི་ཚན། །བསྐལ་པར་གནས་ཀྱང་ལྷག་མཐོང་གི། །ཡེ་ཤེས་མིག་གིས་མ་མཐོང་ན། །ཐར་པའི་ལམ་དུ་འཁྲིད་མི་བྱེད། །སྐྱེ་མཆེད་མུ་བཞི་ལ་སོགས་སུ། །
འཐོམས་ཤིང་ལུས་པ་ཁོ་ནར་ཟད། །དེ་ཕྱིར་ལྷག་མཐོང་སྤོར་བ་གཅེས། །ཞི་གནས་ལ་སོགས་དགེ་བའི་ཚོགས། །མ་ལུས་ལུས་པ་མེད་བཤད་རྣམས། །ལྷག་མཐོང་ཡེ་ཤེས་
བསྐྱེད་ཕྱིར་གསུངས། །སློབ་དཔོན་ཤཱནྟ་དེ་བས་ཀྱང་། །ཡན་ལག་འདི་དག་ཐམས་ཅད་ནི། །ཐུབ་པས་ཤེས་རབ་དོན་དུ་གསུངས། །དེ་ཡི་ཕྱིར་ན་སྡུག་བསྔལ་དག །ཞི་བར་
འདོད་པས་ཤེས་རབ་བསྐྱེད། །གསུངས་ཕྱིར་མ་ལོག་དགུ་ལོག་ནས། །ལྷག་མཐོང་ཡེ་ཤེས་ཅི་སྐྱེ་བགྱི། །ལྷག་མཐོང་མན་ངག་དངོས་གཞི་ནི། །ཞི་གནས་སྐབས་སུ་ཟུར་8

Z ༄ ༅། །གླེང་ཙམ། །བསྟན་ཟིན་འདིར་ཡང་མ་བསྐྱར་ལགས། །ལྷག་མཐོང་བསྐྱེད་པའི་མན་ངག་ནི། །གོང་གི་ཞི་གནས་གྲོགས་བཅས་དང་། །དགེ་བའི་
བཤེས་གཉེན་བསྟེན་པ་དང་། །མང་དུ་ཐོས་པ་བཙལ་བ་དང་། །ཆོས་ལ་ཚུལ་བཞིན་སེམས་པ་དང་། །ཤེས་རབ་འཕེལ་བྱེད་ཚོགས་སོག་སོགས། །མདོར་ན་ཡེ་ཤེས་གང་འཕེལ་
བའི། །བྱ་བའི་ཚོགས་རྣམས་སྒྲུབ་བྱེད་པའོ། །སྤྱིར་ནི་ཤེས་རབ་འབྱུང་བ་ཡི། །རྒྱུ་ནི་རྣམ་པ་གསུམ་དུ་བཤད། །ཐོས་པ་ལས་བྱུང་བསམ་པ་དང་། །དེ་བཞིན་སྒོམ་པ་ལས་བྱུང་
བའོ། །ཐོས་པ་རྐྱང་པ་ལས་བྱུང་བའི། །ཤེས་རབ་ཇི་ལྟར་རྣོ་གྱུར་ཀྱང་། །སྒྲ་སྤྱི་ཙམ་དང་སྒྲ་རང་གི། །མཚན་ཉིད་ཙམ་ལས་མི་རྟོགས་སོ། །ཐོས་པའི་དོན་ལ་བརྟག་དཔྱད་
ཅིང༌། །བསམ་བྱུང་ཤེས་རབ་རྣོ་གྱུར་ཀྱང་། །དོན་སྤྱིའི་རྣམ་པ་ཝལ་ཙམ་ཞིག །རྟོགས་གྱུར་རང་གི་མཚན་ཉིད་མིན། །རང་གི་མཚན་ཉིད་ཇི་ལྟ་བ། །རྣལ་འབྱོར་སྒོམ་བྱུང་ཤེས་8
2

རབ་ཀྱིས། །ལག་པའི་མཐིལ་གྱི་གཏེར་མཐོང་བཞིན། །མིག་སྔར་ཡེར་གྱིས་མངོན་སུམ་དུ། །བལྟས་པ་མེད་ཀྱང་མཐོང་བར་འགྱུར། །སྒོམ་བྱུང་མིག་གིས་གང་མཐོང་དེ།
ཐོས་བསམ་ལྟ་བའི་བློར་མི་ཤོང་། །གང་གིས་མཐོང་བའི་སྒྲ་སྤྱི་དང་། །དོན་སྤྱིའི་རྟོག་ངན་བཀབ་བྱས་ནས། །དོན་མཐོང་སྒོམ་ཆེན་སྐྱེས་བུ་ལ། །རྣམ་གྲངས་དུ་མས་སྨོད་བྱེད་
པའི། །རྣམ་སྨིན་མི་བཟད་ཁུར་བྱས་ནས། །མནར་མེད་གནས་སུ་འོ་རེ་རྒྱལ། །སྤྱིར་ནི་མཐོང་སྣང་བསམ་མི་ཁྱབ། །བློ་ནི་གྲུབ་མཐས་མ་བསྒྱུར་བའི། །རྨོངས་པའི་མཐོང་
ལུགས་དུ་མ་དང་། །གྲུབ་མཐའ་ལོག་པར་སློབ་གྱུར་ཅིང༌། །མུ་སྟེགས་རྟག་ཆད་ལ་སོགས་དང་། །ཚུ་རོལ་མཐོང་བའི་རྨོངས་རྣམས་དང་། །ཕྲ་རབ་རྡུལ་ཆར་མཐོང་སོགས་
པའི། །ཉན་ཐོས་སྡེ་པ་རྣམ་གཉིས་དང་། །བདག་མེད་ཕྱེད་དང་གཉིས་མཐོང་བའི། །རང་སངས་རྒྱས་པའི་གྲུབ་མཐའ་དང་། །ཐེག་པ་ཆེ་ལ་ཞུགས་རྣམས་ལ། །སེམས་ཙམ་༔

༄༅། །རྣམ་གཉིས་དབུ་མ་ཡང་། །སྒྱུ་མ་ལྟ་བུར་སྣང་ཙམ་དང་། །སྣང་སེལ་རབ་ཏུ་མི་གནས་པའོ། །དེ་ལྟར་གྲུབ་མཐའི་བཤག་རལ་རྣམས། །མཁས་པ་
རྣམས་ཀྱིས་རྟག་ཏུ་གླེང་། །རྨོངས་པ་ཁོ་བོའི་སྤྱོད་ཡུལ་མིན། །འདིར་ནི་ཀུ་སཱ་ལི་པ་ཡི། །མཐོང་ལུགས་ལུང་དང་མི་འགལ་བར། །སྒྲུབ་བརྒྱུད་བླ་མའི་གདམས་པ་དང་། །
༗ རང་གི་ཉམས་མྱོང་རྗེས་འབྲངས་ནས། །རྟོགས་ཚད་སྤྲོ་བས་ཕྱོགས་ཙམ་གླེང་། ། བླ་མའི་གདམས་ངག་མ་ལུས་པ། །དགོངས་པ་ལོན་པར་ཐོབ་བྱས་ནས། །སྲིད་པའི་བདེ་
སོགས་མི་མཐུན་ཕྱོགས། །མཐའ་དག་རྒྱབ་ཀྱིས་ངེས་ཕྱོགས་ཏེ། །རང་འདོད་གཏན་མེད་གཞན་ཕན་གྱི། །སྙིང་རྗེ་བྱང་སེམས་ཀྱིས་འཕངས་ལ། །ཤིན་ཏུ་དབེན་པའི་གནས་ཉིད་
༉ དུ། །ཐོག་མར་ཞི་གནས་བཙལ་བར་བྱ། །ཐོག་མར་ཤིན་ཏུ་གསར་བུའི་ཚེ། །སྤྲིན་ཕུང་གསེབ་ཀྱི་ནམ་མཁའ་བཞིན། །སྐད་ཅིག་ཙམ་རེ་གནས་པ་འབྱུང་། །གཞན་དུ་རྣམ་རྟོག་

འབའ་ཞིག་གིས། །གཡེངས་པས་ཤིན་ཏུ་སྡུག་བསྔལ་ཆེ། །སྐད་ཅིག་ཙམ་དེའང་ཕལ་ཆེར་གྱིས། །མི་ཚོར་ཏིང་འཛིན་གཏན་མེད་སྙམ། །དེ་ནས་སེ་གོལ་གཏོགས་སྲིད་ཙམ།
དེ་ནས་ཐང་ཅིག་དེ་ནས་ནི། །ཡུད་ཙམ་དེ་ནས་ཅུང་ཞིག་ཙམ། །དེ་ནས་མི་གཅིག་ཟན་ཟ་ཙམ། ། སྔ་དྲོ་གཅིག་ལ་ཐུན་བཅུ་ཙམ། །ཐུན་ལྔ་ཐུན་གསུམ་གཉིས་སམ་གཅིག །དེ་
ནས་ཕྱི་ཕྲེད་སྲོད་དང་ནི། །ཐོ་རངས་ཐུན་དུ་ལོངས་པའོ། །དེ་ནས་ཉིན་ཞག་ཕྲུག་གཅིག་སོགས། །ཐང་ཅིག་ཡུད་ཙམ་དུས་ཉིད་ནས། །ཤིན་ཏུ་སྦྱངས་པའི་ཉམས་ཤར་ཏེ། །འ་པ་
ད་ནི་ང་ལ་ཡོང་། །ཏིང་ངེ་འཛིན་ཞིག་སྐྱེས་སོ་སྙམ། །ཤིན་ཏུ་དགའ་ཞིང་སྤྲོ་བ་ཡིས། །ཡང་ཡང་བསྒོམ་སྙིང་འདོད་པ་འབྱུང་། །ཁ་ནིང་འགོ་ལ་སྒོམ་འཚེར་བ། །ཇི་ཙུག་ཡིན་
ནམ་སྙམ་པ་འབྱུང་། །དེ་ནས་ཇེ་སྤྲོ་ཇེ་སྤྲོ་ལ། །ཐ་མར་སྒོམ་ལས་མི་འབྲལ་བར། །སྐྲ་ཁམས་ལོག་གིས་དོགས་པ་ཙམ། །འབྱམ་དུ་ཡོད་ན་དགའ་བ་ལ། །སྙམ་པའི་ཉམས་

།ཀྱིས་རང་གི་སེམས། །ལས་སུ་རུང་བར་གྱུར་པ་ཡིས། །གང་ལྟར་འདོད་པ་རང་དབང་ཐོབ། །དཔེར་ན་ཞིང་ས་དུལ་གྱུར་ལ། །ས་བོན་གང་བཏབ་2 ༄༅།
སྨིན་བཞིན་ནོ། །དེ་ལྟར་ཞི་གནས་རྩེ་གཅིག་གིས། །རྟོག་པའི་སྒྲིབ་གཡོགས་དྭངས་པའི་ཚེ། །སྤྲིན་ཕུང་གསེབ་ཀྱི་མཁའ་མཐོང་བཞིན། །ལྷག་མཐོང་ཡེ་ཤེས་ཟུར་མཚོན་
༗ ཙམ། །སེམས་ཉིད་མཁའ་ལྟར་དག་པར་རྟོགས། །སྣ་ཚོགས་ཕྱི་རོལ་དོན་དུ་མེད། །མཁའ་ལ་སྤྲིན་ཚོགས་ཇི་བཞིན་དུ། །སྣ་ཚོགས་རང་གི་སེམས་སུ་ཆོད། །བདེ་སྡུག་སྣ་
ཚོགས་རྨི་ལམ་བཞིན། །སྐྱེ་ཤི་ལ་སོགས་འཁོར་བའི་ཆོས། །སྣ་ཚོགས་མྱོང་བ་དེ་བཞིན་ནོ། །མདོ་སྡེ་ལང་ཀར་གཤེགས་པ་ལས་ཀྱང་། ཇི་ལྟར་བྱིས་པས་རྣམ་བརྟག་པ། །ཕྱི་
རོལ་དོན་གཞན་ཡོད་མིན་པར། །བག་ཆགས་ཀྱིས་ནི་དཀྲུགས་པའི་སེམས། །དོན་ལྟར་སྣང་བ་རབ་ཏུ་སྐྱེ། །ཞེས་གསུངས་པ་དང་། མདོ་སྡེ་ས་བཅུ་པ་ལས་ཀྱང་། ཀྱེ་རྒྱལ་༢
n

བའི་སྲས་དག །ཁམས་གསུམ་པོ་འདི་དག་ནི་སེམས་ཙམ་མོ། །ཞེས་གསུངས་པ་དང༌། གཞན་ཡང་མདོ་དུ་མ་ནས་གསུངས་སོ། །སློབ་དཔོན་ཞི་བ་ལྷའི་ཞལ་ནས་
ཀྱང་། ལྕགས་སྲེག་ས་གཞི་སུ་ཡིས་བྱས། །བུད་མེད་དེ་དག་གང་ནས་བྱུང༌། །ཞེས་གསུངས་པས། མནར་མེད་སེམས་ཅན་དམྱལ་བ་ཡི། །ལྕགས་ཀྱི་ཁང་སྒྲོམ་མེ་འབར་
བ༑ །ལྕགས་རྡོ་རི་བོ་གང་ནས་བླན། །མེ་ཚོགས་རྟེན་འབྲེལ་གང་ནས་བསྒྲུབ། །འགར་བ་སྦུད་པ་ལ་སོགས་པ། །སུ་ཡིན་སུས་བྱས་ལེགས་དཔྱོད་མཛོད། །བསམ་གཏན་ལྷ་ཡི་
གཞལ་མེད་ཁང་། །རིན་ཆེན་རྩིག་པ་ཉམས་དགའ་བ། །རིན་པོ་ཆེ་རྣམས་གང་ནས་བསྒྲུབས། །རྩི་གུ་མཁན་པོ་སུ་ཞིག་ཡིན། །ལྷ་ཡི་ན་བཟའ་འོད་མཛེས་ཤིང༌། །མཉེན་འཇམ་
ཐགས་མཁན་སུ་ཞིག་ཡིན། །དེ་སོགས་སྣང་བ་སྣ་ཚོགས་པ། །སྣ་ཚོགས་ལས་ཀྱིས་རྣམ་པར་བྲིས། །ལས་རྣམས་སྣ་ཚོགས་རྟོག་ལས་གྲུབ། །རྟོག་པ་སེམས་ཀྱི་ཆོ་འཕྲུལ་༔

ཐྭ| ༄༅། །ལོ། །སེམས་ཉིད་མཁའ་ལྟར་ངོས་བཟུང་མེད། །སྒྱུ་མ་ལྟ་བུར་ཉམས་སུ་མྱོང་། །སངས་རྒྱས་ཕལ་པོ་ཆེའི་མདོ་ལས་ཀྱང་། ལས་ཀྱི་རྩ་བ་སེམས་
ཡིན་པས། །སེམས་ཀྱང་སྒྲ་མ་བཞིན་དུ་འདོད། །ཅེས་པ་དང་། ཡང་དེ་ཉིད་ལས། ཞིང་རྣམས་རྒྱ་མཚོ་རྒྱ་ཆེན་མཐའ་ཡས་པ། །རྣམ་དག་ལས་ཀྱི་རྣམ་པ་སྣ་ཚོགས་
༗ གནས། །ཞེས་པ་དང་། ཇི་ལྟར་ས་བོན་ཁྱད་པར་གྱིས། །འབྲས་བུ་སྣ་ཚོགས་འབྱུང་བ་ལྟར། །དེ་བཞིན་ལས་ཀྱི་ཁྱད་པར་གྱིས། །སེམས་ཅན་རྣམས་དང་ཞིང་འབྱུང་ངོ་། །
ཞེས་གསུངས་སོ། །སློབ་དཔོན་དབྱིག་གཉེན་གྱི་ཞལ་ནས་ཀྱང་། མཛོད་ཀྱི་གནས་གསུམ་པ་ལས། དེ་ལ་སྣོད་ཀྱི་འཇིག་རྟེན་གྱི། །གནས་པར་འདོད་པའི་འོག་དག་ན། །རླུང་
གི་དཀྱིལ་འཁོར་རྔམས་སུ་ནི། །ས་ཡ་དྲུག་འབུམ་གྲངས་མེད་དོ། །ཞེས་པ་ལ་སོགས་པ་འབྱུང་བ་ཆེན་པོ་བཞི་ལ་སོགས་པ་རྣམས་ཀྱི་ཉེ་བའི་རྒྱུ་དང་རིང་བའི་རྒྱུ་ཤིན་ཏུ་གསལ་ཆུ

བར་གསུངས་སོ། །ཤེས་རབ་ཀྱི་ཕ་རོལ་ཏུ་ཕྱིན་པ་ལས་ཀྱང་། མཁའ་ལ་རླུང་རྟེན་དེ་ལ་ཆུ་ཡི་ཕུང་པོ་རྟེན། །དེ་ལ་ས་ཆེན་འདི་རྟེན་དེ་ལ་འགྲོ་བ་རྟེན། །སེམས་ཅན་ལས་ལ་སྤྱོད་
པའི་རྒྱུ་ནི་དེ་འདྲ་སྟེ། །ཞེས་གསུངས་པས། སྣོད་བཅུད་གང་ལྟར་སྣང་གྱུར་ཀྱང་། །སེམས་ཀྱི་རྣམ་པ་སྣང་བ་ལས། །ཕྱིར་རོལ་དོན་གཞན་མེད་པར་ཆོད། །རྣམ་པར་རྟོག་པ་
སེམས་ཀྱིས་བྲིས། །རྟོག་པས་སྣ་ཚོགས་ལས་རྣམས་བྲིས། །ལས་ཀྱི་རྣམ་སྨིན་སྣ་ཚོགས་ཀྱིས། །བཟང་ངན་སྣང་བ་སྣ་ཚོགས་པ། །གྲུབ་པ་མངོན་སུམ་ཉིད་དུ་ལྟོས། །དེ་ཕྱིར་
༈ ཕྱི་རོལ་དོན་གཞན་མེད། །སེམས་ཉིད་སྒྱུ་མ་ལྟ་བུ་འོ། །འཇམ་དཔལ་རྣམ་པར་རོལ་པའི་མདོ་ལས་ཀྱང་། གཟུགས་ནི་དབུ་བ་རྡོས་པ་འདྲ། །ཚོར་བ་ཆུ་ཡི་ཆུ་བུར་བཞིན། །འདུ་
ཤེས་སྨིག་རྒྱུ་ལྟ་བུ་སྟེ། །འདུ་བྱེད་ཆུ་ཤིང་སྡོང་པོ་འདྲ། །རྣམ་ཤེས་སྒྱུ་མ་ལྟ་བུ་འོ། །ཞེས་གསུངས་སོ། །མེད་བཞིན་དུ་ནི་ཡོད་ཡོད་ལྟར། །སྣང་ཞིང་ཉམས་སུ་མྱོང་བའི་

ཟྭ། ༄༅། །སེམས། །གཟུགས་སོགས་རྟེན་འབྲེལ་དམིགས་པ་དང༌། །བཅས་པར་སྐྱེ་མོད་དམིགས་མེད་མིན། །མདོ་ལས་ཀྱང་། སེམས་ནི་དམིགས་པ་དང་
བཅས་པར་སྐྱེ་ཡི། དམིགས་པ་མེད་པར་ནི་མ་ཡིན་ནོ། །ཞེས་གསུངས་སོ། །སཱ་ལུ་ལྗང་པའི་མདོ་ལས་ཀྱང་། མིག་དང་གཟུགས་དང་ནམ་མཁའ་ལ་སོགས་པའི་རྟེན་འབྲེལ་
ལས་སེམས་སམ། རྣམ་པར་ཤེས་པ་སྐྱེ་བར་ཞིབ་ཏུ་གསུངས་སོ། །རྣམ་པ་མེད་པར་རྣམ་པ་རུ། །ཤེས་པའི་རྣམ་ཤེས་ག་ལ་སྲིད། རྩུབ་རྟེན་རྩུབ་ཤིང་ལ་སོགས་པ། །ཆ་ཙམ་
མ་ཚང་མེ་མི་སྲིད། །དྲུང་ན་མགོ་དགུའི་སྟག་མེད་པར། །སྟག་ཏུ་འཛིན་པའི་སེམས་མི་སྐྱེ། །དེ་ཕྱིར་ངོ་བོས་མ་སྐྱེས་ཤིང་། །སྒྱུ་མ་ལྟ་བུར་གནས་པའོ། །གང་སྐྱེས་དེ་ནི་
འགག་འགྱུར་གྱི། །གང་ཡང་མ་སྐྱེས་ཅི་ཞིག་འགག །མཁའ་མཉམ་སྐྱེ་འགག་མེད་པར་གནས། །དུས་གསུམ་མཉམ་ཉིད་གཡོས་པ་མེད། །ཤིན་ཏུ་འཇིགས་པའི་འཕྲང་ཆེན་Z

འདིས། །དགའ་རབ་དབང་ཕྱུག་སེམས་གཡོས་ཏེ། །བདུད་ཀྱི་ཇག་པ་བཀྱེ་བྱས་ནས། །རྣལ་འབྱོར་བླ་མར་མི་ལྡན་པའི། །སྙིང་ཐག་ལྕགས་ཀྱུས་བཟུང་གྱུར་ནས། །མ་མཐོང་
༈ གཡང་སར་སྐྱུར་ཉེན་ཆེ། །འདི་ལྟར་རང་སེམས་ནམ་མཁའ་ལྟར། །དུས་གསུམ་མཉམ་ཉིད་གཞི་བྲལ་ལ། །རྒྱུ་འབྲས་རྣམ་སྨིན་གང་གིས་བགོ། །གང་ལ་བགོ་ཞིང་གང་དུ་
སྨིན། །བག་ཆགས་བགོ་གཞི་མ་གྲུབ་པར། །རྒྱུ་འབྲས་རྣམ་སྨིན་མི་འཐད་དོ༑ །དེ་ཕྱིར་དགེ་སྡིག་བླང་དོར་གྱི། །བྱ་བྱེད་མི་དགོས་ཅི་དགར་ཐོང་། །ཟེར་ནས་ཐོག་མར་ཚུལ་
༈ ཁྲིམས་དང་། །དམ་ཚིག་སྡོམ་པ་ཁྱད་དུ་བསད། །བླ་མ་རང་ཡང་མ་གྲུབ་ཅེས། །དང་པོ་བླ་མའི་ཐུགས་དང་འགལ། །དེ་ནས་མཆེད་གྲོགས་རྣམས་ཀྱིས་སྤངས། །ཐ་མ་
སངས་རྒྱས་བསྟན་པ་བསྣུབས། །ལུང་ལས་ཀྱང་། དམ་ཚིག་ཉམས་པའི་རྣམ་སྨིན་གྱིས། །ཡིད་དུ་མི་འོང་སྣ་ཚོགས་འབྱུང་། །ཞེས་གསུངས་པའོ། །དེ་ལྟར་གོལ་བའི་སྒོམ་✖

2 ༄༅། །ཆེན་དེ། །དམ་ཚིག་ཉམས་པའི་རྣམ་སྨིན་གྱིས། །བདུད་ཀྱི་བསླུ་བྲིད་འདི་ལྟ་སྟེ། །ཐེབས་གཅིག་འཛོམ་འཛོམ་ལྟ་བུར་བྲིད། །ཐ་མར་ཅི་བྱས་ཅིར་མ་
བཏུབ། །ད་ནི་གདམས་ངག་མི་བདེན་ཞེས། །ལོག་ལྟ་ཆེན་པོ་སྐྱེས་གྱུར་ནས། །འཆི་ཁར་དམྱལ་བའི་མེ་དོང་གི། །འོད་ཆེན་འབར་བས་སྣ་བསུས་ནས། །གཤིན་རྗེའི་ཞགས་
པས་དབང་མེད་དུ། །སྐད་ངན་རེང་ངེ་ཁྲིད་པར་བྱེད། །ཀྱི་ཧུད་འཁོར་ཚེ་ཐོག་མེད་ནས། །བསོད་ནམས་ལྟག་ཚན་མེད་པས་ལན། །རང་གི་རང་ཕུང་རང་དབང་མེད། །ལས་
འབྲས་གཏིང་ནས་མ་གོ་བས། །རྣམ་སྨིན་ཁྱེར་ཀ་ཙམ་དུ་འཛེམ། །དགེ་སྤྱོད་ཁྱེར་ཀ་ཙམ་དུ་སྤྱོད། །ཀྱེ་མ་རྨོངས་རྣམས་ཇི་ལྟར་དྲང་། །དེ་ཕྱིར་ལས་འབྲས་ཁྱད་གསོད་དེ།
ཀུན་རྫོབ་སྟོན་པའི་སྡེ་སྣོད་རྣམས། །མ་ལུས་ཁྱད་དུ་བསད་པའི་སྡིག །སྨྱོན་པ་ཁ་སྤྱང་པོ་དེ་ཡིས། །མི་ཐེག་བཞིན་དུ་ཁུར་ནས་འགྲོ། །དེ་ཕྱིར་ལས་འབྲས་རྩ་བ་ཡི། །གནད་ལ་ ༷
2

མ་རྨོངས་མཁས་པ་གཅེས། །ཆོས་ཀུན་རང་བཞིན་མ་གྲུབ་ཅིང་། །མཚན་ཉིད་མེད་པའི་མཚན་ཉིད་ཅན། །ངོ་བོ་ཉིད་ཀྱིས་སྤྲོས་མེད་པས། །རྐྱེན་གྱིས་གར་ཡང་ང་བསྒྱུར་དུ་
བཏུབ། །རང་བཞིན་ངོ་བོ་གྲུབ་གྱུར་ན། །རྐྱེན་གྱིས་བསྒྱུར་བས་མི་འགྱུར་ཏེ། །དཀར་འདོད་སོལ་ནག་བྱི་དོར་བཞིན། །དེ་ལྟར་ངོ་བོ་ཉིད་མེད་ཕྱིར། །ཁ་དོག་རང་བཞིན་མ་གྲུབ་
པས། །ནམ་མཁའ་ཤེལ་དང་ནོར་བུ་བཞིན། །རྟེན་འབྲེལ་གང་ལྟར་བསྒྲིགས་དེར་སྣང༌། །མ་རིག་འཁྲུལ་འཁོར་འཁོར་བ་ཡི། །རྟེན་འབྲེལ་སྐྱིད་སྡུག་མངོན་སུམ་སྣང་། །
ཚོགས་ཆེན་ཡེ་ཤེས་རྟེན་འབྲེལ་ནི། །རྟེན་འབྲེལ་ཀུན་ལས་རྣམ་གྲོལ་བར། །དེ་ཉིད་མཆོག་གི་རྟེན་འབྲེལ་དེ། །གནས་མེད་ཡེ་ཤེས་མཆོག་གི་གནས། །འཕོ་དང་འཇིག་པ་མེད་པ་
།རྡོ་རྗེ་ལྟ་བུའི་གནས་ཉིད་ནས། །འགྲོ་བའི་ལོ་ཐོག་སྨིན་པར་བྱེད། །ལེགས་ཉེས་ལས་ཀྱི་སྤོང་ལེན་དག །སྤྱད་པ་ཉིད་ན་གང་ནས་ཀྱང་། །འོང་བ་མེད་ཅིང་གང་དུ་ཡང་།

། སོང་མེད་གང་དུའང་གནས་པ་མེད། །མི་འགྱུར་གཡུང་དྲུང་རྟག་པའི་ལྷ། །དགོས་འདོད་ཀུན་སྐོང་ཡིད་བཞིན་ལྷ། །ཅིར་ཡང་མ་གྲུབ་ནམ་མཁའི་
ལྷ། །ཅིར་ཡང་སྣང་གསལ་འཇའ་ཚོན་ལྷ། །གང་ཡང་ཞེན་པ་མེད་པ་ལ། །གང་དུའང་སྤྱོད་པ་རྣམ་འབྱེད་པ། །ཤིན་ཏུ་དཀའ་བའི་དགོངས་པས་འཇུག །དཀའ་བ་དཔག་མེད་
སྤྱོད་པ་ལས། །ཡང་དག་རྫོགས་པའི་སངས་རྒྱས་འབྱུང་། །སྤྱོད་ཚེ་རང་བཞིན་ཤེས་པ་ཡིས། །སྤྱད་དང་སྤྱོད་པའི་རློམ་སེམས་མེད། །དམིགས་པ་ཐམས་ཅད་རང་སར་
གྲོལ། །དེ་ཕྱིར་རྟེན་ཅིང་འབྲེལ་འབྱུང་བ། །དེ་ཉིད་སྟོང་པ་ཉིད་དུ་འདོད། །སྟོང་ཉིད་དེ་ཉིད་རྟེན་འབྲེལ་གྱིས། །གང་ལྟར་བསྒྲུབ་པ་དེ་ལྟར་སྣང་། །སྣང་ཙམ་ཉིད་ན་སྟོང་ཉིད་
དོ། །དེ་ཕྱིར་སྐལ་ལྡན་སྒོམ་ཆེན་རྣམས། །རྒྱུ་འབྲས་གནད་ལ་མ་རྨོངས་མཛོད། །སྒོམ་གྱི་ཉ་ག་དེ་ལ་བདོག །བཀའ་བརྒྱུད་བླ་མའི་ཐུགས་མཛོད་ལགས། །སྤྲང་བན་ཞང་གི་ཆུ
ཁ་

སྙིང་གཏམ་ཡིན། ། ཟླ་བ་སྒྲོན་མེའི་མདོ་ལས་ཀྱང་། །གང་ཞིག་རྐྱེན་ལས་སྐྱེས་པ་དེ་མ་སྐྱེས། །དེ་ལ་སྐྱེ་བའི་ངོ་བོ་ཡོད་མ་ཡིན། །རྐྱེན་ལ་རག་ལས་གང་ཚེ་སྟོང་ཉིད་ཡིན།
གང་གིས་སྟོང་ཉིད་ཤེས་ན་བག་ཡོད་བྱོས། །ཞེས་པ་དང་། སློབ་དཔོན་ཀླུ་སྒྲུབ་ཀྱི་ཞལ་ནས། རྟེན་ཅིང་འབྲེལ་བར་འབྱུང་བ་གང༌། །དེ་ནི་སྟོང་པ་ཉིད་དུ་འདོད། །དེ་ཉིད་བརྟེན་
ནས་གདགས་པ་སྟེ། །དེ་ཉིད་དབུ་མའི་ལམ་ཡིན་ནོ། །ཞེས་གསུངས་སོ།།དེ་ལྟའི་འཁོར་འདས་མ་ལུས་ཀྱི། །རྟེན་འབྲེལ་སྒྲིག་དང་རྟེན་འབྲེལ་ལས། །གྲོལ་གྱུར་གཞི་མོ་ཆོས་
དབྱིངས་དེ། །རྐྱེན་ལ་རག་ཕྱིར་རང་བཞིན་གྱིས། །སྐྱེ་བ་མེད་པ་འགག་པ་མེད། །སྐྱེ་འགག་མེད་པའི་ཆོས་ཉིད་དེ། །ཡོད་མེད་གཉིས་དང་གཉིས་མེད་ཀྱི། །སྤྲོས་པ་ཀུན་ལས་
རྣམ་གྲོལ་བའི། །སྤྲོས་བྲལ་ཞེ་ན་རང་ཚིག་འགལ། །སྤྲོས་དང་སྤྲོས་བྲལ་ཁས་ལེན་དག །འགེགས་ཤིང་ཁས་མི་ལེན་པ་ཡི། །གྲུབ་མཐའ་ང་རྒྱལ་དམིགས་མེད་ཉིད། །དེ་ཉིད་སྣུ

།ང་རྒྱལ་ཆེན་པོ་སྟེ། །དེ་ཕྱིར་སྲིད་པའི་ས་བོན་ཐེབས། །ཁས་ལེན་འགེགས་ཤིང་ཁས་མི་ལེན། །སྒྲུབ་པ་དེ་ཉིད་སྐྱེས་བུ་དེ། །ཤིན་ཏུ་ཁས་ལེན་ཆེན་ཟྭ༐ ༄༅།
པོ་སྟེ། །ང་རྒྱལ་ས་བོན་སྙིང་ལ་བཏབ། །ཕྱོགས་བྲལ་འདོད་ཉིད་ཕྱོགས་འཛིན་དེ། །འདོད་དང་མི་འདོད་ཁས་ལེན་དང་། །ཁས་མི་ལེན་ཞེས་སྨྲ་སོགས་ཏེ། །ཚིག་ཏུ་བརྗོད་རུང་
མ་བརྗོད་རུང་། །ཡིན་སྙམ་དེ་ཉིད་འཆིང་བའི་བདུད། །ཡིན་སྙམ་མ་ཡིན་སྙམ་ལ་སོགས། །ལྟོས་ཆོས་སྙམ་དང་བྲལ་བར་འདོད། །སྙམ་བྲལ་འདོད་པ་དེ་ཉིད་ནི། . །དེ་ཡི་འདོད་
པ་ཆེན་པོ་སྟེ། །འདོད་དང་མི་འདོད་གཉིས་འཛིན་གྱི། །ས་བོན་མ་ཚོར་ངང་གིས་ཐེབས། །མ་ཚོར་འཁོར་བར་འཁྱམས་པར་མཆིའོ། །གྲུབ་མཐའ་འདོད་ཕྱིར་གྲུབ་མཐས་
༢ བཅིངས། །ལྟ་བ་འདོད་ཕྱིར་ལྟ་བས་བཅིངས། །སྒོམ་པ་འདོད་ཕྱིར་བསྒོམས་པས་བཅིངས། །སྤྱོད་པ་འདོད་ཕྱིར་སྤྱོད་པས་བཅིངས། །ཀྱེ་མ་མཁས་སུ་རེ་བར་གདའ། །དཔག་༔
n

མེད་བསོད་ནམས་ཚོགས་རྣམས་ཀྱིས། །ལྟག་ཚན་མེད་པའི་སྒྲིན་པོ་དེས། །སྤྲད་སྤྱད་ཙབ་ཙུབ་མང་བ་བཞིན། །རི་དྭགས་རྒྱ་དང་སྦྱར་བའི་བལ། །ཁས་དང་ཁས་མི་ལེན་ལ་
སོགས། །གཉིས་པ་ཀུན་ལས་རྣམ་གྲོལ་ཞིང་། །གཉིས་མེད་དུ་ཡང་མི་གནས་པ། །གནས་མཁན་མེད་ཅིང་མི་གནས་པའང་། །མེད་ཅིང་འདོད་པ་ཀུན་བྲལ་བའི། །སྐྱེས་བུ་
མཆོག་དེ་འཆིང་དོན་མེད། །དེ་ལྟར་ཤེས་པས་ཡེ་ཤེས་མེད། །ཤིང་གཉིས་དྲུད་པའི་མེ་བཞིན་ནོ། །གདོད་ནས་རྣམ་དག་ཡེ་ཤེས་དེ། །རང་སེམས་རིག་པའི་ངོ་བོ་ལ། །སྐྱེས་པ་
མེད་པས་འགག་པ་མེད། །བཅིང་བྱ་མེད་པས་བཅིངས་པ་མེད། །གྲོལ་བྱ་མེད་པས་གྲོལ་བ་མེད། །སེམས་ཉིད་གདོད་ནས་མ་གྲུབ་ཕྱིར། །ཡེ་ཤེས་གདོད་ནས་མ་གྲུབ་པར།
རྒྱུན་ཆད་མ་ཆད་ཇི་ལྟར་བརྩི། །ངོ་བོ་གདོད་ནས་མ་གྲུབ་པར། །སྐྱེ་བ་ཡོད་མེད་སུ་ཞིག་བརྗོད། །དམིགས་མེད་གདོད་ནས་སྟོང་པ་ལ། །དམིགས་དང་མི་དམིགས་སུ་ཞིག་གླེང་།

| ༄༅། ། རྩ་བ་མེད་པའི་ཆོས་ཉིད་ལ། །དངོས་དང་དངོས་མེད་ཇི་ལྟར་སྨྲ། །གདོད་ནས་རྣམ་དག་མཁའ་འདྲ་ལ། །བལྟ་བྱ་ལྟ་བྱེད་མི་དམིགས་ཏེ། །མཐོང་
དང་མ་མཐོང་སུ་ཞིག་སྨྲ། །ཨེ་མ་དེ་ལྟའི་ཆོས་ཉིད་དེ། །དུས་གསུམ་རྒྱལ་བ་མ་ལུས་པའི། །བགྲོད་པ་གཅིག་པའི་གཞལ་མེད་ཁང་། ཟག་མེད་ཀུན་དགའ་ར་བ་དེ།
གཟུགས་སྐུ་རྣམ་གཉིས་འབྱུང་བའི་སྒོ། །གདུལ་བྱ་སྨིན་བྱེད་བདུད་རྩིའི་ཆར། །དགོས་འདོད་ཀུན་སྐོང་ཡིད་བཞིན་གཏེར། །དཔག་བསམ་ཤིང་ལ་ཉེ་རིང་མེད། །བྱམས་དང་
སྙིང་རྗེ་བྱང་ཆུབ་སེམས། །དེ་ཉིད་དེར་སྣང་དེ་ཡང་དེའོ། །ངར་འཛིན་རིག་པ་གློ་བུར་འདི། །གང་ནས་བྱུང་ལ་གང་དུ་སོང་། །གང་ན་གནས་ཤིང་གང་ལྟར་སྣང་། །གདོད་ནས་
ཡང་དག་མཐའ་ལ་གནས། །དེ་ལྟར་ཟབ་དང་རྒྱ་ཆེའི་དོན། །ངེས་རྟོགས་རིག་དང་རྐང་པར་ལྡན། །བདེ་གཤེགས་བྱང་ཆུབ་སྙིང་པོ་སྟེ། །དངོས་དང་དངོས་མེད་ལས་གྲོལ་ཤཱ

།མཐའ་མེད་མུ་མེད་ཞི་བར་མིན། །རྒྱལ་བ་རྒྱ་མཚོའི་ཚོགས་རྣམས་དང་། །བྱང་ཆུབ་སེམས་དཔའ་ཀུན་གྱི་བཅུད། །རྟོགས་ལྡན་བླ་མ་དམ་པ་ལ། །གུས་པས་ཕྱག་
འཚལ་རྗེས་ཡི་རང་། །བདེ་བ་ཆེན་པོའི་ཁང་བཟང་ནས། །ཟག་མེད་བདེ་ཆེན་བདུད་རྩི་འགྱེད། །ཇི་ལྟར་བཅུས་ཤིང་སླར་འཕེལ་བ། །སྐལ་ལྡན་གཏེར་ཆེན་ཞེ་རེ་མནོག །དེ་ལྟ་
བུ་ཡི་ཏིང་འཛིན་འདི། །དཔག་མེད་བསོད་ནམས་ཚོགས་ལས་བྱུང་། །གསང་བ་བླ་མེད་ཐེག་མཆོག་གི། །ཉེ་ལམ་འཇིགས་མེད་བདུད་རྩིའི་རོ། །ཤིན་ཏུ་ཚོགས་བསགས་རྒྱུད་
སྦྱངས་པའི། །སྐལ་ལྡན་འགའ་ཡི་སྤྱོད་ཡུལ་ལས། །ཕལ་གྱི་སྤྱོད་ཡུལ་མིན་པས་འདིར། །ཤིན་ཏུ་སྦས་ཤིང་གསང་བྱས་ནས། །ཐུན་མོང་རྣམས་ལ་ཕན་བྱའི་ཕྱིར། །མཚན་
ཉིད་ཐེག་པའི་ཚུལ་དུ་བཀོད། །ཏིང་ངེ་འཛིན་གྱི་ལེའུ་སྟེ་བཅུ་གཉིས་པའོ།། །།དེ་ལྟར་འཁོར་འདས་ཀུན་གྱི་གཞི། །མེ་ལོང་ལྟ་བུར་གླེང་བ་དེར། །མ་དག་ལས་ཉོན་སྣ་ལྕ

། ༄༅། །ཚོགས་ཀྱིས། །སྣང་བ་མཐོ་རིས་ངན་སོང་དང་། །སོ་སོར་ཐར་པའི་སྡོམ་ལ་སོགས། །ཉན་ཐོས་རང་རྒྱལ་ལམ་འབྲས་བཅས། །ཐེག་པ་ཆེན་པོར་
སེམས་བསྐྱེད་ནས། །བྱང་ཆུབ་སེམས་དཔའི་བསླབ་པ་དང་། །སྤྱོད་པ་སྣ་ཚོགས་གང་གླེང་དང་། །ཏིང་འཛིན་ཞི་གནས་ལྷག་མཐོང་གི། །རྟོགས་པས་ཕྱི་རོལ་དོན་མེད་པར། །
སྣ་ཚོགས་སེམས་སུ་ཆོད་པ་དང་། །སེམས་ཉིད་སྒྱུ་མར་རྟོགས་པ་དང་། །སྒྱུ་མའང་སྒྱུ་མས་སྟོང་པ་ཡི། །དུས་གསུམ་མཉམ་ཉིད་གང་ཡིན་དང༌། །དེ་ལ་ལོག་རྟོག་བཀག་པ་
དང་། །སྐྱེ་བ་མེད་པས་འགག་པ་མེད། །སྐྱེ་འགག་མེད་པར་རྟོགས་པ་དང་། །ཡོད་མེད་གཉིས་དང་གཉིས་མེད་སོགས། །སྤྲོས་པ་ཀུན་ལས་རབ་དབེན་ཞེས། །སྤྲོས་དང་བྲལ་
A བར་རྟོགས་པ་དང་། །ཁས་ལེན་མེད་པར་རྟོགས་པ་དང་། །བསྒོམ་བྱ་སྒོམ་བྱེད་བཟུང་འཛིན་དང༌། །རྟོག་བྱ་རྟོག་བྱེད་ནམ་མཁའ་ལྟར། །རྣམ་པར་དག་པའི་ཡེ་ཤེས་དང་།

ཤིང་གཉིས་དྲུད་པའི་མེ་བཞིན་དུ། །ཡེ་ཤེས་ཉིད་ཀྱང་མེད་ལ་སོགས། །མདོར་ན་གཞི་ལམ་འབྲས་བུ་དང་། །སྲིད་དང་ཞི་བར་གང་བཏགས་དང་། །མཁའ་ལྟར་ཤིན་ཏུ་མཉམ་པ་
ཉིད། །མཉམ་པར་འཛིན་པའི་འདུ་ཤེས་བྲལ། །བརྗོད་དུ་ཡོད་དང་མེད་སོགས་དང་། །ཤིན་ཏུ་བློ་འདས་བསམ་དུ་མེད། །དེ་སོགས་ཤིན་ཏུ་ཟབ་པའི་ཚིག །བརྗོད་དམ་ཁ་རོག་
བསྡད་ཀྱང་རུང་། །ཐམས་ཅད་ཐ་སྙད་ཀུན་རྫོབ་ཙམ། །ཁོ་བོས་གང་སྨྲས་ལས་ཀྱང་དབེན། །ཞེས་སྨྲས་དེ་ཡང་ཐ་སྙད་ཙམ། །ཐམས་ཅད་ཀུན་རྫོབ་འབའ་ཞིག་སྟེ། །སེམས་
ifཅན་རྣམ་རྟོག་སྤངས་ལེན་གྱི། །བློ་ལ་ཅི་ཙམ་ལྕོགས་ལྕོགས་སུ། །རྟོགས་པའི་རི་མོ་བྲིས་པ་དེ། །ཀུན་རྫོབ་ཀུན་རྫོབ་ཀུན་རྫོབ་བོ། །རྨི་ལམ་རྨི་ལམ་རྨི་ལམ་མོ། །སྒྱུ་མ་སྒྱུ་
སྒྱུ་མའོ། །ཤེས་རབ་ཀྱི་ཕ་རོལ་ཏུ་ཕྱིན་པ་ལས་ཀྱང་། མྱ་ངན་ལས་འདས་པ་ཡང་སྒྱ་མ་ལྟ་བུ་རྨི་ལམ་ལྟ་བུའོ། །མྱ་ངན་འདས་པ་བས་ཆེས་ལྷག་པའི་ཆོས་ཞིག་ཡོད་དོ་ཞི་ན། air

ཟ། ༄༅། ། ཡང་སྒྱ་མ་ལྟ་བུ་རྨི་ལམ་ལྟ་བུའོ་ཞེས་གསུངས་སོ། །རྨི་ལམ་ཙམ་དུ་སྤང་བྱ་སྤངས། །རྨི་ལམ་ཙམ་དུ་རྟོགས་བྱ་རྟོགས། །རྨི་ལམ་ཙམ་དུ་བཅིངས་
ལས་གྲོལ། །རྨི་ལམ་ཙམ་དུ་ཆོས་སྐུ་ཐོབ། །རྨི་ལམ་ཙམ་དུ་མཁའ་ལྟར་དག །རྨི་ལམ་ལྟ་བུའི་འཁོར་བ་ལས། །རྨི་ལམ་ལྟ་བུའི་ལམ་བགྲོད་དེ། །རྨི་ལམ་ཙམ་དུ་རྫོགས་
སངས་རྒྱས། །རྨི་ལམ་ཙམ་དུ་གཞན་དོན་མཛད། །མདོར་ན་སྣང་དང་མི་སྣང་དང་། །སྤྲོས་དང་སྤྲོས་མེད་དམིགས་པ་དང་། །དམིགས་མེད་གཉིས་དང་གཉིས་མེད་དང་། །
སྨྲ་རུ་ཡོད་དང་སྨྲར་མེད་སོགས། །ཐམས་ཅད་མ་ལུས་ཀུན་རྫོབ་སྟེ། །ཐ་སྙད་ཙམ་དུ་འོལ་ཚོད་དུ། །ཆོས་ཀྱི་སྐུ་དང་ཆོས་ཀྱི་དབྱིངས། །ཡང་དག་མཐའ་དང་དངོས་པོའི་
གཤིས། །དེ་སོགས་མིང་གི་རྣམ་གྲངས་རྣམས། །སྒྲོ་བཏགས་རྐྱེན་གྱིས་བཏགས་པ་ཡིན། །མཁས་པ་རྣམས་ལ་གང་གྲགས་པའི། །རྣམ་གྲངས་དོན་དམ་བདེན་པ་དང་། །

རྣམ་གྲངས་མ་ཡིན་དོན་དམ་ཞེས། །གཉིས་ཀའི་མིང་དུ་བཏགས་ཙམ་གྱི། །དོན་དམ་ཞེས་སུ་གླེང་བར་ཟད། །ཐ་སྙད་ཀུན་རྫོབ་ཁྱད་པར་ལ། །དོན་དམ་ཞེས་སུ་བཏགས་
ཟད། །དོན་དམ་བདེན་པ་མ་ཡིན་ནོ། །ཀུན་རྫོབ་འཁྲུལ་སྣང་ལ་ལྟོས་ནས། །དོན་དམ་ཐ་སྙད་བཏགས་པར་ཟད། །དོན་དམ་འདི་ཞེས་བློ་ཡུལ་དུ། །གྲུབ་ན་ཇི་ལྟར་ཟབ་གྱུར་
ཀྱང་། །དོན་དམ་བདེན་པ་མ་ཡིན་ནོ། །སློབ་དཔོན་ཞི་བ་ལྷའི་ཞལ་ནས་ཀྱང་། དོན་དམ་བློ་ཡི་སྤྱོད་ཡུལ་མིན། །བློ་ནི་ཀུན་རྫོབ་ཡིན་པར་འདོད། །ཅེས་གསུངས་སོ། །དོན་
དམ་གང་ནས་བཙལ་ཞེ་ན། །བློ་ལས་གཞན་པའམ་བློ་ལས་ཀྱང་། །འདས་པའི་ལྐོག་ན་མོ་ཞིག་ན། །སུས་ཀྱང་མཐོང་བ་མེད་པ་ཞིག །ཡོད་དོ་སྙམ་དུ་མ་སེམས་ཤིག །འོ་ན་
གང་ན་བཞུགས་ཞེ་ན། །ཀུན་རྫོབ་སྣང་བ་སྣ་ཚོགས་པ། །ཀུན་ལ་ཁྱབ་ཅིང་མི་ཕྱེད་བཞུགས། །དེ་ཡི་ཆོས་ཉིད་དེ་ཡིན་ཕྱིར། །ཐ་དད་མ་ཡིན་གཅིག་པའང་མིན། །ཀུན་རྫོབ་དེ་ནི་

།དོན་དམ་མིན། །ཀུན་རྫོབ་ལས་གཞན་དོན་དམ་མེད། །ཀུན་རྫོབ་མ་ཡིན་ཆོས་གཞན་ཞིག །དོན་དམ་བདེན་པ་མ་ཡིན་ནོ། །གཅིག་ན་མེད་ཅིང་
གཅིག་ཤོས་མིན། །མེ་ཡི་མཚན་ཉིད་ཚ་བ་དང་། ། ཆུ་ཡི་མཚན་ཉིད་གཤེར་སོགས་བཞིན། །ཀུན་རྫོབ་སྣང་བ་ཐམས་ཅད་ལ། །དོན་དམ་བདེན་པས་ཁྱབ་མོད་ཀྱི། །མིག་སེར་
༢ ནད་ཀྱིས་བཏབ་པ་བཞིན། །སྣང་ཆ་ཙམ་མཐོང་ལོག་པར་འཁྲུལ། །ཕྱིན་ལོག་སྣང་བའི་སྡོང་པོ་སྐྱེས། །སྡུག་བསྔལ་གཏིང་མཐའ་མེད་པར་འཁོར། །རྟོགས་ལྡན་འཕགས་པའི་
གང་ཟག་རྣམས། །ཀུན་རྫོབ་ཆོས་ཉིད་ཇི་ལྟ་བ། །རྟོགས་བྱར་མ་གྲུབ་ཚུལ་དུ་རྟོགས། །མཁྱེན་བྱར་མ་གྲུབ་ཚུལ་དུ་མཁྱེན། །གཟུགས་སུ་མེད་ཅེས་བྱ་བའི་ཚིག །དམུས་ལོང་
གཅིག་ལ་མཚོན་བྱའི་ཕྱིར། །ཅང་མེད་བར་སྣང་སྟོང་པ་ལ། །ལག་ནོམ་བྱེད་དུ་བཅུག་པའི་ཚེ། །ཇི་ལྟར་འདུག་ཞེས་དྲི་བར་བྱ། །ཅི་ཡང་མི་འདུག་ཟེར་བ་ན། །མེད་པ་དེ་ཉིད་ཁ་

གཟུགས་མེད་ཡིན། །མཁྱེན་བྱེད་བདག་མེད་བདག་འཛིན་མེད། །དེ་ལྟར་མཁྱེན་པའི་འདུ་ཤེས་ཀྱང་། །ཇི་བཞིན་མཁྱེན་པས་མཁའ་ལྟར་དག །དགོངས་པ་ངེས་པར་འགྲེལ་བ་
ཡི། །མདོ་ལ་སོགས་པ་དུ་མ་ནས། །ཐུབ་པ་རྣམས་ཀྱིས་ཀུན་རྫོབ་དང་། །དོན་དམ་གཉིས་སུ་གསུངས་པ་དེ། །ཤིན་ཏུ་དབང་པོ་ཐ་ཤལ་རྣམས། །བརྒྱུད་པའི་རྒྱུ་ལ་དྲང་དོན་
དུ། །ལྡེམ་པོར་དགོངས་ནས་གསུངས་པ་ཡིན། །གཅིག་པའི་སྐྱོན་དང་ཐ་དད་སྐྱོན། །སྤངས་ནས་གཅིག་པ་བཀག་པ་ཡི། །ཐ་སྙད་ཙམ་དུ་མཚོན་བྱས་ནས། །དེ་ཉིད་དང་ནི་
གཞན་དུ་ཡང༌། །བརྗོད་དུ་མེད་པ་ཙམ་སྨྲ་རྣམས། །བསོད་ནམས་ཚོགས་ཀྱི་ལྟག་ཚན་མེད། །ཚིག་རྐྱང་རྣམ་རྟོག་རྐྱང་པ་ཡིས། །ཇི་ཙམ་སྤྱད་ཀྱང་དེ་ཚོད་ལས། །མཚོན་
ཐབས་མེད་པ་ཁོ་ནར་ཟད། །མིག་སེར་ནད་ཀྱིས་བཏབ་པ་ལ། །ནད་མེད་ཞིག་གིས་དུང་མདོག་འདི། །དཀར་པོ་ཡིན་ཞེས་རྒྱུ་མཚན་དག །རྣམ་གྲངས་དུ་མས་བསྟན་༔

།བྱས་ཤིང༌། །ནད་པས་ཀྱང་ནི་བརྟག་དཔྱད་རྣམས། །ཇི་ཙམ་ཞིབ་མོས་བརྟགས་བྱས་ཀྱང་། །རང་གི་མིག་ནད་མ་སེལ་བར། །དཀར་པོའི་རང་༄༅།
མདོག་མཐོང་མི་སྲིད། །སྨན་པ་མཁས་པ་གཅིག་བརྟེན་ནས། །མིག་ནད་སངས་ཀྱི་བསལ་བྱས་ན། །རྒྱུ་མཚན་བརྟག་དཔྱད་གང་ལ་ཡང་། །ལྟོས་པ་མེད་པར་དུང་གི་མདོག
སྐྱུམངོན་སུམ་ཚད་མར་ཅེར་གྱིས་མཐོང་། །བསྐལ་པ་དཔག་མེད་གོང་རོལ་ནས། །བསོད་ནམས་དཔག་མེད་བསགས་བསགས་པས། །ད་ལྟར་དགེ་བའི་བཤེས་གཉེན་ནི། །སྟོང་
པ་སྙིང་རྗེ་མི་ཕྱེད་ཅིང་། །ཕྱིན་ཅི་མ་ལོག་རྟོག་པ་དང་། །བྱིན་རླབས་རྒྱུད་ལ་མངའ་མཛད་པ། །ཚད་ལྡན་རྙེད་ནས་མཉེས་པར་བྱེད། །ཞི་གནས་ལྷག་མཐོང་དབྱེར་མེད་པའི།
▪ གདམས་ངག་གནད་དུ་ཕོག་བྱས་ནས། །ཡེངས་པ་མེད་པའི་བསམ་གཏན་གྱིས། །ཅི་ཞིག་ལྟར་ན་མིག་ནད་བསལ། །དུང་མདོག་དཀར་པོ་ཅེར་གྱིས་མཐོང་། །འ་པ་དཀར་པོ་

འདི་འདྲ་ཞིག །སྔོན་ཆད་སེར་པོར་མཐོང་ནས་འདུག །སྔོན་ཆད་ཀུན་རྫོབ་དོན་དམ་གཉིས། །གཅིག་གམ་ཐ་དད་ལ་སོགས་པའི། །ཙབ་ཙུབ་མང་པོས་འཁྲུལ་ནས་འདུག
ཆོས་ཀྱི་དབྱིངས་ཞེས་གྲགས་པ་དེ། །རང་གི་སེམས་ཀྱི་དབྱིངས་སུ་འདུག །མཁའ་ལྟར་དག་པའི་ཆོས་དབྱིངས་འདིར། །འཐོབ་བྱ་ཐོབ་བྱེད་མེད་པ་ཡིས། །གང་ཡང་འཐོབ་པ་
མེད་པར་ཐོབ། །གང་ཡང་རྟོགས་བྱ་མེད་པར་རྟོགས། །གང་ཡང་བསྒྲུབ་པ་མེད་པར་གྲུབ། །གང་ཡང་མཐོང་པ་མེད་པར་མཐོང་། །འཕགས་པ་ཆོས་ཡང་དག་པར་སྡུད་པའི་
མདོ་ལས་ཀྱང་། འགའ་ཡང་མཐོང་བ་མེད་པ་ནི་དེ་ཁོ་ན་ཉིད་ཀྱི་དོན་མཐོང་བའོ་ཞེས་གསུངས་སོ། །དེ་ལྟ་བུ་ཡི་ཆོས་ཀྱི་དབྱིངས། ། ཡེ་ནས་གཉིས་སུ་མེད་པ་ལ། །གཉིས་མེད་
དུ་ཡང་དམིགས་སུ་མེད། །དེ་ལྟ་བུ་ཡི་ཆོས་དབྱིངས་ལ། །སྔོན་ཆད་བདེན་པ་གཉིས་སུ་བརྟགས། །བདེན་པ་གཅིག་ཀྱང་མི་འདུག་པར། །གཉིས་དང་གསུམ་སོགས་ག་ལ་སྲིད།

།བདེན་པ་གཅིག་ཀྱང་མེད་པའི་ཕྱིར། ། མི་བདེན་པ་ཡང་གཅིག་ཀྱང་མེད། །ཆོས་ཀྱི་དབྱིངས་ཀྱི་རང་བཞིན་དབྱེར་མེད་པར་བསྟན་པའི་མདོ་ལས། ཤཱ་༄༅།
རིའི་བུ་ལ་འཇམ་དཔལ་གྱིས་སྨྲས་པ། བཙུན་པ་ཤཱ་རིའི་བུ་ཁྱོད་ཚུལ་ཁྲིམས་དང་བརྟུལ་ཞུགས་ལ་གནས་པ་དང༌། ནང་དུ་ཡང་དག་འཇོག་ལ་ཞུགས་པ་འདིས་ཅི་ཞིག་དོན་དུ་
ཱ གཉེར། ཤཱ་རིའི་བུས་སྨྲས་པ། འཇམ་དཔལ་བདག་ནི། ཐོབ་པའམ་གྲོལ་བའམ་མངོན་པར་རྟོགས་པ་དོན་དུ་གཉེར་བར་བྱེད་དོ། །འཇམ་དཔལ་གྱིས་སྨྲས་པ། བཙུན་པ་ཤཱ་རིའི་
བུ། ཆོས་གང་ཞིག་ཐོབ་པའམ། གྲོལ་བའམ། རྟོགས་པར་བྱ་བ་དེ་ལྟ་བུ་ཞིག་དམིགས་སམ། ཤཱ་རིའི་བུས་སྨྲས་པ། འཇམ་དཔལ་དེ་དག་དོན་དམ་པར་དམིགས་སུ་མེད་མོད་
། ཀུན་རྫོབ་ཙམ་དུ་ཐོབ་པའམ། གྲོལ་བའམ། མངོན་པར་རྟོགས་པ་ཡོད་དོ། །འཇམ་དཔལ་གྱིས་སྨྲས་པ། བཙུན་པ་ཤཱ་རིའི་བུ། ཁྱོད་ཆོས་ཀྱི་དབྱིངས་ལ་དོན་དམ་པ་ ྨ
2

ཀུན་རྫོབ་གཉིས་སུ་འབྱེད་དམ་ཞེས་གསུངས་སོ། །དཔག་མེད་བསྐལ་པའི་གོང་རོལ་ནས། །བསོད་ནམས་ཚོགས་ཀྱི་ལྟག་ཚན་མེད། །བཤེས་གཉེན་ཚད་ལྡན་མ་རྙེད་
པས། ། གནད་དུ་ཕོག་པའི་གདམས་ངག་མེད། །བླ་མ་བརྒྱུད་པའི་བྱིན་རླབས་མེད། །ཚིག་རྒུམ་བསགས་པས་ང་རྒྱལ་ཞིང་། །རྣམ་རྟོག་རྐྱང་པའི་བརྟག་དཔྱད་ལ། །མི་ཚེ་
འི་རློམ་སེམས་ཀྱིས། །བཤེས་གཉེན་ཚད་ལྡན་མིག་ཅན་ལ། །འདི་ཀུན་ཐོས་པ་མ་བྱས་པའི། །སྒོམ་ཆེན་རྨོངས་པ་ཟེར་ཞིང་སྨོད། །མཛེ་ཐོག་ཏུ་ནི་ཕོལ་མནན་བཞིན།
མིག་སེར་སྟེང་དུ་རྣམ་སྨིན་ཁུར། །དེ་ལྟ་བུ་ཡི་དམུ་རྒོད་ལ། །བདེན་གཉིས་ཟུང་དུ་འཇུག་པའི་དོན། །བསྟན་པར་མི་བྱ་ཤིན་ཏུ་སྦོས། །གལ་ཏེ་དམུ་རྒོད་དེས་ཐོས་ན། །ཤིན་ཏུ་
སྐྲག་དང་སྡིག་བརྟེན་བྱེད། །དད་ལྡན་བླ་མ་ཚད་ལྡན་གྱིས། །གདམས་ངག་ཚད་ལྡན་ཐེབས་གྱུར་ནས། །ནང་དུ་གཤའ་མར་བསྒོམས་བསྒོམས་པའི། །སྐལ་ལྡན་དབང་པོ་

། ཡང་རབ་ལ། །བདེན་གཉིས་ཟུང་དུ་འཇུག་པ་འདི། །གཟིགས་སུ་འབུལ་ལོ་སྐལ་ལྡན་ཀུན། །བདེན་གཉིས་ཟུང་དུ་འབྲེལ་བའི་ལེའུ་སྟེ་བཅུ་གསུམ་༄༅།
པའོ།། །།ཕྱོགས་བཅུའི་བདེ་བར་གཤེགས་པ་རྣམས། །དང་པོར་བྱང་ཆུབ་ཐུགས་བསྐྱེད་ནས། །མཁའ་མཉམ་འགྲོ་བ་ཀུན་དོན་དུ། །ལུས་སྲོག་བུ་དང་ཆུང་མ་སོགས།
གཅེས་པར་འཛིན་པ་ཀུན་བཏང་སྟེ། །གྲངས་མེད་བསྐལ་པར་ཚོགས་བསགས་ནས། །ཆོས་སྐུ་སྤྲོས་བྲལ་མཁའ་ལྟར་རྒྱས། །བྱིན་རླབས་ཡོན་ཏན་ཉི་འོད་ཤར། །སེམས་ཅན་
མོས་པ་སྣ་ཚོགས་ལས། །བསམ་གྱིས་མི་ཁྱབ་ཐ་དད་དུ། །གང་ལ་གང་འཚམས་བདེ་བཀོད་ཅིང་། །བྱིན་རླབས་གནད་ལ་བློ་ཁེལ་བའི། །བརྩོན་འགྲུས་སྙིང་སྟོབས་རབ་འབར་
༉ ཞིང་། །རླབས་ཆེན་སྤྱོད་ལས་སོམ་ཉི་མེད། །དེ་ལྟ་བུ་ཡི་གང་ཟག་རྣམས། །ཚེ་གཅིག་བདེ་ཆེན་དབྱིངས་སུ་བསྐྱལ། །དེ་ནས་གང་ལྟར་སྤྱད་བྱས་ཀྱང་། །སྤྲུལ་པའི་ཕྲིན་ལས་

ཙམ་དུ་བས། །མཚན་ཉིད་ཐེག་པའི་སྤྱོད་པ་ཡིས། །ཐུན་མོང་བ་རྣམས་འདུལ་མཛད་ཅིང་། །ཇི་སྲིད་ནམ་མཁའ་གནས་ཀྱི་བར། །བྱང་ཆུབ་སེམས་དཔའི་སྤྱོད་པ་མཛད། །ནང་
དུ་རྡོར་འཛིན་རྫོགས་སངས་རྒྱས། །རྣམ་པར་སྣང་མཛད་མངོན་པར་བྱང་ཆུབ་པའི་རྒྱུད་ལས་ཀྱང་། འོག་མིན་ཕོ་བྲང་ཉམས་དགའ་བར། །ཡང་དག་སངས་རྒྱས་དེར་སངས་
རྒྱས། །སྤྲུལ་པ་པོ་ནི་འདིར་སངས་རྒྱས། །ཞེས་གསུངས་པ་དང་། ཡང་གསུང་པ། དུས་གསུམ་འབྱུང་བའི་སངས་རྒྱས་ནི། །སྐུ་གསུང་ཐུགས་ཀྱི་རྡོར་འཛིན་གྱིས། །རྡོ་རྗེ་
སྔགས་ལ་རབ་བྱུང་བས། །ཡེ་ཤེས་མཉམ་མེད་ཐོབ་པས་ན། །སྔགས་ཀྱི་སྦྱོར་བ་མཉམ་མེད་པས། །གང་གི་སྟོབས་ཆེན་བདུད་ཀྱི་སྡེ། །ཤཱཀྱ་སེངྒེ་ཚོགས་མཆོག་གི། །ཆེན་པོ་
མི་བཟད་རྣམ་བཅོམ་ནས། །འཇིག་རྟེན་རྗེས་འཇུག་ལ་བརྟེན་ཏེ། །འཁོར་ལོ་བསྐོར་ནས་མྱ་ངན་འདས། །དེ་ཕྱིར་ཤིན་ཏུ་བུ་ཁྱོད་ཀྱིས། །ཐམས་ཅད་མཁྱེན་ཉིད་ཐོབ་པར་མཛོད།། ཤྣུ

༄༅། །ཅེས་གསུངས་སོ། ། ཨེ་མ་བྱིན་རླབས་བརྒྱུད་ལྡན་པའི། །དགེ་བའི་བཤེས་གཉེན་བཀའ་དྲིན་ཆེ། །རང་སེམས་ཁྱོད་ཀྱང་བཀའ་དྲིན་ཆེ། །བཀའ་
དྲིན་ཇི་ལྟར་ཆེ་ཞེ་ན། །གྲངས་མེད་བསྐལ་པའི་གོང་རོལ་ནས། །སངས་རྒྱས་གྲངས་མེད་མཆོད་མཆོད་པ། །བསོད་ནམས་ཚན་ཆེན་སོག་སོག་པ། །བྱིན་རླབས་བརྒྱུད་ལྡན་
བསྟེན་བསྟེན་པ། །གནད་ཀྱི་ནོར་ངོ་ཤེས་ཤེས་པ། །རྒྱལ་བ་སྲས་བཅས་ཐམས་ཅད་ཀྱི། །ཟག་མེད་བདེ་བ་ཆེན་པོ་ཡི། །ལོངས་སྤྱོད་ཆེན་པོ་འདི་ཙམ་ལ། །སྟབས་གཅིག་
ལོངས་སྤྱོད་བྱེད་དུ་བཅུག །རང་སེམས་ཁྱོད་ཀྱིས་ཐུགས་ལ་བཏགས། །བྲམ་ཟེ་ཆེན་པོ་མདའ་སྣུན་གྱི་ཞལ་ནས། སེམས་ཉིད་གཅིག་པུ་ཀུན་གྱི་ས་བོན་ཏེ། །གང་ལ་སྲིད་དང་མྱ་
༣ ངན་འདས་འཕྲོ་བ། །འདོད་པའི་འབྲས་བུ་སྟེར་བར་བྱེད་པ་ཡི། །ཡིད་བཞིན་ནོར་འདྲའི་སེམས་ལ་ཕྱག་འཚལ་ལོ། །ཞེས་གསུངས་པས། ཨེ་མ་འདི་ལྟར་ཡེ་ནས་མ་བཅོས་རྣམ་ ༷
2

དག་སྲིད་དང་ཞི་བའི་གཏེར་མཛོད་ཕྱོགས་བྲལ་མཁའ་འདྲ་གཉིས་མེད་ཡོངས་རྫོགས་རང་གི་སེམས་ལ་ཕྱག་འཚལ་ལོ། །སྲ་ཞིང་བརྟན་ལ་ཁོང་སྟོང་མེད་ཅིང་མི་ཆོད་མི་ཤིགས་མི་
ཕྱེད་སྣ་ཚོགས་ངེས་པར་སྟོང་ཉིད་རྡོ་རྗེ་ལྟ་བུའི་སེམས་ལ་གུས་པས་ཕྱག་འཚལ་ལོ། །སྣ་ཚོགས་མ་ཡིན་རོ་མཉམ་ཉིད་དུའང་མིན་ཞིང་སྣང་བ་སྣ་ཚོགས་རྣམས་ཀྱང་མ་བྲལ་མི་ལྡན་
གཡའ་བྲལ་མེ་ལོང་ལྟ་བུའི་སེམས་ལ་ཕྱག་འཚལ་ལོ། །གངྒ་ལ་སོགས་ཆུ་བྲན་མ་ལུས་རྒྱ་མཚོ་ཆེན་པོར་རོ་མཉམ་ལྟ་བུ་སྣ་ཚོགས་གྲུབ་མཐའ་མ་ལུས་རོ་མཉམ་ཤར་བའི་སེམས་
ལ་ཕྱག་འཚལ་ལོ། །གཅིག་དང་དུ་བྲལ་མུ་བཞི་སྐྱེ་འགོག་རྡོ་རྗེ་གཟེགས་སོགས་གཏན་ཚིག་མང་པོས་གཞིགས་ལ་མ་ལྟོས་རང་སར་རྣམ་པར་དག་པའི་སེམས་ལ་ཕྱག་འཚལ་
ལོ། །ལུང་དང་རིགས་པའི་ཚོགས་དང་བླ་མའི་གདམས་ངག་ཟབ་དགུ་རྣམས་ཀྱིས་གཏན་ལ་ཕབ་ཀྱང་གནས་ལུགས་རྒྱ་མཚོའི་གཏིང་ལྟར་ཟབ་པའི་སེམས་ལ་ཕྱག་འཚལ་ལོ། །

།བལྟ་བྱ་ལྟ་བྱེད་མཐོང་བྱ་མཐོང་བྱེད་ངོ་བོ་དག་ཅིང་ཡོད་མེད་མཁྱེན་པའི་ཐུབ་པས་ཀྱང་ནི་མ་གཟིགས་གཟིགས་པར་མི་འགྱུར་སེམས་ལ་ཕྱག་འཚལ་༄༅།
། །ཅིར་ཡང་སྣང་ཞིང་སྣང་ཙམ་ཉིད་ན་ཅི་ཡང་མ་ཡིན་མཐའ་བྲལ་རྒྱ་མཚོའི་གཟའ་སྐར་ཕུན་སུམ་ཚོགས་གཞི་རང་གི་སེམས་ལ་ཕྱག་འཚལ་ལོ། །ཨེ་མ་ངོ་མཚར་བྱིན་རླབས་
བརྒྱུད་ལྡན་ཐུགས་མཛོད་ཪབ་ཞི་སྤྲོས་བྲལ་མཁའ་དབྱིངས་མཛོད་ནས་ཐུགས་རྗེའི་ཉི་འོད་རྡོལ་མཛད་རང་གི་སེམས་ལ་ཕྱག་འཚལ་ལོ། །འཁོར་ཚེ་ཐོག་མ་མེད་པའི་དུས་ནས་ཡུན་
རིང་ལོག་ཞེན་འཁྲུལ་བའི་བག་ཆགས་མཐུག་པོ་མོས་གུས་ཡེ་ཤེས་རྒྱུན་ཏུ་བསྒྱུར་བའི་སེམས་ལ་ཕྱག་འཚལ་ལོ། །བྱིན་རླབས་མཆོག་གིས་རྣམ་རྟོག་ཙིར་གྱིས་རབ་བཟུང་ཆོས་སྐུ་
ཞི་བ་མེད་པར་ཞི་མཛད་གནས་མེད་གནས་བགྲོད་ཞི་གནས་ནམ་མཁའི་སེམས་ལ་ཕྱག་འཚལ་ལོ། །རང་རིག་དངོས་དང་དངོས་མེད་སྤྲོས་བྲལ་མྱོང་བ་མེད་པའི་ཉམས་མྱོང་ཆུ་བོའི་

ན་བཞིན་ཡེ་ཤེས་མཐའ་བྲལ་ཏིང་འཛིན་ཆེ་མཆོག་སེམས་ལ་ཕྱག་འཚལ་ལོ། །རིག་སྟོང་སྲིད་པར་མི་གནས་ཞི་བར་མི་གནས་བདག་ལ་མི་གནས་གཞན་ལ་མི་གནས་བ།ཉིས་ཀར་
མི་གནས་གནས་མེད་བསམ་གཏན་སེམས་ལ་ཕྱག་འཚལ་ལོ། །ཟག་མེད་བདེ་བའི་རོ་མཆོག་རྒྱུན་ཆད་མེད་པར་འཐུང་ཞིང་པདྨོ་སྙིང་རྗེའི་རླན་གྱིས་འགྲོ་རྣམས་བསྡུས་ཀྱང་གཡེང་
མེད་ཞི་བའི་སེམས་ལ་ཕྱག་འཚལ་ལོ། །རེ་དོགས་མེད་པས་བདེ་ཞིང་མ་བསྒྲིབས་གསལ་བ་ཉིད་ན་ངོས་བཟུང་མཐའ་བྲལ་མི་རྟོག་བསྒོམ་རྒྱུ་མ་རྙེད་དྲན་པས་ཟིན་མཆོག་སེམས་ལ་.I2Sez.zilkca.lbe
2abyཕྱག་འཚལ་ལོ། །ཇི་སྲིད་གོམས་སུ་ཡོད་པ་དེ་སྲིད་དཔག་ཆེན་མདའ་བཞིན་ཤུགས་ཀྱིས་རྩོལ་མེད་བརྩོན་འགྲུས་རྒྱུན་ཆད་མེད་པར་ས་ལམ་གཅོད་མཛད་སེམས་ལ་ཕྱག་འཚལ་
ལོ། །དམིགས་མེད་སྙིང་རྗེ་ཆེན་པོའི་རོས་ཁྱབ་སྙིང་རྗེའི་ཡུལ་དང་སྙིང་རྗེ་སྐྱེ་བ་པོ་ཉིད་མཁའ་ལྟར་རོ་མཉམ་སྤྱད་མེད་པ་ཡི་སྤྱོད་པའི་སེམས་ལ་ཕྱག་འཚལ་ལོ། །བདག་གཞན་༔

ཁ་༄༅། །གཉིས་སུ་མ་མཐོང་གཉིས་མེད་ཀྱིའང་རྩ་བ་བྲལ་ཞིང་སྡུག་བསྔལ་བདེ་བ་ཆེན་པོར་རྟོགས་པས་འགྲོ་དོན་སྡུག་བསྔལ་སྐྱེ་མེད་སེམས་ལ་ཕྱག་འཚལ་
ལོ། །འགྲོ་བའི་དོན་མཐོང་ལེགས་ཉེས་སྣ་ཚོགས་སྤྱོད་ཀྱང་བདག་མེད་ཞེ་འདོད་སྐྱོན་གྱིས་མ་གོས་འདམ་སྐྱེས་པདྨ་ལྟ་བུར་སྤྱོད་པའི་སེམས་ལ་ཕྱག་འཚལ་ལོ། །གཞན་ཕན་དོན་དུ་
སོ་སོར་ཐར་སོགས་ཉན་རང་ཐེག་ཆེན་སྡོམ་པ་རྒྱ་མཚོ་སྤྱོད་ཚུལ་ཐ་དད་མ་འདྲེས་ཚངས་པར་སྤྱོད་པའི་སེམས་ལ་ཕྱག་འཚལ་ལོ། །ཕྱི་ནང་གསང་སོགས་སྤྱོད་ཚུལ་འགལ་བ་འདུས་
ཚེ་གང་དང་ཡང་ནི་མི་འགལ་སོ་སོའི་སྤྱོད་ཚུལ་མཐར་ཕྱིན་མཆོག་སྟོན་གར་མཁན་སེམས་ལ་ཕྱག་འཚལ་ལོ། །དངོས་ཀུན་གཞི་བྲལ་རྨི་འདྲར་རྟོགས་པས་ལུས་དང་ལོངས་སྤྱོད་
འཛིན་པའི་བློ་བྲལ་གཉེན་པོ་མི་དགོས་ཕངས་མེད་ལུས་སྲོག་འདོར་བའི་སེམས་ལ་ཕྱག་འཚལ་ལོ། །འཆལ་དང་ཁྲོ་དང་ལེ་ལོ་རྣམ་གཡེང་ལོག་ཤེས་ལ་སོགས་སྐྱོན་རྣམས་རྣམ་དག་
ཁ་

ཡོན་ཏན་རྫོགས་གཏེར་ཕ་རོལ་ཕྱིན་དྲུག་མཛོད་རྫོགས་སེམས་ལ་ཕྱག་འཚལ་ལོ། །ཕྱི་རོལ་འཇིག་རྟེན་ཀུན་དང་བསྟུན་ཅིང་ནང་དུ་ཀུན་དང་མི་མཐུན་ཡེ་ཤེས་ཤར་བའི་སྤྱོད་ཚུལ་སྒྱུ་
མ་ཅིར་ཡང་སྣང་བའི་སེམས་ལ་ཕྱག་འཚལ་ལོ། །ཨེ་མ་ལམ་སྦྱོང་ཚེ་ནའང་མཐོ་རིས་ཉན་པ་སྲས་ས་ལམ་དྲོད་རྟགས་ཡོན་ཏན་མ་ལུས་ཀུན་གྱི་ཕ་སྟེ་བུ་ཡང་ཡིན་ལ་ཕྱག་
འཚལ་ལོ། །ཞུགས་མ་ཐོག་ཉིད་འདི་ནས་ལྟོ་གོས་ལ་སོགས་ཕུན་ཚོགས་འབྱོར་བས་བདག་སྐྱིད་འགྲོ་མང་བདེ་བྱེད་མངོན་སུམ་མྱོང་བས་གྲུབ་པའི་སེམས་ལ་ཕྱག་འཚལ་ལོ།
ལམ་ཞུགས་ཐོག་མའི་བདག་བདེ་གཞན་ཕན་ཕུན་ཚོགས་འདི་ལྟ་བུ་མྱོང་ཆོས་རྒྱལ་སྐུ་གསུམ་ཐོབ་པའི་ཕུན་ཚོགས་སྨྲོས་ཅི་དགོས་ཀྱི་སེམས་ལ་ཕྱག་འཚལ་ལོ། །དམན་པ་མཆོག་༴
དང་བར་མ་ལ་སོགས་ལམ་རྣམས་མ་ལུས་ཀུན་དང་ཐུབ་པའི་སྐུ་ལྔ་ལ་སོགས་འབྲས་བུ་ཀུན་གྱི་བདག་མཛད་སེམས་ལ་ཕྱག་འཚལ་ལོ། །ཕྱི་ལྟར་ས་ལམ་སྐུ་དང་ཡེ་ཤེས་རྣམས་དང་༔

༄༅། །ནང་ལྟར་རྡོ་རྗེ་འཛིན་པའི་གསང་གསུམ་སྣང་བ་མ་ལུས་སེམས་ཉིད་ཁྱོད་རང་ཡིན་ལ་ཕྱག་འཚལ་ལོ། །རིགས་ལྔ་སེམས་དཔའི་ཚོགས་བཅས་དཀྱིལ་
འཁོར་འཁོར་ལོ་རྒྱས་པ་དང་ནི་དཔའ་བོ་གཅིག་པ་ལ་སོགས་ལྷ་གྲངས་མང་ཉུང་ཁྱོད་ཉིད་སྣང་ལ་ཕྱག་འཚལ་ལོ། །ལྷ་སྐུ་སྣ་ཚོགས་ཁ་དོག་དབྱིབས་བྲལ་བདེ་གསལ་རྒྱུན་ཁྱོད་ཡིན་
ལ་བདེ་སྟོང་དབྱེར་མེད་སྤྲོས་བྲལ་ཁྱོད་ཉིད་འབའ་ཞིག་ཡིན་ལ་ཕྱག་འཚལ་ལོ། །སྣང་ཁྱོད་སྟོང་པ་ཁྱོད་ཉིད་བློ་ཁྱོད་བློ་འདས་ཁྱོད་ཉིད་སྤྲོས་ཁྱོད་སྤྲོས་བྲལ་ཁྱོད་ཉིད་གཉིས་མེད་
གཅིག་པུ་དབེན་པར་བཞུགས་པའི་སེམས་ལ་ཕྱག་འཚལ་ལོ། །གཉིས་ཁྱོད་གཉིས་མེད་ཁྱོད་ཉིད་མཐའ་ཁྱོད་དབུ་མ་ཁྱོད་ཉིད་དམིགས་ཁྱོད་དམིགས་མེད་ཁྱོད་ཉིད་བདག་གཞན་
དཔལ་འབྱོར་ཀུན་གྱི་མངའ་བདག་སེམས་ལ་ཕྱག་འཚལ་ལོ། །ཚིག་ཁྱོད་ཚིག་བྲལ་ཁྱོད་ཉིད་དབྱངས་ཁྱོད་གསལ་བྱེད་ཁྱོད་ཉིད་ཀུན་ཁྱབ་དངོས་ཀུན་སྙིང་པོ་ཁྱོད་ཉིད་སྐྱེ་མེད་ཡི་གེ་
n

ཨ་ཡི་སེམས་ལ་ཕྱག་འཚལ་ལོ། །དབྱེར་མེད་བདེ་བ་ཆེན་པོའི་གཏེར་མཛོད་རང་གི་སེམས་ལ་ཕྱག་འཚལ་བའི་ལེའུ་སྟེ་བཅུ་བཞི་པའོ།། །།དགེ་བའི་བཤེས་གཉེན་དུ་མ་
ཡིས། །ཐུགས་རྗེ་ཉེ་རིང་མི་མངའ་བས། །གདམས་ངག་ཟབ་མོའི་གནད་མཆོག་རྣམས། །རྣམ་གྲངས་དུ་མའི་ཚུལ་སྒོ་ནས། །ཤིན་ཏུ་ཐུགས་ལ་བཏགས་མོད་ཀྱི། །ཞང་གི་
སྤྲང་བན་སྨྱོན་པ་བདག །སྔོན་གྱི་ལས་ངན་ཚན་པོ་ཆེས། །ཟང་ཟིང་གཡེང་བའི་བདུད་ལ་ཤོར། །གདམས་ངག་གནད་ཀྱིས་གདུལ་བྱ་ལ། །ཕན་གདགས་ནུས་པ་མ་མཆིས་
པས། །བཀའ་ལུང་གདམས་ངག་རྗེས་འབྲངས་ནས། །ཐེག་པ་མ་ལུས་ཀུན་གྱི་གཟེར། །བདེན་གཉིས་ཟུང་དུ་འབྲེལ་བ་འདི། །སྒྲ་དོན་འབྲེལ་རུང་མ་འབྲེལ་རུང༌། །ཁ་བློར་
གང་ཉེ་ཡི་གེར་བཀོད། །སེམས་ཅན་རྣམ་རྟོག་མི་མཐུན་པས། །ཐུགས་དང་འགལ་བ་རྣམས་ཀྱང་མཆི། །མཁས་བཙུན་ཀུན་ལ་བཟོད་པར་གསོལ། །ཁོ་བོའི་འབྲེལ་མེད་ཉག་

།ཉོག་འདིས། །ནམ་ཡང་མི་ཕན་སྙམ་ཙ་ན། །དོན་ཁོག་འཆུགས་པ་གཏན་མེད་པས། །བདག་རང་འདྲ་བའི་རྨོངས་པ་དག །རེ་རེ་ཙམ་གྱིས་མཐོང་
གྱུར་པས། །བླ་མ་དཀོན་མཆོག་ཐེག་ཆེན་ལ། །མི་ཕྱེད་དད་པ་སྐྱེས་གྱུར་ནས། །མ་ནོར་ལམ་འཁོད་ཉག་ཉུག་བྱུང༌། །དེ་འདྲའི་གང་ཟག་རེ་རེ་ལ་ཕན་པར་བསམས་ནས་བཀོད་
པ་ལགས། །དགེ་བའི་རྩ་བ་འདི་དག་དང་། །ཐ་ན་དུད་འགྲོར་ཁམ་གཅིག་ཙམ། །སྦྱིན་པའི་དགེ་རྩ་ཡན་ཆད་ཀྱི། །སྦྱིན་སོགས་ལས་བྱུང་དགེ་བ་དང་། །ཚུལ་ཁྲིམས་དང་ནི་
སྒོམ་པ་ལས། །བྱུང་བའི་དུས་གསུམ་དགེ་བའི་ཚོགས། །ཇི་སྙེད་བསགས་རྣམས་མ་ལུས་དང་། །བླ་མ་མཆོད་སོགས་རྒྱ་ཆེན་གྱི། །དགེ་དང་དབེན་པ་བསྟེན་པ་དང་། །བྱང་
ཆུབ་མཆོག་ཏུ་སེམས་བསྐྱེད་ནས། །གདུལ་བྱ་ཕལ་ཆེར་བསྐྱབ་དོན་དུ། །དགེ་འདུན་གཙུག་ལག་ཁང་བཞེངས་དང༌། །གཞན་ཡང་སྙིང་རྗེ་ཕན་སེམས་ཀྱིས། །ཟང་ཟིང་སྣ་

ཚོགས་བརྟེན་སོགས་པའི། །དུས་གསུམ་དགེ་བ་ཅི་མཆིས་པ། །བསགས་དང་སོག་ཏུ་བསྩལ་བ་དང་། །མཛད་ལ་ཡི་རང་དགེ་བའི་ཚོགས། །མཐའ་ཡས་གཅིག་ཏུ་བསྡུས་བྱས་
ནས། །མ་རྒན་མཁའ་མཉམ་འགྲོ་དོན་དུ། །བླ་མེད་ཡང་དག་རྫོགས་པ་ཡི། །བྱང་ཆུབ་མཆོག་གི་གནས་ཐོབ་ནས། །མོས་པ་སྣ་ཚོགས་གང་འཚམ་པའི། །མི་ཟད་རོལ་པ་སྣ་
ཚོགས་ཀྱིས། །སྡུག་བསྔལ་གནས་ནས་འདྲེན་པར་ཤོག །ཉན་ཐོས་རང་རྒྱལ་ལ་སོགས་ཀྱང་། །ངལ་གསོའི་གནས་སུ་མ་གཏོགས་པ། །མ་ལུས་བླ་མེད་མི་གནས་པའི། །མྱ་
ངན་འདས་ཆེན་མྱུར་ཐོབ་ཤོག །ཐུབ་དབང་དེ་དག་ཐམས་ཅད་ཀྱིས། །སྨོན་ལམ་ཆོས་སྐུའི་བྱིན་རླབས་ལས། །གཟུགས་སྐུ་ཅིག་ཆར་མཁའ་མཉམ་གྱིས། །མི་གནས་མཆོག་ཏུ་
གང་དྲངས་པའི། །གདུལ་བྱ་དེ་དག་ཐམས་ཅད་ཀྱིས། །སེམས་ཅན་དཔག་ཏུ་མེད་པའི་ཚོགས། །དྲངས་ཤིང་དྲངས་ཤིང་དེ་དག་གིས། །མ་དྲོངས་ལྷག་མ་ལུས་སྲིད་ན།

a| ༄༅། །འཁོར་བ་སྤྱི་བཙན་སྟོང་པ་ལ། །སྲིད་དམ་གལ་ཏེ་མི་སྲིད་ཀྱང་། །དེ་དང་དེས་དྲངས་ཐམས་ཅད་ཀྱིས། །ཐུག་པ་མེད་པར་འདྲེན་པར་ཤོག །བདག་
ཀྱང་མི་གནས་བླ་མེད་ཀྱི། །གོ་འཕང་ཐོབ་ཀྱི་བར་དུ་ཡང་། །དེ་རིང་ཉིད་ནས་འགྲོ་ཀུན་རྣམས། །མ་ལུས་དགྲ་ཟུན་ཉེ་རིང་སོགས། ། ཞེ་འདོད་གཏན་བྲལ་ཕན་སེམས་ཀྱིས། །
དངོས་ཀུན་ཆགས་མེད་དྲི་མེད་ཀྱིས། །བདོག་པ་ཀུན་གཏོང་ལེགས་སྤྲོ་ཞིང་། །མི་འགྱོད་སྦྱིན་ལ་གོམས་པར་ཤོག །ཕྱི་ནང་གསང་བའི་ཐེག་པ་ཡི། །བསླབ་པ་རྒྱ་མཚོ་ཆགས་
སོགས་ཀྱི། །དྲི་མས་མ་གོས་མཁས་རྣམས་ཀྱིས། །ལེགས་པར་བསྔགས་ཤིང་གཙང་ལྡན་ཤོག །བྱ་བ་བྱེད་དང་མི་བྱེད་པ། །གང་ཡང་གཞན་ཕན་དོན་གཉེར་ཚེ། །ཀུན་སློང་
a ངན་པས་མ་སྦགས་པར། །སྡུག་བསྔལ་དང་ལེན་བཟོད་པ་དང་། །ཆོས་ལ་ངེས་སེམས་བཟོད་པ་དང་། །གནོད་བྱེད་འདོད་ཐོག་བཟོད་པ་གསུམ། །ཆེད་དུ་གཉེན་པོ་མི་དགོས་༔

པར། །དྲན་དང་ཤེས་བཞིན་བག་ཡོད་གསུམ། །སྙིང་གི་དཀྱིལ་དུ་གནས་བཅས་ནས། །རང་གིས་ཚོར་རུང་མ་ཚོར་རུང་། །ངོ་བོ་ཉིད་ཀྱིས་ཆུ་བོ་བཞིན། །བཟོད་པ་གསུམ་དང་
ལྡན་པར་ཤོག །གཉིད་རྨུགས་རྒྱུ་སླ་ཞུམ་སེམས་སོགས། །བརྩོན་འགྲུས་བར་ཆད་ཐམས་ཅད་ཀྱང་། །སྙིང་ལ་ཞུགས་པ་རྣམ་གསུམ་གྱི། །མཐུ་ཡིས་རྟག་ཏུ་སེལ་བར་ཤོག །
ལས་ངན་གཉིད་ཀྱིས་ནོན་གྱུར་ཀྱང་། །བརྒྱུད་ལྡན་བླ་མའི་བྱིན་རླབས་ཀྱིས། །གཉིད་དང་བསམ་གཏན་འདྲེས་གྱུར་ནས། །འོད་གསལ་ངང་དུ་ཉལ་བར་ཤོག །ཉིང་ནས་ཉིང་དུ་
༈ འཁྲུལ་བ་ཡི། །བག་ཆགས་སྣང་བ་སྣ་ཚོགས་པ། །རྨི་ལམ་དྲན་པས་ཟིན་གྱུར་ནས། སྒྱུ་མའི་ལམ་སྦྱོང་མི་ཡེངས་ཤོག །མྱོང་བར་ངེས་པའི་ལས་སྲིད་ན། །མཁའ་མཉམ་
སེམས་ཅན་གཉིད་སོགས་སྒྲིབ། །བདག་ལའང་དུས་འདིར་རྫོགས་གྱུར་ནས། །འགྲོ་རྣམས་སྒྲིབ་པ་གཏན་བྲལ་ཤོག །བདག་ཀྱང་སྐྱེ་ཕྱི་ཕན་ཆོད་ཀྱི། ། གཉིད་སོགས་མྱོང་བར་༔

༄ ༅། །ངེས་པ་ཡི། །སྒྲིབ་པ་ཐམས་ཅད་འདིར་སྨིན་ནས། །སྐྱེ་གཞན་སྒྲིབ་དང་གཏན་བྲལ་ཤོག །སྲིད་སོགས་ནད་དང་མུ་གེ་སོགས། །མི་འདོད་གང་
དག་ཇི་སྙེད་པའི། །སྡུག་བསྔལ་བདག་ལ་སྨིན་གྱུར་ནས། །མཁའ་མཉམ་འགྲོ་ཀུན་གཏན་བདེ་ཤོག །དེ་རིང་ནས་བཟུང་སྐྱེ་འདི་དང་། །གང་དང་གང་དུ་སྐྱེ་འགྱུར་པའི། །སྐྱེ་
གཞན་མ་ལུས་ཐམས་ཅད་དུ། །འབད་མེད་སེམས་ཅན་ཡོངས་སྨིན་པར། །བྱེད་ཅིང་ངང་ཚུལ་བཟང་ལྡན་པས། །སྐྱོན་མེད་ཡོན་ཏན་ཀུན་ཚང་བའི། །དགེ་བའི་བཤེས་གཉེན་བྱིན་
རླབས་ཅན། །ཚད་ལྡན་འབའ་ཞིག་བསྟེན་བྱེད་ཤོག །ཕྲག་དོག་ལ་སོགས་ངན་སེམས་ཅན། །ཅི་སྤྱོད་བསྙེན་བཀུར་ཆེད་དུ་འཆོས། །ལོག་ལྟ་ལ་སོགས་སྦྱོར་བྱེད་པའི། །སྡིག་
2 པའི་གྲོགས་དང་མི་འཕྲད་ཤོག །དུས་དང་རྣམ་པ་ཐམས་ཅད་དུ། །སྐབས་ལ་བབ་རུང་མ་བབ་རུང༌། །དགྲའམ་འོན་ཏེ་ཟུན་ལ་སོགས། །སྡུག་བསྔལ་ཉེན་པ་གང་མཐོང་

ཡང་། །ཉེ་རིང་མེད་པའི་སྙིང་རྗེ་དག །རང་དབང་མེད་པར་སྐྱེས་གྱུར་ནས། །བཏང་སྙོམས་ཙམ་དུ་མི་འཇོག་པར། །སྡུག་བསྔལ་གཏིང་ནས་སེལ་བྱེད་ཤོག །ནམ་མཁའི་
མཐའ་མར་གར་ཁྱབ་པའི། །ཕྱོགས་བཅུའི་འཇིག་རྟེན་ཁམས་རྣམས་ཀྱི། །སེམས་ཅན་ཆར་ཆུས་གང་ཕོངས་རྣམས། །བདག་གིས་ཀླུ་རྒྱལ་མཐུ་ཐོབ་ནས། །ཆུང་ན་འབེབས་
ཤིང་ཆེས་ན་གཅོད། །འགྲོ་རྣམས་ཅི་བདེར་སྐྱོང་གྱུར་ཅིག །ང་རྒྱལ་རློམ་སེམས་སྙེམས་བྲལ་བས། །འབེབས་གཅོད་ལ་སོགས་གཏན་སྤྲོ་ཤོག །ཐུབ་པའི་བསྟན་པ་རིན་པོ་
ཆེ། །འཛིན་སྐྱོང་བསྲུང་བ་གང་མཛད་ལ། །བདག་ནི་འདོད་བྲལ་ཕན་སེམས་ཀྱིས། །མཐུ་རྩལ་མི་བཟད་ཕུན་ཚོགས་པའི། །ཆོས་སྐྱོང་ཆེན་པོར་བདག་གྱུར་ཏེ། །དྲན་སོགས་
ཙམ་གྱིས་སྐྱེས་བུ་དེའི། །ཡིད་ལ་ཅི་འདོད་རྫོགས་བྱེད་ཅིང་། །བསྟན་པ་རྒྱས་པར་ཕན་བྱེད་ཤོག །རང་གི་ལས་ཀྱི་རྣམ་སྨིན་གྱིས། །སྡུག་བསྔལ་དཔག་མེད་ཉེན་པ་ཡིས། ། ༔

| ༄༅། །མགོན་སྐྱབས་ལ་སོགས་གཏན་མེད་ལ། །སྐྱེ་འགྲོ་གང་དང་གར་གནས་པ། །གཅིག་ཆར་སྐྱེ་འགྲོ་རེ་རེ་ལ། །བདག་གི་མཐུ་དཔལ་རེ་རེ་ཡིས།
གང་ལ་གང་མཁོ་ཐོགས་མེད་པས། །མ་ལུས་དུས་གཅིག་སྐྱོབ་པར་ཤོག །ནད་ཀྱིས་གང་ཉེན་སྐྱེ་འགྲོ་ལ། །འཚོ་བྱེད་མཁས་པར་བདག་གྱུར་ནས། །མི་ཤེས་པ་དང་མི་ཕན་
● པ༑ །གང་ཡང་མེད་ཅིང་བདེ་འཚོ་ཤོག །གདོན་གྱིས་གང་ཉེན་མ་ལུས་ལ། །ནུས་མཐུའི་བྱིན་རླབས་ཕྲིན་ལས་བཞིའི། །མངའ་བདག་ཆེན་པོར་བདག་གྱུར་ནས། །བདག་ནི་
མཐོང་དང་རེག་པ་དང་། །ཐོས་དང་དྲན་སོགས་སྐད་ཅིག་ལ། །དེ་མ་ཐག་ཏུ་གདོན་རྣམས་ཀྱིས། །འཇིགས་པ་གང་དེ་ལས་གྲོལ་ནས། །འགྲོ་བ་གང་དེ་བདེ་ལེགས་ཤོག །དེང་
༉ ནས་བཟུང་སྟེ་དུས་ཀུན་ཏུ། །གྲོགས་དང་འགྲོགས་སམ་གཅིག་པུར་རུང་། །ཆགས་སྡང་ང་རྒྱལ་གཏི་མུག་དང་། །ཉོན་མོང་འཕེལ་སོགས་མི་འབྱུང་ཞིང་། །འགྲོ་ལ་བྱམས་དང་༔

སྙིང་རྗེ་དང༌། །བྱང་ཆུབ་སེམས་ཀྱིས་ཀུན་བསླངས་ནས། །བསོད་ནམས་ཚོགས་འཕེལ་ཡེ་ཤེས་ཚོགས། །གང་ལྟར་སྤྱད་ཀྱང་འཕེལ་བར་ཤོག །ཕྱོགས་བཅུའི་ནམ་མཁའི་
མཐའ་ཀླས་པའི། །གདུལ་བྱ་ཇི་སྙེད་མ་ལུས་རྣམས། །བདག་ལ་གཏིང་ནས་གུས་གྱུར་རམ། །འོན་ཏེ་གུས་པར་མི་འགྱུར་བཞིན། །ངག་འཁྱལ་ཁ་སྤྱང་ཙམ་དུ་ཡང་། །བདག་
ལ་གསོལ་བ་གང་འདེབས་དེའི། །སྙིང་གི་དཀྱིལ་དུ་བདག་ཞུགས་ཏེ། །རེ་འདོད་གང་ཡིན་ཀུན་རྫོགས་ཤོག །དུས་འདི་ནས་བཟུང་དུས་ཀུན་ཏུ། །ངོ་བསྲུང་ཆེད་དུ་མ་བཅོས་
པར། །སྤྱོད་ལམ་ལེགས་རུང་ཉེས་ཀྱང་རུང༌། །ཀུན་གྱི་ཡིད་དུ་འོང་བར་ཤོག །སྐྱེས་མ་ཐག་ཏུ་ཆོས་དང་ཕྲད། །གཞོན་ནུ་རབ་བྱུང་ཁྲིམས་ལྡན་སོགས། །ཀླུ་སྒྲུབ་སྙིང་པོས་
གང་སྨོན་རྣམས། །མ་ལུས་བདག་ལ་འགྲུབ་པར་ཤོག །མི་ཕམ་མགོན་གྱིས་གང་སྨོན་དང་། །བཟང་པོ་སྤྱོད་པའི་སྨོན་ལམ་དང༌། །ཤཱནྟ་དེ་བས་གང་སྨོན་སོགས། །མ་ལུས་

ཟྭ」 ༄༅། །བདག་ལ་འགྲུབ་པར་ཤོག །ཚེ་རབས་ཀུན་ཏུ་སྐྱེ་བ་དྲན། །ཆགས་མེད་སྨོན་ལམ་མ་གཏོགས་པ། །མངལ་གྱི་དྲི་མས་མ་གོས་ཤིང་། །གཙང་མ་
འབའ་ཞིག་ལུས་ལེན་ཤོག །སྤྱན་རས་གཟིགས་དབང་བསོད་ནམས་ཚོགས། །རྣམ་ཐར་མ་ལུས་བདག་འགྲུབ་ཤོག །རྒྱལ་སྲས་མཁའ་མཉམ་མ་ལུས་པའི། །མཛད་སྤྱོད་མ་
▪ ལུས་བདག་སྤྱོད་ཤོག །ཤིན་ཏུ་སྒྲུབ་དཀའི་གཞན་དོན་ལའང་། །གོ་ཆ་མི་འཚེར་ལེགས་སྤྲོ་ཤོག །ཤིན་ཏུ་མི་རིགས་སྤྱོད་མཐོང་ཡང་། །ཁྲོ་མེད་འཛུམ་པའི་བཞིན་སྟོན་ཤོག །
འཁོར་གྱི་ལེགས་ཉེས་གང་བྱས་ཀྱང༌། །བརྩེ་ལྡན་དགའ་མི་དགའ་མེད་ཤོག །སྤྱོད་ལམ་དུས་བཞི་ཅི་སྤྱོད་ཀྱང་། །གཞན་ཕན་དགེ་སྤྱོད་འབའ་ཞིག་ཤོག །དགེ་སྤྱོད་ཕྲན་ཚེགས་
༣ ཡན་ཆད་ཀྱང་། །བྱང་ཆུབ་སེམས་ཀྱིས་ཟིན་པར་ཤོག །ཕན་བཏགས་ཐམས་ཅད་དགྲར་ལངས་ཀྱང་། །ཕན་སེམས་མི་སྐྱོ་མི་འཁྲུགས་ཤོག །བདག་གི་མིང་རུས་རྐང་རྗེས་

སོགས། །ཀུན་གྱིས་འགྲོ་ཀུན་དོན་རྫོགས་ཤོག །བདག་དང་གང་འབྲེལ་དངོས་པོ་རྣམས། །མཐོང་རེག་དྲན་ཐོས་ཀུན་ཕན་ཤོག །འགྲོ་ཀུན་དོན་རྫོགས་འབྱུང་འགྱུར་བ།
བདག་ལ་བརྟེན་ཏེ་འགྲུབ་པར་ཤོག །འགྲོ་བས་ལྷ་བཞིན་བདག་བཀུར་ཀྱང་། །རློམ་སེམས་གཏན་ནས་མི་སྐྱེ་ཤོག །བཟླས་བརྗོད་གཏོར་མ་བསྐྱེད་རིམ་སོགས། །མ་ཡེངས་ཏིང་
འཛིན་གསལ་བར་ཤོག །གཡོ་མེད་དམ་ཚིག་གཙང་ལྡན་པས། །ཅི་སྤྱད་འབྲས་བུ་ལེགས་འགྲུབ་ཤོག །འགྲོ་དོན་ཤེས་རབ་རྩལ་ཆེན་གྱིས། །ཕྱི་ནང་གྲུབ་མཐའ་ཀུན་མཁས་
༈ ཤོག །བཟོ་དང་བསྟན་བཅོས་སྒྱུ་རྩལ་སོགས། །གང་ལའང་མ་རྨོངས་མཁས་པར་ཤོག །ཅི་སྤྱོད་གདུལ་བྱ་མགུ་མེད་ཀྱང་། །ཐེག་པ་འོག་མར་མི་འབབ་ཤོག །གཞན་དོན་
རླབས་ཆེན་མ་གཏོགས་པ། །ཟང་ཟིང་གཡེང་ལ་དགའ་མེད་ཤོག །སྣང་བར་གང་བབས་སེམས་ཅན་རྣམས། །མ་ལུས་བདག་གི་གདུལ་བྱར་ཤོག །གང་གིས་བྱ་བ་ཅི་

• ༄༅། །སྤྱོད་ཀྱང༌། །ཕུན་ཚོགས་རྟེན་འབྲེལ་ལེགས་འགྲིག་ཤོག །རིགས་དམན་ལུས་དམན་འབྱོར་བ་དམན། །མི་འཐོབ་ལུས་རིགས་བཟང་འགྲུབ་ཤོག །
འཁོར་རྣམས་མི་ཕྱེད་རྟག་འདུ་ཞིང་། །སེངྒེའི་སྒྲ་སྒྲོགས་ཕན་བྱེད་ཤོག །བསྟན་བཅོས་མདོ་རྒྱུད་ཀུན་ལ་བསྔགས། །དབེན་གནས་ཕུན་སུམ་ཚོགས་པར་ཤོག །ཤཱནྟ་དེ་བས་
བསྔགས་པའི་ནགས། །བདག་གི་ལེགས་བསྟེན་དོན་འགྲུབ་ཤོག །གནས་དབེན་ལུས་དབེན་སཽམས་དབེན་པས། །ཏིང་འཛིན་མཐའ་དག་ལས་རུང་ཤོག །གཅིག་པུ་འཇིགས་སྐྱོ་
བར་ཆད་སོགས། །མི་འབྱུང་ལྷ་ཚོགས་འདུ་བར་ཤོག །ཏིང་འཛིན་དྲོད་རྟགས་རང་འཆར་ཞིང་། །གཏན་སྤྲོ་རྒྱུན་ཆད་མེད་པར་ཤོག །སྐྱེས་པ་རབས་ཀྱི་རྣམ་ཐར་རྣམས། །མ་
ལུས་རྫོགས་པར་བདག་སྤྱོད་ཤོག །ནཱ་རོ་ལ་སོགས་རྣལ་འབྱོར་པ། །གྲུབ་ཐོབ་ཀུན་སྤྱོད་བདག་རྫོགས་ཤོག །གསང་བ་ཡང་སྙིང་ལམ་ཞུགས་ཚེ། །སྤྱོད་པ་དུས་དང་འབྲེལ་བར་སྐྱ

ཤོག །གང་ཕན་རྫུ་འཕྲུལ་སྣ་ཚོགས་པ། །ཐོགས་མེད་མ་རུངས་ཀུན་འདུལ་ཤོག །ཚོགས་དང་དབེན་པ་གར་གནས་ཀྱང་། །སྡིག་རྟེན་ཡུལ་ཉེར་མི་འགྱུར་ཤོག །ཉེས་ལྟུང་ཕྲ་
རགས་གང་དང་ཡང་། །ཡུད་ཙམ་ཞིག་ཀྱང་མི་འགྲོགས་ཤོག །གཏོང་ཕོད་ལ་སོགས་ཅི་སྤྱོད་ཀྱང༌། །ཡིད་ཆེས་ཕངས་མེད་ཕུལ་ལྡན་ཤོག །གང་དེར་མི་ཤེས་གང་བྱུང་
.2iey.zliraཡང་། །ཡིད་སྨོན་ཙམ་གྱིས་མྱུར་སེལ་ཤོག །གྲུབ་མཐའ་ཀུན་ལ་དབང་བསྒྱུར་ཤོག །སྡེ་སྣོད་མ་ལུས་གཞུང་འགྲོལ་ཤོག །རྒྱུད་སྡེ་མ་ལུས་སྡོང་པོར་ཤོག །དཀྱིལ་འཁོར་མ་
.la
ལུས་མངའ་བདག་ཤོག །རིག་དང་རྐང་པར་ལྡན་པར་ཤོག །ཆོས་ལ་རང་བྱན་ཚུད་པར་ཤོག །ཐབས་ལམ་ཀུན་ལ་དབང་ཐོབ་ཤོག །ཞེན་མེད་ངང་ལ་རྟག་གནས་ཤོག །ངན་sby
རྟོག་སེལ་བའི་སྒྲོན་མེ་ཤོག །རྒོལ་བ་ངན་པ་ཚར་གཅོད་ཤོག །དམུ་རྒོད་མཐའ་དག་ངེས་ཤིག་ཤོག །ངན་ལོང་ཐམས་ཅད་སྐྱོང་བར་ཤོག །མཐུ་རྩལ་རྫུ་འཕྲུལ་མངའ་

ཟ| ༄༅། །བདག་ཤོག །ངན་བྱེད་ཐམས་ཅད་ཐུལ་བར་ཤོག །ཅི་དགོས་མ་ལུས་ལྷུན་གྲུབ་ཤོག །དམིགས་ཞེན་ཟག་པ་ཟད་པར་ཤོག །འགྲོ་ཀུན་རེ་གནས་
སྐོང་བར་ཤོག །དགེ་ལེགས་སྨོན་ལམ་འདེབས་པར་ཤོག །སྨོན་ལམ་རྟེན་གྱིས་མི་འབྲེལ་ཤོག །སྨོན་ལམ་ཅི་བཏབ་ངེས་འགྲུབ་ཤོག །དགྲ་རྣམས་བདག་ལ་བྱམས་པར་
ཤོག །མཁའ་ཁྱབ་སྙན་གྲགས་ཁྱབ་པར་ཤོག །མཐོང་བ་ཙམ་གྱིས་བདག་མགུར་ཤོག །དྲན་པ་ཙམ་གྱིས་སེམས་དུལ་ཤོག །ཐོས་པ་ཙམ་གྱིས་ལེགས་སྤྲོ་ཤོག །འདུན་པ་
ཙམ་གྱིས་སྒྲིབ་སེལ་ཤོག །རེག་པ་ཙམ་གྱིས་སྐྱོན་སེལ་ཤོག །དམིགས་པ་ཙམ་གྱིས་དུག་སེལ་ཤོག །འདུན་པ་ཙམ་གྱིས་བློ་འདྲེས་ཤོག །རྒྱང་ཕྱག་ཙམ་གྱིས་ཚོགས་རྫོགས་
ཤོག །གསུང་ཐོས་ཙམ་གྱིས་འཚེང་བར་ཤོག །འབྲེལ་ཤེས་ཙམ་གྱིས་བསམ་གྲུབ་ཤོག །ཞང་གི་སྦྲན་བན་བདག་རང་གི། །བློ་ལ་ཤར་ནས་བཀོད་པ་དང་། །མདོ་རྒྱུད་བསྟན་-

བཅོས་མཐོང་ཚད་ཀྱི། །ལུང་རིགས་རྗེས་འབྲངས་བཀོད་པ་དང་། །གདམས་པའི་རྗེས་འབྲངས་བཀོད་པ་དང་། །བྱིན་རླབས་ཞུགས་ནས་བཀོད་པ་དང་། །ཉམས་མྱོང་འབར་
ནས་བཀོད་པ་དང་། །རྟོགས་པ་ཤར་ནས་བཀོད་པ་དང༌། །མཐོང་གོམས་སྐྱེས་ནས་བཀོད་པ་དང་། །ཕན་པའི་སེམས་ཀྱིས་བཀོད་པ་དང་། །བྱམས་པའི་སེམས་ཀྱིས་བཀོད་པ་
དང་། །དགའ་རེ་ཙམ་གྱིས་བཀོད་ལ་སོགས། །བདག་གིས་གང་བཀོད་ཚིག་ཚོགས་རྣམས། །ཕྱོགས་བཅུའི་ནམ་མཁའི་མཐའ་ཀླས་པའི། །རྒྱལ་བ་སྲས་བཅས་མ་ལུས་
དང་། །ཉན་ཐོས་རང་རྒྱལ་མཐའ་དག་དང་། །དཀྱིལ་འཁོར་ལྷ་ཚོགས་མཁའ་མཉམ་དང་། །རྡོ་རྗེ་མཁའ་འགྲོ་མ་རྣམས་དང༌། །དངོས་དང་བརྒྱུད་པ་ལ་སོགས་པའི། །དུས་
གསུམ་བླ་མ་ཐམས་ཅད་དང་། །ཆོས་སྐྱོང་སྲུང་མའི་ཚོགས་རྣམས་ཀྱི། །ཐུགས་རྗེ་ཕྱོགས་མེད་བདེན་པ་དང༌། །བདག་གིས་དུས་རྣམས་ཐམས་ཅད་དུ། །ལྷག་པའི་བསམ་པ་

༄༅། །བསྟེན་པའི་མཐུས། །བྱིན་གྱིས་བརླབ་པ་མཛད་དུ་གསོལ། །བདག་གིས་གང་བཀོད་ཐམས་ཅད་ལ། །མགུའ མ་འོན་ཏེ་མ་མགུ་ཡང་། །བལྟས་པ་
ཙམ་གྱིས་ཁྱེད་རྣམས་ཀྱི། །བྱིན་རླབས་ཕུན་སུམ་ཚོགས་པ་རྣམས། །རང་དབང་མེད་པར་དེར་ཞུགས་ནས། །རྣམ་གསུམ་དད་པ་མི་ཕྱེད་ཤོག །དེ་མ་ཐག་ཏུ་མ་ནོར་བའི། །
ཎྜཱལམ་ལ་ངེས་པར་ཞུགས་གྱུར་ནས། །བྱམས་དང་སྙིང་རྗེའི་འོད་འབར་བའི། །ཉམས་མྱོང་རྟོགས་པ་མཁའ་འདྲ་བ། །མཐར་ཕྱིན་བདག་གཞན་ཀུན་དཔལ་ཤོག །དེ་མཐོང་ཙམ་
གྱིས་བདག་དང་ཡང༌། །ཁྱེད་རྣམས་ཀུན་གྱི་ཐུགས་མཐོང་ཤོག །བདག་གིས་དེ་རིང་ཕན་ཆོད་སྔོན་ཆད་ཀྱི། །བློ་ལ་ཤར་ནས་བཀོད་ཚོད་འདི་ལྟ་སྟེ། །འབེ་ནག་བྲག་ལ་རྣལ་
འབྱོར་ལམ་རིམ་བཀོད། །བྱང་མཁར་རྩེ་ལ་རང་བློའི་སྐྱོན་སེལ་དང་། །ཕྱག་རྒྱ་ཆེན་པོ་འཚང་འབྲུར་བཅས་པ་དག །ཚོམས་ཀྱི་རིམ་པ་གཉེན་པོའི་ཡིག་ཆུང་བཀོད། །འབྲོང་བུ་B

ལྐུགས་པར་ཅལ་ཅོལ་རིང་མོ་བཀོད། །གངས་དཀར་མོ་རུ་བདུད་རྩི་བུམ་ཕྲེང་བཀོད། །བྱང་ཕྱི་འབྲོང་བུར་ཀུ་རེ་སྣ་ཚོགས་དང༌། །ཕྱག་རྒྱ་ཆེ་སོགས་འབྲས་བུ་སྐུ་གསུམ་
བཀོད། །མིག་ཆུང་དགོན་པར་ཡོན་ཏན་ངོམ་པ་བཀོད། །ཡུང་བུ་གད་པར་མས་འཛེག་གོ་རིམ་བཀོད། །ཕུལ་གྱི་བྲག་ལ་ལམ་མཆོག་ཕྲེང་བ་དང༌། །ལྷན་ཅིག་སྐྱེས་པའི་དོན་གྱི་
.bglab3.blkr.g
བསྟོད་པ་དང་། །ཕྱག་རྒྱ་ཆེན་པོ་ལམ་མཆོག་མཐར་ཐུགས་བཀོད། །གཡའ་ལུང་འབྲོང་བུར་གངས་གོང་སྐྱོ་སངས་དང་། །བླ་མ་རྣམ་གཉིས་དགོངས་པ་བླངས་པ་དང༌། །སེངྒེ་
zE
རྒྱལ་པོའི་སྒྲབ་ཐབས་ལ་སོགས་བཀོད། །བྱང་མཁར་ཕུག་ཏུ་ཉམས་མྱོང་ཡིག་ཆུང་བཀོད། །ཕྱ་འོ་ལུང་དུ་སྙིང་པོ་འབྲུ་དྲུག་དང༌། །རང་གི་རྟོགས་པའི་ཉམས་ལ་བསྟོད་ལ་
སོགས། །རྟོགས་པའི་ཡི་གེ་ཆང་ཆུང་མང་དུ་བཀོད། །མངའ་ཅོག་ལྷས་སུ་ཁྲེལ་རྒད་རིང་མོ་བཀོད། །འབེ་ནག་བྲག་ལ་རི་ཁྲོད་ཉམས་མྱོང་སོགས། །དགོངས་པ་ཐུན་མོང་མིན་

ཁ་|༄༅། །པའི་གླུ་ཆུང་དང་། །མཐར་ཐུག་དོན་གྱི་ཡིག་ཆུང་མང་དུ་བཀོད། །སྟོང་ལུང་མཚུར་དུ་གསང་སྔགས་ལག་ལེན་དང་། །རང་སེམས་གཏན་ལ་དབབ་
པ་ལ་སོགས་པ་ཡི། །ཉམས་མྱོང་ཡི་གེ་ཆང་ཆུང་མང་པོ་བཀོད། །མོན་པ་གདོང་དུ་ཁ་ནས་ཐོན་ཚད་བཀོད། །རྒོད་པོ་བྲག་ལ་མཆིས་ཚིག་ལྷུག་པ་དང་། །སྒོམ་ཆེན་རྣམས་ཀྱི་ཉ་
ག་འགག་འདུས་བཀོད། །གཡུ་བྲག་སྤྱི་བོར་ཆ་མཐུན་ཁྱད་འཕགས་དང་། །ཕྱག་རྒྱ་ཆེན་པོའི་གདམས་ངག་ཆིག་ཆོད་དང་། །ཆོས་མཛད་རྣམས་ལ་གཅེས་པ་བསྡུས་པ་
བཀོད། །ཆོས་བསྐོར་རིའུ་རྩར་ཐམས་ཅད་མཁྱེན་པ་དང་། །བདེ་མཆོག་འཁོར་ལོའི་ཉམས་ལེན་ཚིགས་བཅད་བཀོད། །ཚལ་སྒང་གནས་སུ་བཀྲ་ཤིས་རྣམ་གཉིས་དང་།
དགོས་འདོད་སྣ་ཚོགས་ནོར་བུའི་ཕུང་པོ་བཀོད། །དོར་ཏེ་སྒོ་ཕུར་དཔལ་འདུས་ཉ་ག་དང་། །ཞི་གནས་ཀུན་ཚང་ཉ་ག་ལ་སོགས་བདུན། །འདུ་ཤེས་ཚར་གཅོད་ཡེ་ཤེས་ནམ་མཁའ་2

བཀོད། །བདེན་པ་རྣམ་གཉིས་ཟུང་དུ་འབྲེལ་བ་འདི། །ཚུལ་ཆུང་དགོན་པར་ཡི་གེའི་དབུ་བཙུགས་ནས། །མིག་ཆུང་དགོན་པར་དྲན་ཚད་ཚར་བར་བཀོད། །ད་རུང་ནུས་ཚད་
འགོད་པའི་གོ་ཆ་བདོག །སྤྲིན་མེད་མཁའ་ལ་ཉི་ཤར་ཇི་བཞིན་དུ། །ཡེ་ཤེས་སྣང་བས་ཕྱོགས་བཅུར་གསལ་བྱེད་པར། །སྨོན་ལམ་གྲུབ་པ་རྣམས་ཀྱིས་བྱིན་གྱིས་རློབས།
ལེགས་རུང་ཉེས་རུང་ཁོ་བོས་གང་བཀོད་པ། །དེ་ལ་བརྟེན་ནས་བདག་གཞན་ལམ་རིག་སྟེ། །མཁའ་མཉམ་འགྲོ་ཀུན་གོང་མས་གང་བརྙེས་པའི། །ཟབ་ཞི་སྤྲོས་བྲལ་འོད་གསལ་
༈ འདུས་མ་བྱས། །བདུད་རྩི་ལྟ་བུའི་ཆོས་ཀྱི་བདེ་ལེགས་ཤོག། །སྨོན་ལམ་བཟློས་པ་མང་སྟེ་འདོད་ཐོག་ལགས། །ཚོགས་གཉིས་སོག་དང་བཟླས་བརྗོད་ཁ་ཏོན་སོགས། །བྱང་ཆུབ་
སེམས་མཆོག་བསྐྱེད་དང་སྨོན་ལམ་རྣམས། །ཟློས་སྐྱོན་མ་མཆིས་ཇི་ཙམ་མང་བཞིན་འགྲུབ། །གཞན་དག་ཟློས་པའི་སྐྱོན་འགྱུར་ཟད་མེད་ཡོད། །དེ་དག་ལ་དགའ་གང་ཟག་༔

།དེ་དོན་དུ། །ཟློས་སྐྱོན་ལ་སོགས་སྤོངས་ལ་ཐ་སྙད་གཟོབ། །མཁའ་ལྟར་མཐའ་ཡས་དོན་མཆོག་དགྱེས་རྣམས་ལ། །སྒྲ་ལ་ངེས་མེད་དོན་གྱི་བདུད་ཟ| ༄༅།
རྩི་འཐུང་། །སྨོན་ལམ་གྱི་ལེའུ་སྟེ་བཅོ་ལྔ་པའོ།། །།བདེན་གཉིས་ཟུང་དུ་འབྲེལ་བ་ཞེས་བྱ་བ་སྤྲང་བན་ཞང་གིས་རང་གི་དྲན་པ་གསོ་བའི་ཆེད་དུ། ཐུན་མོང་དང་ཁྱད་པར་གྱི་
༈ གཞུང་ཐམས་ཅད་དང་མི་འགལ་བར་པྱས་ཏེ་རྟོགས་པར་བྱ་བ་དང་། ལག་ཏུ་བླང་བར་བྱ་བའི་རྣམ་གྲངས་ཆེ་ལོང་ཟུར་ཚོན་ཙམ་དུ་ཚུལ་ཆུང་དགོན་པར་ཡོན་བདག་འབུམ་སྟག་གིས་
བཏེག་པའི་དུས་སུ་དབུ་བཙུགས་ནས། མིག་ཆུང་དགོན་པར་ཡོན་བདག་ངུར་པ་རྣམས་ཀྱིས་བཏེག་པའི་དུས་སུ་ཚར་བར་བཀོད་པ་རྫོགས་སོ།། །།སུ་མཁས་ཀྱང་བསྲེ་བསླད་མི་
མཛད་པར་ཞུ། སྤྲེའུ་ལོའི་ཉ་དྲུག་ཟླ་བའི་ཚེས་བཅོ་ལྔའི་ཉིན་པར་ཚར་བ་ལགས་སོ། ། ཧཱུཾ།། །། ༈ བདེན་གཉིས་ཟུང་འབྲེལ་གྱི་ས་བཅད་བཞུགས། ཨོཾ་སྭ་སྟི། བདེན་གཉིས་ཟུང་དུ་

འབྲེལ་བ་འདི་ལ་གསུམ་སྟེ། གང་ལ་བརྟེན་ཏེ་བརྩམས་པ་དང་། གཞུང་གི་དངོས་གཞི་དང་། བརྩམས་པའི་ཕྲིན་ལས་རྣམ་པར་སྤྲོས་ཏེ་སྒྲུབ་པའོ། །དང་པོ་ལ་གཉིས་ཏེ།
མཚན་དང་བཅས་ཏེ་བླ་མ་ལ་འདུད་པ་དང་། ཁེངས་སྐྱུང་དང་བཅས་ཏེ་གསོལ་བ་གདབ་པའོ། །གཞུང་གི་དངོས་གཞི་ལ་བཞི་སྟེ། བདེ་སྡུག་གི་གཞི་གཏན་ལ་དབབ་པ་
དང་། འཁོར་བའི་སྡུག་བསྔལ་སྲན་ཅིང་སྤང་བར་བསྐུལ་བ་དང་། མྱ་ངན་ལས་འདས་པའི་བདེ་བ་བསྒྲུབ་པའི་ཐབས་ཕྱིན་ཅི་མ་ལོག་པ་བསྟན་པ་དང་། བརྗོད་བྱ་གཏན་ལ་དབབ་
ཅིང་འབེབས་པ་པོ་ལ་ངོ་མཚར་བའོ། །དང་པོ་ལ་གཉིས་ཏེ། ཆོས་ཀྱི་དབྱིངས་ལས་འཕྲོས་པ་དང་། དེ་ཉིད་རང་གི་སེམས་སུ་སྒྲུབ་པའོ། །འཁོར་བའི་སྡུག་བསྔལ་སྲན་ཅིང་སྤང་
བར་བསྐུལ་བ་ལ་གཉིས་ཏེ། ངན་འགྲོའི་འཇིགས་པ་བསྟན་པ་དང་། མཐོ་རིས་ཀྱི་བདེ་བ་གནས་སྐབས་ཙམ་དུ་བསྟན་པའོ། །དང་པོ་ལ་གཉིས་ཏེ། མདོ་ཙམ་སྨོས་པ་དང་། | སྣྲུ

2 ༄ ༅། །སྡུག་བསྔལ་རྒྱས་པར་བཤད་པའོ། །མྱ་ངན་ལས་འདས་པའི་ཐབས་ཕྱིན་ཅི་མ་ལོག་པ་ལ་གཉིས་ཏེ། ཐེག་པ་སྤྱིའི་རྣམ་པར་བཞག་པ་དང་། སྒྲུབ་
ཐབས་དངོས་སོ། །དེ་ལ་གཉིས་ཏེ། ཉི་ཚེ་བའི་མྱ་ངན་ལས་འདས་པ་སྒྲུབ་པ་དང་། མི་གནས་པའི་མྱ་ངན་ལས་འདས་པ་སྒྲུབ་པའོ། །དང་པོ་ལ་གཉིས་ཏེ། སྲིད་པའི་བདེ་བ་ལ་
ཆགས་པ་སྤང་བ་དང་། མྱ་ངན་ལས་འདས་པའི་རྒྱུ་ཕུན་སུམ་ཚོགས་པའོ། །མི་གནས་པའི་མྱ་ངན་ལས་འདས་པ་སྒྲབ་པ་ལ་གཉིས་ཏེ། ཏིང་ངེ་འཛིན་ལ་སོགས་པ་ཡོན་ཏན་ཕུན་
སུམ་ཚོགས་པའི་ལམ་དང་། འབྲས་བུ་ཐམས་ཅད་ཀྱི་རྩ་བ་བྱམས་པ་སྙིང་རྗེ་བྱང་ཆུབ་ཀྱི་སེམས་ལ་རག་ལུས་པས་དེའི་སྦྱོར་བ་བསྟན་པ་དང་། དངོས་གཞི་ཏིང་ངེ་འཛིན་བསྟན་
པའོ། །དང་པོ་ལ་བཞི་སྟེ། ཕན་ཡོན་གྱི་སྒོ་ནས་བྱམས་པ་སྙིང་རྗེ་བྱང་ཆུབ་ཀྱི་སེམས་ལ་སྤྲོ་བ་བསྐྱེད་ཅིང་། དེ་དང་ལྡན་པའི་གང་ཟག་ལ་རྗེས་སུ་ཡི་རང་བ་དང་། སེམས་བསྐྱེད་ ྨ

པའི་ཆོ་ག་བཀའ་དྲིན་རྗེས་སུ་དྲན་པ་དང་བཅས་པ་དང་། བྱམས་པ་སྙིང་རྗེ་བྱང་ཆུབ་ཀྱི་གེགས་ཀུན་སློང་ངན་པ་ཚར་བཅད་པ་དང་། དེ་འཕེལ་བར་བྱེད་པའི་རྒྱུ་བསྟན་པའོ། །དང་
3 པོ་ལ་གཉིས་ཏེ། དགོས་པ་སྨོས་པའི་ཚུལ་གྱིས་སེམས་བསྐྱེད་པར་གདམས་པ་དང་། དེའི་ཕན་ཡོན་བསྟན་པའོ། །དང་པོ་ལ་ལྔ་སྟེ། བྱང་ཆུབ་ཀྱི་སེམས་སྐད་ཅིག་ཙམ་གྱི་ཕན་
ཡོན་བསྟན་པ་དང་། འབྱུང་བ་ལྔ་ལ་སོགས་པའི་དཔེས་ཉེས་པ་ཐམས་ཅད་རྒྱུན་གཅོད་པར་བསྟན་པ་དང་། ཕན་ཡོན་ཁྱད་དུ་འཕགས་ཤིང་བརྗོད་ཀྱིས་མི་རྫོགས་པ་ལུང་གིས་སྒྲུབ་
པ་དང་། ཕན་ཡོན་མངོན་སུམ་དུ་གསལ་བ་དང་། སྣ་ཚོགས་ཀྱི་སྒོ་ནས་ཕན་ཡོན་མདོ་ཙམ་སྨོས་ཤིང་རྗེས་སུ་ཡི་རང་བའོ། །དེ་ལ་གཉིས་ཏེ། ཕན་ཡོན་གྱི་ཁྱད་པར་བསྟན་པ་
དང་། གང་ཟག་སོ་སོ་ལ་སོ་སོར་རྗེས་སུ་ཡི་རང་དབུལ་བའོ། །དང་པོ་ལ་དྲུག་སྟེ། བྱང་ཆུབ་ཀྱི་སེམས་དེ་ཡོན་ཏན་ཐམས་ཅད་ཀྱི་འབྱུང་གནས་སུ་བསྟན་པ་དང་། དེ་ཡིས་སྐྱོན་༔

།རྣམས་ཀྱང་ཡོན་ཏན་དུ་འཆར་བར་བསྟན་པ་དང་། ཡོན་ཏན་ཕྱོགས་རེ་མ་ཤར་བ་ལ་སྨོད་པ་སྤང་བ་དང་། ཕྲིན་ལས་རྣམ་བཞི་ཇི་ལྟར་འགྲུབ་པའི་ཚུལ་༄༅།
བསྟན་པ་དང་། རྒྱལ་སྲིད་རིན་པོ་ཆེ་སྣ་བདུན་གྱི་དཔེས་མཚོན་པ་དང་། བདེ་སྐྱིད་ཀྱི་ཁྱད་པར་མི་འདོད་ཀྱང་ངོ་བོ་ཉིད་ཀྱིས་འགྲུབ་པའོ། །དང་པོ་ལ་གཉིས་ཏེ། བསླབ་པ་རིན་པོ་
ཆེ་རྣམ་པ་གསུམ་ཚང་བར་བསྟན་པ་དང་། འཇིག་རྟེན་དང་འཇིག་རྟེན་ལས་འདས་པའི་ཆོས་ལམ་དང་འབྲས་བུ་ཚང་བར་བསྟན་པའོ། །དེ་ལ་གཉིས་ཏེ། སྲིད་པའི་བདེ་སྐྱིད་
དང་། ཞི་བའི་ལམ་འབྲས་སོ། །དང་པོ་ལ་གཉིས་ཏེ། སྲིད་པའི་བདེ་བ་སྤྱིར་བསྟན་པ་དང་། ངན་སོང་ཇི་ལྟར་བདེ་བའི་རྒྱུ་མཚན་བསྟན་པའོ། །གང་ཟག་སོ་སོ་ལ་སོ་སོར་རྗེས་
སུ་ཡི་རང་བ་དབུལ་བ་ལ་གསུམ་སྟེ། ལས་འབྲེལ་ཕྲན་ཚེགས་ཙམ་ཡང་འཇོག་པར་དཀའ་བས་དེ་ལ་རྗེས་སུ་ཡི་རང་བ་དང་། སྐྱེས་བུ་དམ་པའི་སྤྱོད་པ་རླབས་པོ་ཆེ་ལ་རྗེས་སུ་ཡི་༔A

རང་བ་དང་། ཐེག་པ་ཆེན་པོ་ལ་བྱོལ་བའི་གང་ཟག་ལ་མི་སྨད་ཅིང་བདག་ཉིད་མནའ་འདོར་བའོ། །སེམས་བསྐྱེད་པའི་ཆོ་ག་བཀའ་དྲིན་རྗེས་སུ་དྲན་པ་དང་བཅས་པ་ལ་གསུམ་
སྟེ། ཆོ་གའི་དངོས་གཞི་ཡུལ་དང་བཅས་པ་དང་། བསླབ་བྱ་བསྟན་པ་དང་། བཀའ་དྲིན་རྗེས་སུ་དྲན་པའོ། །དང་པོ་ལ་གཉིས་ཏེ། ཡུལ་གྱི་མཚན་ཉིད་དང་ཆོ་གའི་ཐབས་
། །བྱམས་པ་སྙིང་རྗེ་བྱང་ཆུབ་ཀྱི་སེམས་ཀྱི་གེགས་ཀུན་སློང་ངན་པ་ཚར་གཅད་པ་ལ་གཉིས་ཏེ། བཀའ་དྲིན་ཇི་ལྟར་བསབ་པའི་ཚུལ་བསྟན་པ་དང་། དེའི་གེགས་བསལ་
བའོ། །དེ་ལ་གཉིས་ཏེ། རྒྱུ་མཚན་དང་གེགས་བསལ་བ་དངོས་སོ། །དེ་ལ་གཉིས་ཏེ། ཚེ་འདིའི་རྟོག་ངན་སྤོང་བ་དང་། ཉོན་མོངས་པའི་ཕྱོགས་མཐའ་དག་སྤང་བའོ། །དེ་
འཕེལ་བར་བྱེད་པའི་རྒྱུ་བསྟན་པ་ལ་གསུམ་སྟེ། འཕྲལ་གྱི་བྱ་བྱེད་དྲི་མས་མ་གོས་པར་བསྟན་པ་དང་། མཆོད་སྦྱིན་མཐའ་ཡས་ཕྱོགས་མེད་དུ་འབད་པར་བསྟན་པ་དང་། ཚུལ་༔

ཟྭ| ༄༅། །ཁྲིམས་ལ་སོགས་པ་བསྟན་པའོ། །མཆོད་སྦྱིན་མཐའ་ཡས་པ་ནུས་ཚད་དུ་འབད་པར་བསྟན་པ་ལ་གསུམ་སྟེ། མཆོད་སྦྱིན་ལ་སོགས་པ་གང་བྱེད་ཀྱང་
གནད་མ་འཆུག་པར་བསྟན་པ་དང་། མ་གོམས་པའི་ངན་པས་ཀྱང་བསླབ་ན་མི་ལོབ་པ་མེད་པར་བསྟན་པ་དང༌། ཞར་ལ་ཐེག་པ་ཆེ་ཆུང་གི་གང་ཟག་ངོས་བཟུང་བའོ། །དང་པོ་ལ་
སྒྱུབརྒྱད་ཏེ། བསམ་སྦྱོར་དག་ཅིང་ཕུན་སུམ་ཚོགས་པ་དང་། སྙིང་རྗེ་བྱང་ཆུབ་ཀྱི་སེམས་གཉིས་ཕན་ཚུན་རྗེས་སུ་འགྲོ་ལྡོག་ངེས་པར་བསྟན་པ་དང་། དེའི་རྒྱུ་རྟེན་དང་བརྟེན་པའི་
རིམ་པས་བསོད་ནམས་ཀྱི་ཚོགས་ལ་རག་ལུས་པར་བསྟན་པ་དང་། བསོད་ནམས་ནང་འདོམ་ན་ཁེ་སྟོབས་བརྩི་བར་བསྟན་པ་དང་། འདུ་ཤེས་གཙོ་བ་དང་དངོས་པོ་གཙོ་བའི་ཁྱད་
a པར་བསྟན་པ་དང་། ཐམས་ཅད་ལ་རེག་གཅོད་མི་བཏུབ་ཅིང་ལུང་གི་རྗེས་སུ་འབྲང་བར་བསྟན་པ་དང་། མཆོད་སྦྱིན་དངོས་བསྟན་པ་དང་། ཚུལ་ཁྲིམས་དང་བསམ་གཏན་ལ་ ྨ

སོགས་པའི་དུས་སུ་མཆོད་སྦྱིན་བཏང་སྙོམས་སུ་བཞག་པར་བསྟན་པ་དང་། ཞེན་མེད་ཀྱི་ཕྱི་སྤྱོད་གང་ལྟར་སྣང་ཡང་དེ་དང་དེ་དག་ལ་སྨད་དུ་མི་རུང་བར་བསྟན་པའོ། །མཆོད་
སྦྱིན་དངོས་བསྟན་པ་ལ་གཉིས་ཏེ། མཆོད་པ་དང་སྦྱིན་པའོ། །མཆོད་པ་ལ་ལྔ་སྟེ། ཀུན་ཏུ་བཟང་པོ་དང་བསྟུན་པའི་མཆོད་པའི་ཁྱད་པར་བསྟན་པ་དང་། དབང་པོ་ལྔར་གང་བབ་
མཆོད་པ་ལ་སོགས་པ་དང་། ཕ་རོལ་པོས་བདག་ལ་བསྙེན་བཀུར་བསོད་ནམས་སུ་སྤེལ་བ་དང་། མན་ངག་གིས་ཟིན་ན་ཚོགས་ཞོར་ལ་རྫོགས་པར་བསྟན་པ་དང་། ནུས་པ་དང་
བསྟུན་པའི་བསོད་ནམས་བསགས་ཐབས་སྣ་ཚོགས་པར་བསྟན་པའོ། །དང་པོ་ལ་གསུམ་སྟེ། མངོན་སུམ་རྫས་ཀྱི་མཆོད་པ་སྣ་ཚོགས་པ་དང་། བློས་སྤྲུལ་པའི་མཆོད་པ་
དང་། ཡོངས་སུ་བཟུང་བ་མེད་པའི་མཆོད་པའོ། །སྦྱིན་པ་ལ་དྲུག་སྟེ། ཕྲ་བའི་ཕྲ་བ་ལ་ཡང་ཆུད་མི་ཟ་ན། རགས་པའི་རགས་པ་སྨོས་ཅི་འཚལ་བར་བསྟན་པ་དང་། རིགས་ཐ་

E ༄༅། །དད་ལ་ཐ་དད་སྣ་ཚོགས་པ་རྒྱ་ཆེར་སྦྱིན་པར་བསྟན་པ་དང་། སློང་བ་པོས་སྦྱིན་པར་མི་འོས་ཤིང་བདག་ལ་མི་རིགས་པར་སྟོན་ཀྱང་ཤིན་ཏུ་བཟོད་པར་
བྱས་ཏེ་སྤྲོ་བས་སྦྱིན་པ་དང་། དམན་པ་ལ་བྱིན་པས་མཆོག་བརྙེས་པར་འགྱུར་བས་མཆོག་ལ་ཕུལ་བའི་མཆོག་ཏུ་འགྱུར་བར་བསྟན་པ་དང་། དངོས་པོ་ཕྲ་བའི་ཕྲ་བ་ཙམ་ཞིག་བྱིན་
༣ པ་ལ་ཡང་ཕ་རོལ་དུ་ཕྱིན་པ་དྲུག་ཚང་བར་བསྟན་པ་དང་། ཞིང་གི་ཁྱད་པར་བསྟན་པའོ། །ཚུལ་ཁྲིམས་ལ་སོགས་པ་ལ་གསུམ་སྟེ། ཡོན་ཏན་ཐམས་ཅད་ཀྱི་གཞི་ཚུལ་ཁྲིམས་
བསྲུང་བའི་མན་ངག་བསྟན་པ་དང་། ཕུན་སུམ་ཚོགས་པ་ཐམས་ཅད་བཟོད་པ་ལ་རག་ལས་པས་བཟོད་པའི་མན་ངག་བསྟན་པ་དང་། ཀུན་གྱི་གྲོགས་བརྩོན་འགྲུས་ཡིན་པས་བརྩོན་
འགྲུས་ཀྱི་མན་ངག་བསྟན་པའོ། །དང་པོ་ལ་གཉིས་ཏེ། སོ་སོར་ཐར་པའི་སྡོམ་པ་དང་། བྱང་ཆུབ་སེམས་པའི་སྡོམ་པའོ། །དེའི་དང་པོ་ལ་ལྔ་སྟེ། ཚུལ་ཁྲིམས་གཅེས་པའི་རྒྱུ་༔

མཚན་བསྟན་པ་དང་། གང་ཟག་གི་ནུས་པ་བསམ་གྱིས་མི་ཁྱབ་པར་བསྟན་པ་དང༌། གདུལ་བྱ་སྣ་ཚོགས་ཀྱི་སྤྱོད་པ་དང་བསྟུན་ཏེ་དྲང་བར་བསྟན་པ་དང་། བསྙེན་གནས་ལ་
སོགས་པ་སོ་སོར་དམིགས་བསལ་བསྟན་པ་དང་། རང་བཞིན་དང་བཅས་པའི་ཁྱད་པར་གྱིས་གནང་བ་དང་བཀག་པའི་ས་མཚམས་བསྟན་པའོ། །བྱང་ཆུབ་སེམས་པའི་སྡོམ་པ་ལ་
གཉིས་ཏེ། རྐོས་ཕོར་གྱི་རི་མོ་ལྟར་རང་ལ་ཡོད་པ་གཞན་དག་ལ་དགོད་ནུས་པར་བསྟན་པའི་ཕྱིར་ཕྱི་ནང་ཐམས་ཅད་ལ་མཁས་པར་བསྟན་པ་དང་། སློབ་པའི་ནུས་པ་མེད་པར་གྱུར་
ན་བྱིན་རླབས་ལ་རག་ལས་པས་བསྒྲུབ་དགོས་པར་བསྟན་པའོ། །ཕུན་སུམ་ཚོགས་པ་ཐམས་ཅད་བཟོད་པ་ལ་རག་ལས་པས་བཟོད་པའི་མན་ངག་ལ་གཉིས་ཏེ། བཟོད་པ་གཅེས་
པའི་རྒྱུ་མཚན་བསྟན་པ་དང་། བཟོད་པ་ལ་བསླབ་པའི་མན་ངག་བསྟན་པའོ། །དེ་ལ་གསུམ་སྟེ། དུས་ལ་བབ་པའི་སྔོན་ལས་དབང་མེད་ཀྱི་སྡུག་བསྔལ་ལ་བསམ་ཏེ་བཟོད་པར་བྱ་8

ཐོ ༄༅། །བའི་མན་ངག་དང་། ཆོས་ཀྱི་རང་བཞིན་ལ་བསམ་ཏེ་བཟོད་པར་བྱ་བ་དང་། མན་ངག་གི་ཁྱད་པར་སྣ་ཚོགས་བསྟན་པའོ། །ཀུན་གྱི་གྲོགས་བརྩོན་
འགྲུས་ཡིན་པས། བརྩོན་འགྲུས་ཀྱི་མན་ངག་བསྟན་པ་ལ་གཉིས་ཏེ། རྒྱུ་མཚན་སྨོས་པའི་ཚུལ་གྱིས་བརྩོན་འགྲུས་མདོར་བསྟན་པ་དང་། ཡན་ལག་རྒྱས་པར་བཤད་པའོ། །དེ་
ཎྜཱལ་གསུམ་སྟེ། ཕྱི་དུས་སྤང་བར་བསྟན་པ་དང་། ལེ་ལོའི་རྒྱུ་སྤང་བར་བསྟན་པ་དང་། གཞན་དོན་གྱི་སྟོབས་བརྩི་ཞིང་བདུད་ངོས་བཟུང་བའོ། །ལེ་ལོའི་རྒྱུ་སྤང་བར་བསྟན་པ་ལ་
གསུམ་སྟེ། ཆང་སྤང་བར་གཅེས་པར་བསྟན་པ་དང་། གཉིད་སྤང་བར་བསྟན་པ་དང་། ལེ་ལོའི་རྒྱུ་གཞན་ཡང་ཟུར་སྨོས་ཙམ་བསྟན་པའོ། །དངོས་གཞི་ཏིང་ངེ་འཛིན་བསྟན་པ་
ལ་བཅུ་སྟེ། ཏིང་ངེ་འཛིན་གཅེས་པའི་རྒྱུ་མཚན་བསྟན་པ་དང་། ལུས་སེམས་ལས་སུ་རུང་བར་བྱ་བའི་ཕྱིར་ཐོག་མར་ཞི་གནས་གཅེས་པར་བསྟན་པ་དང་། ཞི་གནས་ཀྱི་དམིགས་

པའི་དངོས་གཞི་བསྟན་པ་དང་། ཞི་གནས་ཀྱི་ཕན་ཡོན་བསྟན་པ་དང་། ཞི་གནས་ཐོབ་པའི་དུས་བསྟན་པ་དང་། ལྷག་མཐོང་བསྟན་པ་དང་། ཞི་གནས་དང་ལྷག་མཐོང་ཟུང་དུ་
འབྲེལ་བར་བསྟན་པ་དང་། ཏིང་ངེ་འཛིན་གྱི་ཚོགས་པ་བསྟན་པ་དང་། ཏིང་ངེ་འཛིན་སྐྱེ་བའི་རིམ་པས་ལྷག་མཐོང་གི་རྟོགས་ཚོད་བསྟན་པ་དང་། བྱིན་རླབས་ཅན་གྱི་བླ་མ་ལ་ངོ་
མཚར་ཞིང་བཀོད་པའི་ཚུལ་བསྟན་པའོ། །ཏིང་ངེ་འཛིན་གྱི་ཚོགས་པ་བསྟན་པ་ལ་གཉིས་ཏེ། ཞི་གནས་ཀྱི་ཚོགས་པ་དང་། ལྷག་མཐོང་གི་ཚོགས་པའོ། །ཏིང་ངེ་འཛིན་སྐྱེ་བའི་
རིམ་པས་ལྷག་མཐོང་གི་རྟོགས་ཚོད་བསྟན་པ་ལ་གཉིས་ཏེ། ཐུན་མོང་དུ་གྲགས་པའི་གྲུབ་མཐའ་མཁས་པ་རྣམས་ལ་ཁ་འཕངས་ཏེ་ཞུས་པ་དང་། ཀུ་སཱ་ལི་པའི་རྟོགས་ཚོད་བསྟན་
པའོ། །དེ་ལ་གཉིས་ཏེ། ཏིང་ངེ་འཛིན་རྙེད་པའི་རྒྱུ་ཕྱིན་ཅི་མ་ལོག་པར་བསྟན་པ་དང༌། ཏིང་ངེ་འཛིན་སྐྱེ་བའི་རིམ་པ་བསྟན་པའོ། །དེ་ལ་གཉིས་ཏེ། ཞི་གནས་སྐྱེ་བའི་གོ་རིམ་

ཁ་༄༅། །བསྟན་པ་དང་། ལྷག་མཐོང་གི་རྟོགས་ཚུལ་བསྟན་པའོ། །དེ་ལ་ལྔ་སྟེ། སྣ་ཚོགས་སེམས་སུ་ཆོད་པ་དང་། སེམས་ཉིད་སྒྱ་མ་ལྟ་བུར་རྟོགས་པ་
དང་། སྒྱ་མའང་དུས་གསུམ་མཉམ་པ་ཉིད་དུ་རྟོགས་པ་དང་། དེའི་གོལ་ས་དགག་པ་དང་། སྐྱེ་མེད་རྒྱས་པར་བཤད་པའོ། །དེའི་གོལ་ས་དགག་པ་ལ་གཉིས་ཏེ། ལོག་པར་
༈ རྟོག་པ་ངོས་བཟུང་བ་དང་། དེ་སུན་ཕྱུང་སྟེ་ལམ་རྣལ་མ་ལ་དྲང་བའོ། །སྐྱེ་མེད་རྒྱས་པར་བཤད་པ་ལ་བཞི་སྟེ། གནས་ལུགས་ཀྱི་གཟུགས་བརྙན་རྟོགས་པའི་རིམ་པ་དང་། ཇི་
ལྟར་ཟབ་པར་རྟོགས་ཀྱང་དམིགས་ཞེན་དང་མ་བྲལ་བའི་ཕྱིར་འཆིང་བ་བསྟན་པ་དང་། འཆིང་བའི་རྒྱུ་མཚན་ངོས་བཟུང་བ་དང་། མཚོན་དུ་མེད་པའི་གནས་ལུགས་ཚིག་གིས་སྒྲོ་
བཏགས་ཏེ་མཚོན་པའོ། །བརྗོད་བྱ་གཏན་ལ་དབབ་ཅིང་འབེབས་པ་པོ་ལ་ངོ་མཚར་བ་ལ་གཉིས་ཏེ།བརྗོད་བྱ་བདེན་པ་གཉིས་ཟུང་འབྲེལ་དུ་བསྟན་པ་དང༌། འབེབས་པ་པོ་ལ་ངོ་
h

མཚར་བའོ། །དང་པོ་ལ་གཉིས་ཏེ། རྟོག་གེ་བའི་ཚུལ་དུ་གཏན་ལ་དབབ་པ་དང་། སྒྲུབ་པ་པོའི་བྱིན་རླབས་ཀྱི་སྒོ་ནས་གཏན་ལ་དབབ་པའོ། །དང་པོ་ལ་གསུམ་སྟེ། ཀུན་རྫོབ་
ངོས་བཟུང་བ་དང་། དོན་དམ་ཤུགས་ལས་ཤེས་ཤིང་བདེན་པ་གཉིས་ཀ་དྲང་དོན་དུ་བསྟན་པ་དང་། རྟོག་གེ་བས་བདེན་པ་གཉིས་དབྱེར་མེད་དོན་སྤྱི་ཙམ་ལས་མི་རྟོགས་པར་བསྟན་
པའོ། །འབེབས་པ་པོ་ལ་ངོ་མཚར་བ་ལ་གསུམ་སྟེ། སྟོན་པ་ཡང་དག་པར་རྫོགས་པའི་སངས་རྒྱས་ལ་ངོ་མཚར་བ་དང་། བརྒྱུད་ལྡན་ཀྱི་བླ་མ་བཀའ་དྲིན་ཅན་ལ་ངོ་མཚར་བ་
དང་། ཡོན་ཏན་ཕུན་སུམ་ཚོགས་པའི་གཞི་རང་གི་སེམས་ཉིད་ལ་ངོ་མཚར་བའོ། །དེ་ལ་གསུམ་སྟེ། རང་སེམས་ཀྱི་བསོད་ནམས་ཀྱི་ལྟག་ཚན་དང་མོས་གུས་ལ་ངོ་མཚར་བ་
དང་། རང་སེམས་ལ་ངོ་མཚར་ཞིང་ཕྱག་འཚལ་བ་ལུང་གིས་བསྒྲུབ་པ་དང་། རང་སེམས་ཀྱི་ཡོན་ཏན་ལ་ངོ་མཚར་ནས་ཕྱག་འཚལ་བ་དངོས་སོ། །དེ་ལ་བཞི་སྟེ། ལྟ་བ་དང་། ༔

༄༅། །སྒོམ་པ་དང་། སྤྱོད་པ་དང་། འབྲས་བུའོ། །བརྩམས་པའི་ཕྲིན་ལས་རྣམ་པར་སྤྲོས་ཏེ་སྒྲུབ་པ་ལ་གསུམ་སྟེ། ཇི་ལྟར་བརྩམ་པའི་ཚུལ་བསྟན་པ་
དང་། འདི་ལ་བརྟེན་ཏེ་དོན་ཕྱོགས་མེད་འགྲུབ་པར་སྨོན་ལམ་གདབ་པ་དང་། སྒྲ་སྐྱོན་ཡོད་མེད་ཀྱི་རྩོད་པ་སྤང་བའོ། །འདི་ལ་བརྟེན་ཏེ་འགྲོ་དོན་ཕྱོགས་མེད་འགྲུབ་པའི་སྨོན་ལམ་
གདབ་པ་ལ་གཉིས་ཏེ། དེ་བརྩམས་པའི་དགེ་བ་གཙོ་བོར་བྱས་ནས་དགེ་བ་གཞན་བསྡུས་ཏེ་སྨོན་པ་དང་། རང་ཉིད་ཀྱི་བློ་ལ་ཤར་ནས་བཀོད་པ་དང་། འགོད་པའི་ཚིག་ཐམས་ཅད་
ལ་རབ་ཏུ་གནས་པར་བྱ་བའོ། །དང་པོ་ལ་གཉིས་ཏེ། བསྔོ་རྒྱུ་དང་། བསྔོ་བའོ། །དེ་ལ་གཉིས་ཏེ། མཐར་ཐུག་ཏུ་སྨོན་པ་དང་། གནས་སྐབས་སུ་སྨོན་པའོ། །དེ་ལ་གསུམ་
སྟེ། ཚིག་བཞིའི་ཚིགས་སུ་བཅད་པའི་ཚུལ་གྱིས་སྨོན་པ་དང་། ཚིགས་བཅད་ཕྱེད་པའི་ཚུལ་གྱིས་སྨོན་པ་དང་། ཚིགས་རྐང་རེ་རེའི་ཚུལ་གྱིས་སྨོན་པའོ། །རང་ཉིད་ཀྱི་བློ་ལ་༔ཞ

ཤར་ནས་བཀོད་པ་དང་། འགོད་པའི་ཚིག་ཐམས་ཅད་ལ་རབ་ཏུ་གནས་པར་བྱ་བ་ལ་གཉིས་ཏེ། བཀོད་ཚད་ཐམས་ཅད་ལ་སྤྱིར་སྨོན་པ་དང་། བྱེ་བྲག་ཏུ་གསོལ་བ་གདབ་པའོ། །
བདེན་གཉིས་ཟུང་དུ་འབྲེལ་བའི་བསྡུས་དོན་རྩོམ་པ་པོ་ཉིད་ཀྱིས་བཀོད་པ་རྫོགས་སོ། །ཤུ་བྷཾ།། །།

༄༅། ཐེག་པ་ཆེ་ཆུང་གི་གྲུབ་མཐའི་སྐོར་ལས། དུས་གསུམ་གྱི་སངས་རྒྱས་ཐམས་ཅད་ཀྱི་དགོངས་པའི་ཉིང་
ཕུགས་ཆེན་མོ་ཟབ་པ་དང་རྒྱ་ཆེ་བའི་དོན་གཏན་ལ་འབེབས་པར་བྱེད་པ་ཕན་བྱེད་ཉི་མའི་སྙིང་པོ་ཞེས་བྱ་བ་བཞུགས་སོ།།

།དུས་གསུམ་གྱི་བླ་མ་རྗེ་བཙུན་དམ་པ་བཀའ་དྲིན་ཅན་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་དགོངས་༄༅།
པ་ཕུལ་དུ་ཕྱིན་པའི་ཕྲིན་ལས་ནམ་མཁའ་དང་སྤྲིན་དང་ཆར་གྱི་ཚུལ་དུ། གདུལ་བྱའི་སྣོད་དང་སྐལ་པ་གང་ལ་གང་འཚམ་དུ་བསམ་པ་སྒྲུབ་ཅིང་
སྨིན་པར་མཛད་པའི་སྐྱེས་བུ་དམ་པ་རྣམས་ལ་ཕྱག་འཚལ་ཞིང་སྐྱབས་སུ་མཆིའོ། །ཁྱེད་རྣམས་ཀྱི་སྐུ་དང་། གསུང་དང་། ཐུགས་དང་། ཡོན་

༄༅། །ཏན་དང་། ཕྲིན་ལས་ཕུལ་དུ་ཕྱིན་པས་བདག་དང་སེམས་ཅན་ཐམས་ཅད་ལ་བྱིན་གྱིས་བརླབ་པར་མཛད་དུ་གསོལ་
ལོ། །བམ་པོ་དང་པོ། ཀྱེ་མ་ཞང་གི་སྤྲང་བན་བདག །ཆོས་དབྱིངས་སྤྲོས་བྲལ་ནམ་མཁའ་ལྟར། །ཁྱབ་ཅིང་མུ་མེད་མཐའ་ཡས་པ། uf
བཙུན་དམ་པའི་བྱིན་རླབས་ཀྱིས། །བློ་ཡི་གཏིང་དུ་རྟོགས་གྱུར་ནས། །དེ་ཡི་ངང་ལས་མ་གཡོས་པར། །སྣ་ཚོགས་འགྲོ་བ་ཀུན་དོན་དུ། g
与

འདོད་གཏིང་ནས་བྲལ་བ་ཡི། །ཕྲིན་ལས་མཐོ་དམན་སྣ་ཚོགས་བྱས། །ཟབ་ཅིང་གཏིང་དཔག་དཀའ་བའི་དོན། །ངེས་པར་གཏིང་ནས་ལོན་གྱུར་པས། །བདག་སྟོང་ཞེ་འདོད་
མཁན་པོ་མེད། །དེ་ལྟར་ཟབ་པའི་ངང་ཉིད་ལས། །རྒྱ་ཆེའི་འགྲོ་དོན་བྱས་པའི་ཚེ། །བདག་སྟོང་འགྲོ་སྟོང་ཐམས་ཅད་སྟོང་། །རྒྱ་ཆེའི་འགྲོ་དོན་ཟབ་པའི་ངང་། །ཟབ་ཉིད་སྣ་
ཚོགས་རྒྱ་ཆེར་ཤར། །ཟབ་པ་དང་ནི་རྒྱ་ཆེ་བ། །མིང་དུ་བསྙད་པར་ཟད་མོད་ཀྱི། །རྒྱ་ཆེ་མ་ལུས་ཟབ་དོན་ལས། །རྡུལ་ཕྲན་ཙམ་ཡང་གཡོས་པ་མེད། །རོ་མཉམ་གཉིས་སུ་མེད་
པ་སྟེ། །རྡོ་རྗེ་སྙིང་པོ་ནམ་མཁའ་ལྟར། །དྲི་མེད་རྣལ་འབྱོར་དབང་ཕྱུག་མཆོག །བྱང་ཆུབ་སེམས་དཔའ་མཚན་ཉིད་པར། །རྟག་ཏུ་རློམ་ཞིང་འགྱུར་མེད་པས། །སྐལ་ལྡན་བུ་ཚོ་
རྣམས་ལ་ཡང་། །ང་ནི་གཉིས་མེད་རྣལ་འབྱོར་པ། །བྱང་ཆུབ་སེམས་དཔའ་དངོས་ཡིན་ཞེས། །རང་སེམས་གཙང་ཞིང་གཡོ་མེད་པས། །རྟག་ཏུ་སྨྲས་ཤིང་རློམ་བྱས་མོད།

༄༅། །སྦྲལ་ལོ་དབྱུག་གུའི་ཟླ་སྟོད་ལ། །འཁྲུག་པ་ཅུང་ཟད་ཕམ་དོགས་བྱས། །མི་དགའ་བ་ཡི་རྟོག་པ་ཤར། །འཁྲུག་པ་ཕམ་ན་མ་ལེགས་ཀྱིས། །ཡུན་n
རིང་སྡོད་ཀྱང་མི་ཁོམ་ཞིང་། །མྱུར་དུ་ཚལ་དུ་སླེབ་པར་འདོད། །འཁྲུག་པ་མྱུར་དུ་རྒྱལ་གྱུར་ནས། །ཚལ་དུ་སླེབས་ན་དགའ་བ་ལ། །སྙམ་དུ་ཡིད་ནི་རབ་གདུང་བའི། །རྟོག་པ་
༈ ཤིན་ཏུ་རགས་པ་འགྱུས། །དེ་རྗེས་དེ་ཡི་ནངས་པར་ལ། །གསོལ་བ་བཏབ་པའི་བྱིན་བརླབས་ཀྱིས། །འ་པ། ནམ་མཁའ་ལྟ་བུའི་རྣལ་འབྱོར་ལ། །དགའ་བ་དང་ནི་མི་དགའ་
བའི། །རྣམ་རྟོག་རགས་པ་འདི་ཙམ་པ། །འགྱུ་བར་མི་ཐང་ཡི་རེ་མུག །བུ་སློབ་རྣམས་ལ་ངོ་རེ་ཚ། །ཡི་དམ་ལྷ་ལ་ཞེ་རེ་མནོང་། །བྱ་རོག་གདོང་གིས་ཞེ་རེ་ཁྲེལ། །ནམ་
མཁའི་ལྷ་ལ་ངོ་རེ་ཚ། །བླ་མ་རྣམས་ཀྱི་ཞབས་འདྲེན་བྱས། །སྙམ་ནས་ཡི་མུག་དེ་འགྲོགས་ལ། །གསོལ་བ་བཏབ་པའི་བྱིན་བརླབས་ཀྱིས། །འདི་འདྲའི་གོ་ཆ་ཆེན་པོ་སྐྱེས།与

་ཚོད་ཉི་མ་དེ་རིང་ལ། །འཇིག་རྟེན་ཕུང་ངམ་མི་ཕུང་བའི། །དགེ་སྡིག་གཉིས་ཀྱི་འགག་ལ་ཐུག །བསྟན་པའི་ཉ་ག་འདི་ཙམ་ལ། །མྱུར་དུ་ཚལ་དུ་འགྲོ་འདོད་ཅིང་། །མྱུར་དུ་
བདེ་སར་བསྙག་འདོད་པ། །མྱུར་དུ་སོ་གསོད་བྱ་འདོད་པ། །རྒྱལ་བའི་བསྟན་པ་བློས་བཏང་བ། །སྡིག་ཁམ་ཆེན་པོ་འདི་ཙམ་པ། །མ་མཐོང་གཡང་ས་འདི་ཙམ་པར། །ཧྲིབ་ཀྱིས་ལྷུང་
བ་དེའུ་མ་ཚོར། །སྙིང་རྗེ་ཆེན་པོའི་དཔྱངས་ཐག་ཆད། །འོག་མར་ལྷུང་བ་དེའུ་མ་ཚོར། །བརྩོན་འགྲུས་གོ་ཆའི་ཕུ་ཐག་ཆད། །ངན་འགྲོར་ལྷུང་བ་དེའུ་མ་ཚོར། །འགྲོ་དོན་རླབས་ཆེན་
སྤྱོད་པ་ཡི། །བྱང་ཆུབ་སེམས་དཔའ་ཁས་བླངས་ནས། །གཉེར་ཆུང་སོ་གསོད་བྱ་འདོད་པའི། །ལེ་ལོ་ཁམ་ཆེན་འདི་ཙམ་པས། །རྒྱལ་བའི་ཡུམ་ལས་གསུངས་པ་བཞིན། །ང་
རང་ངན་འགྲོར་དེའུ་ལྷུང་། །ཨ་ཙ་མ་ན་འདི་འདྲའི་ཁམ། །ཐ་མའང་ཞག་གསུམ་མ་ལོན་པར། །དེ་མ་ཐག་གི་ནངས་པར་ཚོར། །སྔོན་ཆད་ཉམས་སུ་མྱོང་བ་དང་། །སྟོང་པ་✖

། ༄༅། །སྙིང་རྗེ་དབྱེར་མེད་པར། །རྟོགས་པའི་ཡེ་ཤེས་ཤར་བ་དང་། །དེ་ཡི་ངང་ལས་མ་གཡོས་པར། །འགྲོ་དོན་རླབས་ཆེན་སྤྱོད་ལ་སོགས། །སྙིང་ནས་
༩
འགག་ལ་ཐུག་ཙ་ན། །རྟོགས་པའི་བློ་རྒྱ་ཆེ་ཆུང་གིས། །ཀོར་ལེར་གཅིག་ཏུ་ལུས་ནས་འདུག །ད་ནངས་ཚོར་རོ་གོང་མ་རྣམས། །སྔོན་ཆད་སྨྲ་ཁམ་བཟོད་པར་གསོལ། །དེ་
ཌྜཱབས་ལྷག་ཅིག་ཆེས་ལྷག་དང་། །དེ་བས་ཀྱང་ནི་ཆེས་ལྷག་པར། །རྟོགས་ཤིང་མྱོང་ཡང་ཀོར་ལེར་ལུས། །བླ་མ་ཡི་དམ་མཁའ་འགྲོ་ལ། །གསོལ་བ་བཏབ་པའི་བྱིན་རླབས་
ཀྱིས། །ད་ནངས་དཔལ་གྱི་ཉི་མ་ནས། །སེམས་རྩལ་སྐྱེས་ཤིང་ནམ་ཕུགས་ཀྱི། །བསྡད་སའི་དགོན་གནས་གཤའ་མ་རྙེད། །མཐའ་བྲལ་གང་དུའང་མི་གནས་ཤིང་། །མི་
གནས་པར་ཡང་མི་གནས་པར། །སྟོང་པ་སྲིད་དམ་མི་སྲིད་ཀྱང་། །ཇི་སྲིད་འཁོར་བ་སྟོངས་ཀྱི་བར། །སྣ་ཚོགས་དུས་ལ་གང་བབ་པའི། །ཚོགས་ལ་དམིགས་པ་མེད་པ་ཡི།
༢

སྙིང་རྗེ་ཞེ་འདོད་རྩ་བྲལ་བར། །རྒྱུན་མི་འཆད་ཅིང་འགོག་མེད་པར། །འགྲོ་བའི་དོན་ལ་ཞུགས་པར་བགྱི། །སྙིང་རྗེའི་གོ་ཆ་དེ་ལྟར་སྐྱེས། །ང་ཡི་བཞུགས་གནས་དགོན་པ་ནི།
མཁའ་ལྟར་གང་དུ་མི་གནས་ཤིང་། །མི་གནས་ངང་དུའང་མི་གནས་པར། །གདུལ་བྱ་དུས་ལ་གང་བབ་དེར། །སྐྱོ་བ་མེད་པར་སྤྱོད་པ་ནི། །ང་ཡི་བཞུགས་གནས་དགོན་པ་ཡིན།
སངས་རྒྱས་བྱང་ཆུབ་སེམས་དཔའ་ཡི། །དགོངས་པ་ཕུལ་དུ་བསྙག་བཞེད་རྣམས། །མཐར་ཐུག་བཞུགས་གནས་དེ་ལ་མཛོད། །ཇི་སྲིད་ནམ་མཁའ་གནས་ཀྱི་བར། །སྙིང་རྗེ་
རྒྱུན་མི་ཆད་པ་ཡི། །སྣ་ཚོགས་འགྲོ་བ་ཀུན་དོན་དུ། །འཁོར་བའི་སྡུག་བསྔལ་སྣ་ཚོགས་ལ། །སུན་པའམ་སྐྱོ་བ་གཏན་མེད་པར། །རྒྱུན་ཆད་མེད་པར་སྤྱོད་ནུས་པ། །སྐྱོ་མཁན་
ནམ་མཁའི་དཀྱིལ་ལྟ་བུར། །རྣམ་པར་དག་པའི་ཡོན་ཏན་ཡིན། །མཁའ་ལྟར་རྣམ་དག་འོད་གསལ་ལ། །སུ་ཞིག་སུན་ལ་སུ་ཞིག་སྐྱོ། །སྐྱོ་མཁན་སུན་མཁན་གང་ན་གདའ།

༄༅ །དུས་ཚོད་ཉི་མ་དེ་རིང་ལ། །བདུད་སྡེ་དཔུང་བཅས་མི་བཟད་པ། །བསྟན་པའི་དགྲར་ལངས་མངོན་སུམ་འདི། །རབ་ཏུ་གཞོམ་པའི་དུས་ལ་བབ།
སངས་རྒྱས་བསྟན་པ་རིན་པོ་ཆེ། །དར་ཤིང་རྒྱས་པར་བྱ་བ་དང་། །སེམས་ཅན་མང་པོ་བདེ་བ་ལ། །དགོད་པའི་དུས་ལ་མངོན་སུམ་བབ། །འདི་ལ་སྐྱོ་ཞིང་དུབ་པའི་བློ། །སྐད་
旭 ཅིག་ཙམ་ཞིག་སྐྱེས་གྱུར་ཀྱང་། །ཕྱོགས་བཅུའི་རྒྱལ་བ་སྲས་བཅས་རྣམས། །བསླུས་པའི་སྡིག་ཆེན་མི་བཟད་པའི། །ཁུར་ཆེན་འདི་འདྲ་སུ་ཡིས་ཐེག །དེ་ཕྱིར་དུས་འདི་ནས་
བཟུང་ནས། །བདུད་ཚོགས་ཕམ་པར་བྱས་ཀྱི་བར། །མདའ་རྡོ་མཚོན་ཆ་ལ་སོགས་པས། །འཁྲུག་པ་རྒྱུན་ཆད་མེད་པར་བྱེད། །རྒྱལ་ཕམ་འཕར་བུབ་ཅི་བྱུང་ཡང་། །སྐྱོ་བའམ་
སུན་པའི་སེམས་མེད་དེ། །སྐྱོ་མཁན་མཁའ་ལྟར་རྣམ་དག་ལ། །འཁྲུག་པས་སུན་དུ་ག་ན་རུང་། །དེ་ཕྱིར་བསྟན་པའི་དགྲ་བོ་དང༌། །འཐབ་ཅིང་བསྐལ་པར་གནས་གྱུར་༔与

ཀྱང་། །སྐྱོ་བས་ཡལ་བར་དོར་གྱུར་ན། །འདི་འདྲའི་སྡིག་ཆེན་ང་མི་འཁུར། །བསྐལ་པར་གནས་པ་ཕ་ཚད་ཞོག །ཇི་སྲིད་ནམ་མཁའ་གནས་ཀྱི་བར། །བདུད་དཔུང་མི་བཟད་
མ་ཐུལ་བར། །འཕྲོ་བཅད་ཡལ་བར་དོར་བ་དེ། །བྱང་ཆུབ་མཆོག་ཏུ་སེམས་བསྐྱེད་པའི། །སྐྱེས་བུ་རྣམས་ལ་ག་ལ་སྲིད། །སྐྱོ་མཁན་སུན་མཁན་མེད་ཕྱིར་རོ། །སྤྱིར་ནི་དམ་
བཅའ་ངེས་མེད་དེ། །སྟོང་པ་སྲིད་དམ་མི་སྲིད་ཀྱང་། །ཇི་སྲིད་འཁོར་བ་སྟོང་ཀྱི་བར། །སངས་རྒྱས་བསྟན་པ་རིན་ཆེན་དང་། །སེམས་ཅན་ཡལ་བར་མི་འདོར་བ། །སྤྲང་བན་
ཞང་གི་དམ་བཅའ་ཡིན། །གཞན་དུ་གློ་བུར་རྐྱེན་དབང་གིས། །སེམས་ཅན་སྤྱོད་པ་སྣ་ཚོགས་ལ། །གར་ཕན་གར་གནོད་མ་ངེས་པས། །དམ་བཅའ་ཐམས་ཅད་ངེས་མེད་
ཡིན། །བྱང་ཆུབ་མཆོག་ཏུ་སེམས་བསྐྱེད་ནས། །སེམས་ཅན་ཁམས་རྣམས་ཐམས་ཅད་ལ། །ཕན་གདགས་ཡལ་བར་མི་འདོར་བའི། །དམ་བཅའ་ཆེན་པོ་འདི་ཙམ་ལ།

།སྙུགས་ཀྱིས་མ་ཐུབ་འཕྲོ་བཅད་ནས། །སོ་གསོད་བྱས་ན་དེ་མ་ཐག །སྙིང་རྗེའི་གོ་ཆ་ཉམས་པས་ན། །བྱང་ཆུབ་སེམས་དཔའ་བརླག་པ་ཡིན།༄༅།2
རྒྱལ་བ་སྲས་བཅས་བསླུས་ཕྱིར་རོ། །དེ་ཕྱིར་དམ་བཅའ་ཆེན་པོ་དེ། །གློ་བུར་རྐྱེན་དབང་ཆེན་པོས་ཀྱང༌། །ཇི་ལྟར་བསྒྱུར་ཡང་མི་འགྱུར་བ། །ང་ཡི་དམ་བཅའ་འགྱུར་མེད་
༴ ཡིན། །དམ་བཅའ་བྱེད་མཁན་ནམ་མཁའ་ལྟར། །མེད་ཅིང་མི་དམིགས་མི་འགྱུར་བའི། །ཟག་མེད་བདེ་བ་ཆེན་པོ་སྟེ། །དེ་ནི་དམ་བཅའ་འགྱུར་མེད་ཡིན། །ཕུགས་ཀྱི་དམ་
བཅའ་དེ་ཙམ་པ། །བློ་དམན་ཐམས་ཅད་སྐྲག་གྱུར་པས། །ལོ་གསུམ་ལོ་བཞི་ལ་སོགས་ནས། །བློ་དམན་དངངས་ཀྱིས་དོགས་ནས་སྨྲས། །ང་ཡི་དམ་བཅའ་འགྱུར་མེད་
ཡིན། །དེ་ཕྱིར་དམ་བཅའ་གཏོང་རེ་ཤི། །དེ་ལྟའི་དམ་བཅའ་ཆེན་པོ་དེ། །སྙུགས་ཀྱིས་མ་ཐུབ་བཤིག་གྱུར་ན། །བཤིག་པའི་སྐད་ཅིག་དེ་མ་ཐག །བྱང་ཆུབ་སེམས་ལས་ཉམས་

པའི་ཕྱིར། །ཕས་ཕམ་བས་ཀྱང་ཤིན་ཏུ་ལྕི། །ཐེག་པ་འོག་མ་ཅི་མ་ཚང་། །མཐོ་རིས་སུ་ཡང་མི་ཉེ་འོ། །དེ་ཕྱིར་དེ་ལྟ་བུ་ཡི་སྡིག །ཁམ་ཆེན་མི་བཟད་སུས་ཁུར་སྤྱོད། །རང་
ཉིད་འདམ་དུ་བྱིང་པ་ཡིས། །གཞན་བཅིངས་དགྲོལ་བར་ཇི་ལྟར་ནུས། །རང་གི་ཞེ་འདོད་སྒྲོག་བཀྲོལ་ལ། །གཞན་ཕན་སྡུག་བསྔལ་འཁུར་བར་བགྱི། །བདག་གཞན་ཆོས་ཀུན་དེ་
ལྟར་ཤེས། །གསོལ་བ་བཏབ་པའི་བྱིན་རླབས་ཀྱིས། །བླ་མེད་ཐེག་པ་ཆེན་པོ་རུ། །སེམས་བསྐྱེད་གཤའ་མ་དེ་རིང་བྱས། །དེ་ཕྱིར་དམ་བཅའ་གཏོང་རེ་ཤི། །དམ་བཅའ་ཆེན་
པོའི་ལེའུ་སྟེ་དང་པོའོ།། །།ཁོ་བོ་ཞང་གི་སྤྲང་བན་གྱིས། །བཀའ་ལུང་གདམས་པའི་རྗེས་འབྲངས་ནས། །རྟག་ཏུ་གསོལ་བ་བཏབ་ལགས་པས། །བྱིན་རླབས་ཞུགས་པའི་
རྟོགས་ཚད་ནི། །བཀའ་ལུང་གདམས་པ་ཐམས་ཅད་ལས། །རང་ཉིད་ཆོས་སྐུ་མཁའ་འདྲ་དང༌། །ཟག་མེད་བདེ་བ་ཆེན་པོ་དང་། །ཤེས་རབ་ཕ་རོལ་ཕྱིན་པ་དང་། །གཉིས་མེད་

།ཕྱག་རྒྱ་ཆེན་པོ་དང༌། །ཀུན་ཏུ་བཟང་དང་རྫོགས་པ་ཆེ། །ཀློང་ཆེན་ཐིག་ལེ་ཆེན་པོ་དང་། །རང་གྲོལ་བདེ་བ་ཆེན་པོ་དང་། །དབུ་མ་ཆེན་པོའི་འབྲས་༄༅།བྷ
བུ་དང་། །ཧེ་རུ་ཀ་ཡི་གོ་འཕང་དང༌། །ཐམས་ཅད་མཁྱེན་པའི་ཡེ་ཤེས་དང་། །བླ་མེད་རྫོགས་པའི་བྱང་ཆུབ་སོགས། །དེ་བས་ཀྱང་ནི་ལྷག་པ་དང་། །ལྷག་པ་བས་ཀྱང་ལྷག་པ་
སྟེ། །ཤིན་ཏུ་མཐར་ཐུག་འདི་ལྟ་ཞིག །བདག་གིས་ཐོབ་ཐོབ་པོ་ཞིག་འདོད། །མངོན་དུ་གྱུར་གྱུར་པོ་ཞིག་འདོད། །དེ་སོགས་འདོད་པ་གང་བྱུང་ཡང་། །འདོད་མཁན་རྩད་ནས་
མི་ཆོད་པས། །ཞེས་འདོད་ཕུགས་སུ་ཞུགས་པ་ཡིན། །ཞེ་འདོད་ཕུགས་སུ་ཞུགས་ཙ་ན། །མི་འདོད་པ་ཡང་ཤུགས་ཀྱིས་ཞུགས། །འདོད་ལ་ཆགས་ཤིང་མི་འདོད་སྡང་། །
གསེར་གྱི་སྒྲོག་དང་ལྕགས་སྒྲོག་བཞིན། །བཟང་དང་ངན་པ་རྣམ་གཉིས་ཏེ། །གསེར་སྒྲོག་མཐོ་རིས་གནས་སུ་འཆིང་། །ལྕགས་སྒྲོག་ངན་སོང་གསུམ་དུ་འཆིང་། །བཟང་ཡང་

མི་ཕན་འཁོར་བར་འཆིང་། །རྩ་བ་ཤེས་རབ་ལས་ཀྱང་། བདག་ཉིད་ལེན་མེད་མྱ་ངན་འདས། །མྱང་འདས་བདག་གིར་འགྱུར་རོ་ཞེས། །དེ་ལྟར་གང་དག་འཛིན་དེ་ཡིས། །ཉེར་
ལེན་འཛིན་པ་ཆེན་པོ་ཡིན། །ཞེས་པ་དང་། ཡང་དེ་ཉིད་ལས། གང་ལ་མྱ་ངན་འདས་བསྐྱེད་མེད། །འཁོར་བ་བསལ་བ་ཡོད་མིན་པ། །དེ་ལ་འཁོར་བ་ཅི་ཞིག་ཡིན། །མྱ་ངན་
.igEes.2slhcar.lgའདས་པ་ཅི་ཞིག་བཏགས། །ཞེས་པ་དང་། ལུང་ལས་ཀྱང་། འདོད་དང་རྩོལ་བ་ཡོད་ན་འཚང་མི་རྒྱ། །ཞེས་པ་དང་། ཡང་། བྱང་ཆུབ་འདོད་པ་དེ་ལ་བྱང་ཆུབ་མེད། །ཅེས་
222
དང་། འཕགས་པ་སྡོམ་པ་གསུམ་བསྟན་པའི་མདོ་ལས་ཀྱང་། འོད་སྲུངས་གང་བླ་ན་མེད་པའི་བྱང་ཆུབ་དོན་དུ་གཉེར་བ་དེ་ལ་ནི་བྱང་ཆུབ་ཀྱིས་ཅི་ཞིག་བྱ་སྟེ། དེ་དག་ནི་མཐོ་
རིས་ཀྱི་བདེ་བ་དང་ཡང་རིང་ངོ་ཞེས་གསུངས་པ་དང་། ཡང་། གང་ཡིད་ལ་བྱེད་པའི་ཆོས་ཐམས་ཅད་མི་དགེ་བའོ། །ཡིད་ལ་མི་བྱེད་པའི་ཆོས་ཐམས་ཅད་ནི་དགེ་བའོ། །ཞེས་

༞」 ༄༅། ། གསུངས་སོ། །དེ་བས་ན་ཞེ་འདོད་བྱེད་པ་དེ་ནི་ཡིད་ལ་བྱེད་པའོ། །ཡིད་ལ་བྱེད་པ་གང་ཡིན་པ་དེ་ནི་མི་དགེ་བའོ། །སྡོམ་པ་གསུམ་བསྟན་པའི་མདོ་
ལས། གང་ཡིད་ལ་བྱེད་པ་ཡོད་པ་དེ་ལ་ངར་འཛིན་པ་ཡོད་དོ་ཞེས་གསུང་སོ། །ཡུམ་ལས་ཀྱང་། ཀྱེ་མ་སེམས་ཅན་འདི་དག་ནི་ངར་འཛིན་པ་དང་། ང་ཡིར་འཛིན་པས་འཁོར་བ་
༈ ན་འཁོར་རོ། །ཞེས་གསུངས་སོ། །ཡུམ་ཤེས་རབ་ཀྱི་ཕ་རོལ་ཏུ་ཕྱིན་པའི་སྙིང་པོ་ལས་ཀྱང་། བྱང་ཆུབ་སེམས་དཔའ་རྣམས་ཐོབ་པ་མེད་པའི་ཕྱིར་སེམས་ལ་སྒྲིབ་པ་མེད་པས་
སྐྲག་པ་མེད་དེ། ཕྱིན་ཅི་ལོག་ལས་ཤིན་ཏུ་འདས་ནས་མྱ་ངན་ལས་འདས་པའི་མཐར་ཕྱིན་ཏོ། །ཞེས་པ་དང་། སློབ་དཔོན་བྲམ་ཟེ་ཆེན་པོའི་ཞལ་ནས་ཀྱང་། གང་ལ་དམིགས་
ཀྱང་དམིགས་པ་དེ་ཡིས་ཐར་པ་སྒྲིབ། །བཟང་པོར་བརྟགས་ཀྱང་དེ་ཡིས་ནད་ཀྱིས་དམན་པར་ལྟུང༌། །དམན་པའི་ལས་ལ་སྤྱད་པས་རྣམ་སྨིན་རྒྱུན་མི་འཆད། །ཅེས་གསུངས་པ་ ྟ
ཐྭ

དང་། མདོ་ལས། སེམས་ནི་དམིགས་པ་དང་བཅས་པར་སྐྱེ་ཡི། དམིགས་པ་མེད་པར་ནི་མ་ཡིན་ནོ། །ཞེས་པ་དང་། སློབ་དཔོན་ཞི་བ་ལྷའི་ཞལ་ནས་ཀྱང་། དམིགས་པ་མེད་
པ་རབ་ཏུ་ཞི། །ཞེས་པ་དང་། རྗེ་རས་པ་ཆེན་པོའི་ཞལ་ནས་ཀྱང་། ཕུགས་གར་ཡང་མི་གཏད། གནས་གར་ཡང་མི་བཅའ། ཞེས་པ་ལ་སོགས་པ་བཀའ་དང་བསྟན་བཅོས་བླ་
མའི་མན་ངག་ཐམས་ཅད་ལས་གསུངས་སོ། །དམིགས་པ་མེད་པར་གང་འདོད་པ། །དེ་ཉིད་དེ་ཡི་དམིགས་པ་ཆེ། །སྤྲོས་པ་མེད་པར་འདོད་པ་གང་། །དེ་ཉིད་དེ་ཡི་སྤྲོས་ཆེན་.a2iv.kylizū.lb
ཡིན། །དེ་བཞིན་བདག་མེད་བདག་འཛིན་ཆེ། །ཁས་མི་ལེན་པར་འདོད་པ་གང་། །དེ་ཉིད་དེ་ཡི་ཁས་ལེན་ཡིན། །ཞེས་འདོད་ཐམས་ཅད་བཀག་བྱས་ནས། །ཞེ་འདོད་མེད་པར་E
སྒྲུབ་པ་གང་། །དེ་ནི་ཞེ་འདོད་ཆེན་པོ་ཡིན། །ཞེ་འདོད་ཡོད་མེད་གཉིས་ཀ་ཡི། །འདུ་ཤེས་ནམ་མཁའི་དཀྱིལ་ལྟ་བུར། །རྣམ་པར་དག་ཅིང་རང་སར་གྲོལ། །དེ་སོགས་འདོད་N

༄༅། ། དང་མི་འདོད་དང་། །འདོད་པ་ཐམས་ཅད་མངོན་སུམ་པའི། །གཡང་ས་ཆེན་པོར་མཆོང་བ་ཡིན། །མི་འདོད་པ་རྣམས་མ་མཐོང་བའི། །གཡང་
སར་ལྟུང་བ་མ་ཚོར་རོ། །འདོད་དང་མི་འདོད་ལས་གྲོལ་བའི། །གཞན་ཞིག་ཏུ་ཡང་མི་གནས་ཤིང་། །གང་ཡང་དོན་དུ་མི་གཉེར་བའི། །སྙིང་རྗེ་ཆེན་པོས་ཀུན་བསླངས་ནས། །
a འགྲོ་དོན་སྤྱོད་ལ་རྟག་བཞུགས་པ། །སྤྲང་བན་ཞང་གི་རྣམ་ཐར་ཡིན། །ནམ་མཁའ་ལ་ནི་ནམ་མཁའ་བཞིན། །འགྲོ་བ་མེད་ཅིང་དོན་བྱེད་མེད། །རྒྱུད་སྡེ་ཆེན་པོ་ལས་
ཀྱང་། འདི་ནི་ཆོས་དབྱིངས་དག་པ་སྟེ། །སེམས་ཅན་ཁམས་རྣམས་རབ་གྲོལ་མཛད། །བདག་ཉིད་རྡོ་རྗེ་འཛིན་རྒྱལ་ཏེ། །དེ་བཞིན་གཤེགས་པ་ཀུན་གྱི་གནས། །ཉེས་པ་ཀུན་
ལས་རྣམ་པར་གྲོལ། །འཁོར་བའི་ནང་དུ་ཡང་དག་གནས། །ཞེས་ཀྱང་གསུངས་སོ། །ཇི་སྲིད་ནམ་མཁའ་གནས་ཀྱི་བར། །དམིགས་མེད་སྙིང་རྗེ་ཆེན་པོ་ཡིས། །སྐྱོ་དང་དུབ་

དང་སུན་མེད་པར། །འཁོར་བའི་རྒྱ་མཚོ་གཏིང་མེད་དུ།།རྒྱུན་ཆད་མེད་པར་ཞུགས་སྤྱོད་ན། །བྱང་ཆུབ་སེམས་དཔའ་ཆེན་པོ་སྟེ།།དེ་ལས་ཡང་དག་རྫོགས་པ་ཡི། །བྱང་ཆུབ་མི་
འདོད་ཀྱང་ནི་འབྱུང༌། །གང་ཞིག་བྱང་ཆུབ་འདོད་རྣམས་ལ།།ཞེ་འདོད་ཕུགས་སུ་ཞུགས་པའི་ཕྱིར། །བྱང་ཆུབ་ཐོབ་མི་སྲིད་པའི་ལུང་། །མདོ་རྒྱུད་བསྟན་བཅོས་ཐམས་ཅད་
དང་། །མན་ངག་ཐམས་ཅད་ཞལ་འཆམ་མོ། །ཆགས་སྡང་གི་རྩ་བ་དྲུངས་ནས་འབྱིན་པའི་ལེའུ་སྟེ་གཉིས་པའོ།། །།རིགས་དྲུག་འཁོར་བ་མ་ལུས་པའི། །རྩ་བ་ཆགས་སྡང་
གཉིས་ལ་ཐུག །ཆགས་སྡང་གཉིས་ཀྱི་རྩ་བ་ནི། །མ་རིག་པ་ལ་ཐུག་པ་སྟེ། །བདག་གིར་འཛིན་དང་བདག་འཛིན་ཡིན། །བདག་ལས་བདག་གིར་འཛིན་པ་སྐྱེས། །བདག་གིར་འཛིན་
ལས་དུག་གསུམ་སོགས། །རྣམ་རྟོག་ཉོན་མོངས་རྐྱེན་དབང་གིས།།ཟད་མེད་ཐུག་མེད་མུ་མེད་པར། །སྐྱེས་ཤིང་སྐྱེས་ཤིང་ལས་ཀྱི་ཚོགས། །ཐུག་མེད་མུ་མེད་སྣ་ཚོགས་པའི།

༄ ༅། ། ལས་ཀྱི་འབྲས་བུ་དེ་བཞིན་ནོ། །ལས་དང་འབྲས་བུའི་བག་ཆགས་ཀྱིས། །ཡང་ཡང་ཉིང་མཚམས་སྦྱར་བཞིན་དུ། །ཉོན་མོངས་རྣམ་རྟོག་ལས་དང་B
ནི། །འབྲས་བུ་ཕྱིར་ཞིང་ཕྱིར་ཞིང་མཆེད། །བག་ཆགས་ཇེ་འཐུག་ཇེ་འཐུག་གིས། །འཁོར་བའི་རྒྱ་མཚོ་གཏིང་མེད་དུ། །རྒྱུན་ཆད་མེད་པར་འཁོར་ཞིང་མནར། །དེ་ལྟ་བུ་ཡི་
འཁོར་བ་ཡི། །སྡུག་བསྔལ་རྣམ་པ་སྣ་ཚོགས་པའི། །རྒྱུ་དང་འབྲས་བུ་སྲིད་ཚད་རྣམས། །གདོད་ནས་མ་གྲུབ་འོད་གསལ་བར། །རྣམ་དག་ཀུན་ནས་ཉོན་མོངས་མེད། །འཁོར་
བ་ཉིད་ནས་མྱ་ངན་འདས། །སྡུག་བསྔལ་ཉིད་ནས་བདེ་བ་ཆེ། །ཟག་པ་མེད་པས་ཟག་མེད་དུའང༌། །གདགས་གཞི་མ་གྲུབ་དབྱིངས་སུ་གྲོལ། །ཟག་བཅས་ཟག་མེད་མིང་ཡང་
མེད། །སྡུག་བསྔལ་མེད་པས་བདེ་བར་ཡང་། །གདགས་གཞི་མ་གྲུབ་དབྱིངས་སུ་གྲོལ། །འཁོར་འདས་གཉིས་ཀྱི་མིང་ཡང་མེད། །དེ་བཞིན་བདག་དང་བདག་མེད་དང་། །  ༷
ཐ

ཟག་བཅས་ཟག་མེད་མཐའ་དང་དབུས། །ཞི་དང་མ་ཞི་བཅིངས་དང་གྲོལ། །དེ་སོགས་གཉིས་པའི་རྣམ་གྲངས་སོགས། །བརྗོད་དུ་བཏུབ་དང་བསམ་དུ་བཏུབ། །མ་ལུས་སྲིད་
ཚད་ལྟོས་པ་ཡི། །ཆོས་ཀྱི་མིང་བཏགས་ཕྱེ་བར་ཟད། །ལྟོས་པ་མཐའ་དག་མ་ལུས་པའི། །རྩ་བ་བདག་ཏུ་འཛིན་ལས་བྱུང་། །བདག་འཛིན་མ་རིག་འཁྲུལ་བ་སྟེ། །བདག་མེད་
འཛིན་པ་དེ་བས་འཁྲུལ། །དེ་སོགས་ལྟོས་ཆོས་གཉིས་པའི་མིང་། །གང་ལྟར་བཏགས་ཀྱང་འཁྲུལ་བ་སྟེ། །ལྟོས་དང་བྲལ་བའི་གཉིས་མེད་དུ། །འཛིན་པ་ཤིན་ཏུ་འཁྲུལ་བར་
འོང་། །དེ་སོགས་གླེང་རྒྱུ་ཟད་པ་མེད། །དྲི་མ་མེད་གྲགས་ཅང་མི་གསུང་། །འགག་དུ་ཧྲིལ་གྱིས་དྲིལ་ལ་བགྱི། །སྐྱོན་རྣམས་མ་ལུས་ཐམས་ཅད་ཀྱི། །རྩ་བ་བདག་ཏུ་འཛིན་པ་
སྟེ། །བདག་གི་རང་བཞིན་ཇི་ལྟ་བར། །ཤེས་པས་བདག་མེད་རྟོགས་གྱུར་པའི། །བློ་ཞེས་བྱ་བར་མིང་བཏགས་ཀྱང་། །འཛིན་པར་ཡང་ནི་གདགས་སུ་བཏུབ། །གང་ལྟར་

།བཏགས་ཀྱང་མཛེས་མི་མཛེས། །མིང་གི་རྣམ་གྲངས་ཙམ་དུ་ཟད། །རྟོགས་པ་པོ་ཞེས་བྱ་བའི་མིང་། །མཁས་པ་རྣམས་ཀྱིས་བཏགས་ནས་
a」 ༄༅།
འདུག །འོ་སྐོལ་བླུན་པོའི་སྐད་དུ་ན། །རྟོགས་མཁན་ཡང་ན་གོ་མཁན་ནམ། །ཤེས་མཁན་རིག་མཁན་ལ་སོགས་པའི། །བླུན་པོའི་སྐད་དུ་སྨྲས་ཏེ་བཏགས། །ཁ་བློར་གང་ཉེ་
སྨྲོས་ལ་ཐོང་། །བདག་མེད་རྟོགས་མཁན་ཞེས་བྱའམ། །བདག་མེད་རྟོགས་པའི་བློ་དེ་ཉིད། །མཁའ་ལྟར་རྣམ་དག་དམིགས་སུ་མེད། །དེ་ལྟར་ཤེས་པའི་ཡེ་ཤེས་ཉིད། །མེད་
ཅིང་མི་དམིགས་རང་བཞིན་གྱིས། །འོད་གསལ་རྣམ་དག་མྱ་ངན་འདས། །གཞན་ཡང་འཕྲོས་པའི་རྣམ་གྲངས་ནི། །བདག་མེད་རྟོགས་མཁན་མ་གྲུབ་པར། །རྟོགས་མཁན་དེ་
ཡང་མ་གྲུབ་པར། །རྟོགས་མཁན་ཕུར་དེད་མདར་དེད་དུ། །བདས་ཤིང་བདས་ཤིང་ཐུག་པ་མེད། །རྟོགས་མཁན་ཐུག་པ་མེད་པ་བཞིན། །འདེད་མཁན་ལ་ཡང་ཐུག་པ་མེད།

ཡུམ་ལས་ཀྱང་། སེམས་ཅན་ཁམས་ཀྱི་རང་བཞིན་དེ་ཡང་ཕ་མཐའ་མེད། །དམིགས་པ་རྣམས་ཀྱི་རང་བཞིན་དེ་ཡང་ཕ་མཐའ་མེད། །ནམ་མཁའི་ཁམས་ཀྱི་རང་བཞིན་དེ་ཡང་ཕ་
མཐའ་མེད། །འཇིག་རྟེན་མཁྱེན་པའི་ཤེས་རབ་དེ་ཡང་ཕ་མཐའ་མེད། །ཅེས་གསུངས་སོ། །ཡུམ་བརྒྱད་སྟོང་པ་ལས། ཆོས་ཐམས་ཅད་མུ་མེད་པ་ཉིད་ཀྱིས་ཤེས་རབ་ཀྱི་ཕ་རོལ་
ཏུ་ཕྱིན་པ་མུ་མེད་པ་ཉིད་དོ། །ཞེས་གསུངས་སོ། །ཤེས་རབ་དག་ཏུ་མིང་བཏགས་ཀྱང་། །ཆོས་མིང་ལེགས་ཏེ་འདུ་ཤེས་ཡིན། །འདུ་ཤེས་ཐམས་ཅད་རྣམ་རྟོག་ཡིན། །རྣམ་རྟོག་འཁོར་
བའི་རྒྱུ་ཡིན་པས། །འདུ་ཤེས་རྒྱུན་དེ་མ་ཆད་ན། །འཁོར་བའི་སྐྱོན་ཉིད་མི་ཕྱིན་པར། །གོ་བས་རང་གསལ་རིག་པ་འདི། །རྒྱུན་ཆད་པ་ལ་འབྲས་བུར་འདོད། །ཡེ་ཤེས་རྒྱུན་ཆད་
དེ་ལས་འཁྲུལ། །སྣ་ཚོགས་འཁྲུལ་སྣང་ཡིན་པའི་ཕྱིར། །ཡང་དག་རྫོགས་པའི་སངས་རྒྱས་རྣམས། །འཁྲུལ་སྣང་རྩད་ནས་བྲལ་བ་ལ། །སྣ་ཚོགས་སྣང་བ་ག་ལ་སྲིད། །དེ་༅

།ཕྱིར་རྫོགས་པའི་སངས་རྒྱས་ལ། །སྣང་བ་མེད་པར་འཁྲུལ་བ་ཡིན། །རང་གི་སྣང་བ་མེད་པ་ཡིས། །གཞན་གྱི་སྣང་བ་མི་མཐོང་ན། །འོ་སྐོལ་མཐོ་༄༅།
རིས་འབའ་ཞིག་པས། །ངན་སོང་སྣ་ཚོགས་སྣོད་དང་བཅས། །མཐོང་བར་ཤིན་ཏུ་མི་རིགས་ཏེ། །མངོན་སུམ་གསལ་པོར་མཐོང་ལ་གཟིགས། །དེ་བཞིན་ལས་འབྲས་ཐ་དད་
ཀྱིས། །ཕན་ཚུན་གཅིག་ལ་གཅིག་རྣམས་ཀྱིས། །སྣོད་བཅུད་འཚོ་བ་ལ་སོགས་པའི།།སྣང་བ་མཐོང་བར་མི་རིགས་སོ། །མངོན་སུམ་ཕན་ཚུན་མཐོང་ལ་གཟིགས། །འོག་
མས་གོང་མ་མི་མཐོང་ཞེས། །མངོན་པ་མཛོད་ལས་གསུངས་མོད་ཀྱི། །གོང་མས་འོག་མ་ཀུན་མཐོང་བ། །ལྷ་ཡི་དབང་པོ་བརྒྱ་བྱིན་གྱིས། །ཐམས་ཅད་མཐོང་ཞིང་བྱ་ར་
བྱེད། །ཕག་མོའི་རྟོགས་པ་བརྗོད་པ་ཡི། །མདོ་སོགས་དུ་མ་ཀུན་ཏུ་གཟིགས། །དེ་ལྟར་སྲིད་རྩེ་མན་ཆད་དུ། །གོང་མས་འོག་མ་ཀུན་མཐོང་ན། །དེ་བས་ཀྱང་ནི་ཆེས་མཐོང་

བའི། །ས་དང་ལམ་ལ་གནས་པ་ཡི། །རྒྱལ་སྲས་རྣམས་ཀྱིས་ཅིས་མི་མཐོང་། །དེ་བས་ཀྱང་ནི་ཆེས་མཐོ་བའི། །ཡང་དག་རྫོགས་པའི་སངས་རྒྱས་ཀྱི། །ཆོས་དབྱིངས་ཡེ་
ཤེས་ཀུན་མཁྱེན་གྱིས། །མ་གཟིགས་པ་དག་ག་ལ་སྲིད། །ཤིན་ཏུ་བླུན་ཞིང་གཏི་མུག་པ། །ངན་སོང་གསུམ་གྱི་དུད་འགྲོ་ཡིན། །དེ་བས་སྦྱང་པ་མི་ཡིན་ཏེ། །མི་ཉིད་ལ་ཡང་
སྤྱང་གླེན་གྱི། །ཁྱད་པར་སྣ་ཚོགས་ཤིན་ཏུ་ཆེ། །དེ་བས་ཡེ་ཤེས་ཆེས་གསལ་བ། །རྒྱལ་ཆེན་བཞི་ཡི་ལྷ་རྣམས་ནས། །གཞན་འཕྲུལ་དབང་བྱེད་མན་ཆོད་དུ། །རིམ་གྱིས་ཇེ་
སྤྱང་ཇེ་གསལ་ཡིན། །དེ་བས་ཀྱང་ནི་ཆེས་སྤྱང་པ། །གཟུགས་ཁམས་གནས་རིགས་བཅུ་བདུན་པོ། །མངལ་གྱི་དྲི་མས་མ་གོས་ཤིང་། །ཏིང་ངེ་འཛིན་ལས་གྲུབ་པའི་ཕྱིར།
ཏིང་འཛིན་བཟང་ངན་ཁྱད་པར་གྱིས། །རིམ་གྱིས་ཇེ་སྤྱང་ཇེ་སྤྱང་ཡིན། །དེ་བས་ཤིན་ཏུ་ཆེ་སྤྱང་པ། །འཕགས་པའི་ས་ལ་བཞུགས་པ་སྟེ། །སྤྱང་པ་མཐོང་ལམ་དང་པོའི་ས།

།དེ་བས་སྤྱང་པ་གཉིས་པ་ཡིན། །དེ་ལྟར་ས་བཅུ་མན་ཆོད་དུ། །རིམ་གྱིས་ཇེ་སྤྱང་ཇེ་སྤྱང་ལ། །འགྲོ་ཞིང་ཀུན་ཏུ་འོད་ཀྱི་ས། །རྣམ་པ་ཐམས་ཅད་༄༅།
མཁྱེན་པ་ཡི། ། ཡེ་ཤེས་སྤྱང་མཐར་ཕྱིན་པ་ཡིན། ། ཡེ་ཤེས་སྤྱན་གྱིས་འཁྲུལ་མ་འཁྲུལ། །ཐམས་ཅད་མི་མཐོང་ག་ལ་སྲིད། །ཇི་ལྟ་བ་དང་ཇི་སྙེད་པ། །ཇི་ལྟ་བ་ཡིས་ཆོས་ཉིད་
མཁྱེན། །ཇི་སྙེད་པ་ཡིས་སྣ་ཚོགས་མཁྱེན། །ཤིན་ཏུ་སྤྱང་པ་མཐར་ཕྱིན་པས། །མཁྱེན་མཁན་རང་ཡང་མེད་པར་མཁྱེན། །སྤྱང་མཁན་རང་ཡང་མེད་པར་མཁྱེན། །དེ་ལྟར་
མཁྱེན་པའི་ཡེ་ཤེས་ལ། །ཡེ་ཤེས་ཡོད་པར་སྨྲ་ལ་སོགས། །དངོས་པོར་སྨྲ་བའི་གང་ཟག་རྣམས། །མཁྱེན་པ་དེ་ལས་འཁྲུལ་བ་ཡིན། །མདོར་ན་དངོས་དང་དངོས་མེད་པའི།
མཐའ་ལས་མ་འདས་ལྟ་བ་ནི། །ཡེ་ཤེས་ཡོད་པར་སྨྲ་བ་རྣམས། །དངོས་པོར་སྨྲ་བའི་མཐའ་ཅན་ཡིན། །ཡེ་ཤེས་མེད་པར་སྨྲ་བ་རྣམས། །དངོས་པོར་མེད་པར་སྨྲ་བའི་ ྴ

མཐའ། །མཐའ་ལས་མ་གྲོལ་དབུ་མ་རུ། །འདོད་ཅིང་སྨྲ་བ་ཤིན་ཏུ་འཁྲུལ། །འཁྲུལ་བའི་རྣམ་གྲངས་སེལ་བྱེད་ཅིང་། །མ་འཁྲུལ་གཞན་ལ་གནས་པར་འདོད། །འདོད་ཕྱིར་དེ་
ཡང་འཁྲུལ་བ་ཡིན། །གནས་ཕྱིར་རབ་ཏུ་མི་གནས་མིན། །གྲུབ་མཐའ་ཆེན་པོའི་ནང་དུ་ལྟོས། །སྣང་བ་ཡོད་པར་སྨྲ་བ་དང་། །སྣང་བ་མེད་པར་སྨྲ་བ་དང་། །དངོས་པོར་སྨྲ་
དང་དངོས་མེད་དུ། །སྨྲ་བའི་མཐའ་ལས་མ་གྲོལ་བར། །དབུ་མར་འདོད་པ་ཤིན་ཏུ་འཁྲུལ། །མཐའ་ཡི་རྣམ་གྲངས་བཀག་བྱས་ནས། །དབུ་མར་སྒྲུབ་པའི་ཁས་ལེན་པ།
དགག་སྒྲུབ་མཐའ་ཡིས་ཤིན་ཏུ་བཅིངས། །སློབ་དཔོན་ཡེ་ཤེས་སྙིང་པོའི་ཞལ་ནས་ཀྱང་། ཡོད་མེད་དངོས་ཀུན་མཁྱེན་པ་པོ། །ཀུན་མཁྱེན་པས་ཀྱང་གང་མ་གཟིགས། །འདི་ཡི་
དངོས་པོ་ཅི་འདྲ་ཞིག །ཤིན་ཏུ་ཞིབ་པའི་ལྟ་བས་སྤྱོད། །ཅེས་པ་དང་། ཡུམ་ལས་ཀྱང་། ཕུང་འདི་སྟོང་ཞེས་རྟོགས་ནའང་བྱང་ཆུབ་སེམས་དཔའ་ནི། །མཚན་མ་ལ་སྤྱོད་སྐྱེ་༔

༄༅། །མེད་གནས་ལ་དད་མ་ཡིན། །ཞེས་པ་དང་། ཡང་ཡུམ་ཆེན་མོ་ལས་ཀྱང་། གཟུགས་སྟོང་པའོ་སྙམ་དུ་འདུ་ཤེས་ན་ཆགས་པའོ། །དངོས་པོ་མེད་
པའི་ངོ་བོ་ཉིད་སྟོང་པའོ་སྙམ་དུ་འདུ་ཤེས་ན་ཆགས་པའོ། །རྣམ་པ་ཐམས་ཅད་མཁྱེན་པ་ཉིད་སྟོང་པའོ་སྙམ་དུ་འདུ་ཤེས་ན་ཆགས་པའོ། །ཞེས་གསུངས་སོ། །སློབ་དཔོན་བྲམ་ཟེ་
བླློ ཆེན་པོའི་ཞལ་ནས་ཀྱང་། དངོས་པོར་རྟོག་པ་ཕྱུགས་དང་མཚུངས་པ་སྟེ། །དངོས་མེད་རྟོག་པ་དེ་བས་ཀྱང་ནི་བླན། །ཞེས་པ་དང་། སློབ་དཔོན་དཔལ་དབྱངས་ཀྱི་ཞལ་ནས་
ཀྱང་། ཇི་བཞིན་པ་ཡི་ཆོས་བཙན་པར། །ཆོས་ལ་ཆོས་ནི་མི་འཇུག་སྟེ། །ཇི་ཙམ་ཟབ་པའི་ཚིག་བརྗོད་ཀྱང་། །དོན་དང་མཐུན་པར་མི་འགྱུར་རོ། །ཞེས་གསུངས་སོ།
སོགས་མདོ་རྒྱུད་བསྟན་བཅོས་དང་། །རྟོགས་ལྡན་ཉམས་མྱོང་རྟོགས་པའི་ལུང་། །དུ་མ་རྣམས་སུ་གཟིགས་དང་ཀྱེ། །ཡེ་ཤེས་གསལ་རིག་སྣང་བ་འདི། །མི་འགག་ཡོད་པར་✖
ཝཱ

སྨྲ་གྱུར་ན། །མདོ་རྒྱུད་བསྟན་བཅོས་ལ་སོགས་སུ། །ཡོད་པར་ཁ་ཚོན་བཅད་པས་ཆོག །ཟབ་ཅིང་གཏིང་དཔག་དཀའ་ཞེས་པར། །བཤད་པ་ཐམས་ཅད་དོན་མེད་ཡིན། ། ཡེ་
ཤེས་གསལ་རིག་སྣང་བ་འདི། །འགགས་ཤིང་མེད་པར་སྨྲ་བ་ན། །མདོ་རྒྱུད་བསྟན་བཅོས་ལ་སོགས་སུ། །མེད་པར་ཁ་ཚོན་བཅད་པས་ཆོག །ཟབ་ཅིང་གཏིང་དཔག་དཀའ་བ་
དང་། །རྟོག་གེའི་སྤྱོད་ཡུལ་མིན་པ་དང་། །བསམ་བརྗོད་བློ་ལས་འདས་སོགས་པར། །གསུངས་པ་ཐམས་ཅད་དོན་མེད་ཡིན། །གསལ་རིག་འདུ་ཤེས་འགྱུར་བའི་གཞི། །གང་
ནས་བལྟས་ཀྱང་དངོས་པོའི་མཐའ། །མེད་ཅིང་མ་དམིགས་མ་གྲུབ་པས། །ཡེ་ཤེས་འགྱུ་བ་ག་ལ་སྲིད། །གསལ་རིག་གཏིང་ནས་མ་གྲུབ་ཀྱང༌། །གཏི་མུག་བེམ་པོ་མི་སྲིད་
པས། །ཡེ་ཤེས་རྒྱུན་ཆད་ག་ལ་སྲིད། །ཚིག་མཁན་སྒྲིན་པོ་རྣམས་ཀྱིས་བཞེད། །ཤིང་གཉིས་དྲུད་པའི་མེ་བཞིན་དུ། །སྤང་བྱའི་དམིགས་པ་རྒྱུན་ཆད་ཚེ། །ཡེ་ཤེས་རྒྱུན་ཡང་༔

༄༅། །ཆད་པར་བཞེད། །དེ་ནི་ཤིན་ཏུ་མི་རིགས་ཏེ། །མུན་པ་གཏན་ནས་སངས་པའི་ཚེ། །སྣང་བའང་རྒྱུན་ཆད་འཐིབས་པར་རིགས། །འོད་སྣང་མ་
n
འགྲིབ་ཤིན་ཏུ་གསལ། །མངོན་སུམ་ཉིད་དུ་མ་གཟིགས་སམ། །འོད་སྣང་མ་འགྲིབ་རབ་གསལ་དེ། །ངོས་བཟུང་དམིགས་སུ་བསྟན་མེད་པས། །ཡེ་ཤེས་འགྱུ་གཞི་མི་
༈ གདའོ། །དེ་ཕྱིར་ཡེ་ཤེས་ཡོད་དང་མེད། །གང་ལྟར་སྨྲས་ཀྱང་ཕྱོགས་མཐར་ལྷུང་། །རྟོགས་ལྡན་རྣམས་ཀྱིས་ཁྲེལ་བགད་གནས། །མ་བསམས་མུ་ཅོར་མ་སྨྲ་མཛོད། །བེམ་
རིག་བློ་ལས་འདས་པའི་དོན། །གཏིང་དཔག་དཀའ་བའི་རྨད་པོ་ཆེ། །མདོ་རྒྱུད་བསྟན་བཅོས་དགོངས་པའི་ཕུགས། །བྱིན་རླབས་སྙིང་ལ་ཞུགས་པ་ཡི། །སྒོམ་ཆེན་རྣམས་ཀྱིས་
མཐོང་བ་ཡིན། ཡུམ་ལས་ཀྱང་། དཔེར་ན་མདའ་ཡིས་རྒྱ་མཚོའི་གཏིང་ཐུག་ཚོལ་བ་ལྟར། །ཤེས་རབ་ཀྱིས་ནི་བརྟགས་ན་ཕུང་པོའི་གཏིང་མི་རྙེད། །ཅེས་པ་དང་། གཞན་8
4

ཡང་ཤིན་ཏུ་ཟབ་པ་དང་། ཤིན་ཏུ་རྣམ་པར་དག་པ་དང་། ཕྲ་བ་དང་། གཏིང་དཔག་དཀའ་བ་དང་། རྟོག་གེའི་སྤྱོད་ཡུལ་མ་ཡིན་པ་དང་། བློ་ལས་འདས་ཤིང་བློ་ཡི་སྤྱོད་ཡུལ་
མ་ཡིན་པ་དང་། སྨྲ་མེད་བསམ་མེད་བརྗོད་མེད་དང་། ཡོད་མེད་ཐམས་ཅད་ལས་འདས་པ་དང་། རྒྱལ་བའི་སྲས་པོས་ཅང་མི་གསུང་བ་ལ་སོགས་པ་མདོ་རྒྱུད་བསྟན་བཅོས་
དང༌། རྟོགས་ལྡན་བླ་མའི་བྱིན་རླབས་དང་། །ཉམས་མྱོང་རྟོགས་པ་ཐམས་ཅད་དང་། །མིག་ནི་ཅེ་རེ་གསལ་ནས་འདུག །ཞེ་འདོད་ཕུགས་སུ་བཅུག་པས་ལན། །ཡོད་པར་
འདོད་དང་མེད་པར་འདོད༑ །གཉིས་པར་འདོད་དང་གཉིས་མེད་འདོད། །སྤྲོས་པར་འདོད་དང་སྤྲོས་མེད་འདོད། །ཁས་ལེན་སྨྲ་དང་ཁས་མི་ལེན། །དེ་སོགས་མིང་ལ་ཐུག་པ་
མེད། །འདོད་དང་མི་འདོད་གང་བྱུང་ཡང་། །ཡིད་ལ་བྱེད་པའི་དྲི་མ་སྟེ། །འཆིང་བའི་སྒྲོག་ལས་མ་འདས་སོ། །དངོས་པོ་མེད་པ་དང་དངོས་པོར་སྨྲ་བ་ལས་འཕྲོས་པའི་ལེའུ་སྟེ་✖

༄༅། །གསུམ་པའོ།། །། གཟོད་ནས་རྩ་བྲལ་རང་ཞི་བའི། །རྣམ་དག་འོད་གསལ་མཁའ་འདྲ་ལ། །གཞི་མེད་ལམ་མེད་འབྲས་བུ་མེད། །ཐོབ་པ་མེད་
ཅིང་མ་ཐོབ་མེད། །དེ་ལྟར་ཤེས་པའི་ཡེ་ཤེས་ཀྱང་། །མེད་ཅིང་མི་དམིགས་མ་གྲུབ་ན། །མི་ཤེས་ཡོད་པ་ག་ལ་སྲིད། །དེ་ལྟའི་དམིགས་མེད་ཡེ་ཤེས་ལ། །རྒྱུན་ཆད་མ་ཆད་
ཟེར་བ་རྣམས། །དངོས་པོའི་གཤིས་ཀྱི་གནས་ལུགས་ཀྱི། །ཕྱོགས་སུ་མི་ཉེ་ལོང་བའི་མདའ། །ཤར་དུ་དོན་གཉེར་ནུབ་ཏུ་རྒྱུག །རི་དྭགས་སྨིག་རྒྱུ་སྙགས་པ་འདྲ། །དེ་ལྟའི་
མཁས་སུ་རེ་བ་རྣམས། །ཤིན་ཏུ་མི་མཁས་རྨོངས་པ་སྟེ། །ཅི་ཡི་སྐྱོན་གྱིས་ལན་ཞེ་ན། །ཚོགས་སོག་སྒྲིབ་པ་སྦྱོང་བའི་གནད། །བརྒྱུད་ལྡན་བླ་མ་བྱིན་རླབས་ཅན། །ཚོལ་བར་
མི་བྱེད་ཕྱིར་ཞིང་འབྱོལ། །གལ་ཏེ་མིག་སྔར་མཐོང་གྱུར་རམ། །འོན་ཏེ་རྣ་བས་ཐོས་ཀྱང་རུང༌། །རྗེས་འབྲང་མོས་གུས་ཅི་མ་ཚང་། །ཕྱིར་ལ་ངན་སྨྲས་སྒྲོ་སྐུར་འདེབས།

སྡིག་པའི་མེ་ཆེན་དེ་ཙམ་པས། །དགེ་བའི་ས་བོན་བག་ཙམ་དེ། །གཏན་ནས་སྲེག་ཅིང་བརླགས་བྱས་ནས། །ངན་སོང་གསུམ་དུ་འོ་རེ་བརྒྱལ། །དེ་ལྟའི་སྐྱོན་ཆེན་ཅིས་ལན་
ན༑ །བསྐལ་པ་དཔག་མེད་གོང་རོལ་ནས། །བསོད་ནམས་ཚོགས་ཀྱི་ལྟག་ཚན་མེད། །སྨོན་ལམ་རྣམ་དག་མི་འདེབས་པར། །མུ་ཅོར་སྨྲ་བ་དགའ་བ་ཡི། །ལས་ངན་རྣམ་སྨིན་
བསགས་པས་ལན། །དེ་ལྟའི་ལས་ངན་ཁ་སྤྱང་པོར། །རང་ཅག་ཕ་སྤད་སྐལ་ལྡན་རྣམས། །མ་སྐྱེས་པ་འདི་ཨ་རེ་འཚེངས། །སྤྲིན་མེད་མཁའ་ལ་ཉི་ཤར་བཞིན། །སྟོང་པ་སྙིང་
རྗེ་དབྱེར་མེད་པར། །བྱིན་རླབས་དྲི་མེད་ཐོགས་རྡུགས་མེད། །གཅིག་ནས་གཅིག་ཏུ་བྱོ་བ་ཡི། །སྣོད་བཞིན་ནང་དུ་ཤར་གྱུར་པའི། །ཉམས་མྱོང་རྟོགས་པའི་སྤྱན་མཆོག་གིས།
ཤེས་དང་ཤེས་བྱ་ཀུན་གཟིགས་པའི། །ཡེ་ཤེས་ཡོད་མེད་རིག་མ་རིག །གསལ་དང་མི་གསལ་སྣང་མི་སྣང་། །གཉིས་དང་གཉིས་མེད་ལ་སོགས་པའི། །ལྟོས་དང་ལྟོས་བྲལ་མ་

༄༅། །ལུས་ལས། །འདས་ཤིང་ཆོས་རྣམས་མ་ལུས་ཀྱི། །རང་བཞིན་ཇི་བཞིན་གཟིགས་གྱུར་ན། །ཚོགས་བསགས་རྒྱུད་སྦྱོངས་སྐལ་ལྡན་ཚོགས། །གང་
དང་གང་ཕྲད་ཐམས་ཅད་ལ། །སྤྱན་དེ་མངོན་སུམ་འབྱེད་ནུས་པའི། །བླ་མ་ཁྱོད་ལ་སྐྱབས་སུ་མཆི། །གཡོ་སྒྱུ་ཁ་སྦྱང་མ་ཡིན་པར། །སྒོ་གསུམ་གཏིང་ནས་གུས་པ་ཡིས།
གསོལ་བ་རུས་པའི་གཏིང་ནས་བཏབ། །བྱིན་རླབས་མངོན་སུམ་ཚད་མར་ཞུགས། །ལྕགས་ལ་གསེར་འགྱུར་རྩིས་བྲན་བཞིན། །རང་དབང་མེད་པར་མངོན་སུམ་དུ། །ལུས་ངག་
ཡིད་གསུམ་ལོག་གིས་འགྱུར། །སེམས་ཉིད་གདོད་ནས་མ་གྲུབ་པར། །རྟོགས་ཤིང་མྱོང་མཁན་གཞི་རྩ་བྲལ། །ནམ་མཁའ་ནམ་མཁའ་ནམ་མཁའ་ཆེ། །ལྟོས་ཆོས་ལྟོས་ཆོས་
བྲལ་ལ་སོགས། །དམིགས་དང་འཛིན་པ་གཞི་ནས་བྲལ། །ཤེས་དང་ཤེས་བྱ་མཁའ་ལྟར་དག །དག་དང་མ་དག་འཛིན་མཁན་མེད། །འཆིང་མཁན་མེད་པས་གྲོལ་མཁན་

མེད། །གདོད་ནས་འོད་གསལ་རྣམ་དག་ཅིང་། །ཀུན་ནས་ཉོན་མོངས་གཞི་མེད་པས། །རྣམ་པར་བྱང་བར་དམིགས་སུ་མེད། །བཅིངས་གྲོལ་ཀུན་ཉོན་རྣམ་བྱང་དང་།
ཤེས་ཡོད་དང་མེད་པ་དང་། །བེམ་རིག་སྣང་དང་མི་སྣང་སོགས། །སྐྱེ་བ་མེད་དང་མཚན་མེད་དང་། །སྟོང་པ་ཉིད་དང་བརྗོད་མེད་དང༌། །དེ་བས་ཀྱང་ནི་ཟབ་པའི་མིང༌།
གང་གིའང་གདགས་གཞི་མི་གདའ་འོ། །གཟིགས་ཤིག་སྐལ་ལྡན་རྣལ་འབྱོར་པ། །གཟིགས་མཁན་རང་ཡང་མི་གདའ་འོ། །ནམ་མཁའ་ཞེས་པར་བསྙད་དུ་ཟད། །གང་ནའང་.JPatv.clcs.lb.ab
ནམ་མཁའ་མི་གདའ་འོ། །ཟག་བཅས་གྲོལ་བས་ཟག་མེད་གྲོལ། །གཉིས་ཀར་འཛིན་མཁན་མི་འདུག་པས། །ཟག་མེད་བདེ་བ་ཆེན་པོ་ཞེས། །དེ་ལ་ཐ་སྙད་བཏགས་ལས་ཆེ། ། ©
བདེ་དང་བདེ་བར་འཛིན་མཁན་མེད། །ཕུགས་མེད་ཞེས་འདོད་མཁན་པོ་མེད། །བསྙད་ཅིང་བརྗོད་པའི་ཡུལ་ལས་འདས། །བདེ་སྡུག་གཉིས་སུ་འཛིན་མཁན་མེད། །ཟག་མེད་

༄༅། །བདེ་བ་ཆེན་པོ་ཞེས། །དེ་ལ་མིང་དུ་བཏགས་ལས་ཆེ། །འ་པ། སྟོང་ཉིད་དམིགས་སུ་མེད་པ་དང་། །སྤྲོས་བྲལ་བློ་ལས་འདས་ལ་སོགས། །གང་
དུ་ཡང་ནི་མ་མཐོང་ངོ་། །ཇི་ལྟ་ཇི་ལྟར་བལྟས་པ་བཞིན། །དེ་ལྟར་དེ་ལྟར་མཐོང་བ་མེད། །ལྟ་མཁན་མི་འདུག་རྩ་བ་བྲལ། །བླ་མའི་བྱིན་རླབས་སྙིང་ལ་ཞུགས། །བལྟ་བྱ་ལྟ་
བྱེད་རྣམ་དག་ཅིང་། །བཅིང་གྲོལ་མེད་པའི་ངང་དུ་གྲོལ། །འཆིང་བ་ཀུན་ལས་རབ་གྲོལ་ཞེས། །སྒྲ་བོ་ཆེ་དེ་དེ་རིང་མཐོང་། །མཐོང་བའི་ཚེ་ན་ཉམས་སུ་མྱོང་། །མཐོང་དང་
མྱོང་བ་དུས་མཚུངས་པས། །ཅེར་གྱིས་མཐོང་བའི་སྒོམ་ཆེན་ལ། །ཉམས་དང་རྟོགས་པ་སོ་སོ་མེད། །མཐོང་བ་དང་ནི་རྟོགས་པ་ཞེས། །མིང་གི་རྣམ་གྲངས་ཐ་དད་ཀྱང་།
མཐོང་བ་དེ་ཉིད་རྟོགས་པ་ཡིན། །རྟོགས་པ་དེ་ཉིད་མཐོང་བ་ཡིན། །རྟོགས་མྱོང་དུས་ནི་མཚུངས་པའི་དཔེ། །སྒྲོན་མེ་ལྷག་གིས་འབར་མ་ཐག །སྣང་ཞིང་གསལ་བར་ཉམས་སུ་དྷཱུ

མྱོང་། །སྒྲོན་མེ་ཐུམ་གྱིས་ཤི་བའི་ཚེ། །མུན་ནག་འཐིབ་པོར་ཉམས་སུ་མྱོང་། །རྟོགས་པ་ཤར་བའི་སྐྱེས་བུ་རྣམས། །ཡེངས་པ་མེད་པའི་མྱོང་བ་ལ། །གོམས་ཤིང་བརྟན་པར་
མ་བྱས་ན། །མཐོང་ལུགས་འགྲིབ་པར་མི་གདའ་སྟེ། །ཡེངས་མ་ཐག་ཏུ་མྱོང་བ་འགྲིབ། །འགྲིབས་པས་མཐོང་བའང་འགྲིམ་སྙམ་བྱེད། །རྟོགས་སྙམ་བྱེད་ཀྱང་མགོ་མི་
ཐོན། །དེས་ན་ཡེངས་མེད་མྱོང་བ་ཡིས།།རྟོགས་པ་འགྱུར་མེད་བརྟན་པོ་ནི། །རྡོ་རྗེ་ལྟ་བུར་འཆར་བ་ཡིན། །དེ་ཕྱིར་རྟོགས་ལྡན་བུ་ཚོ་རྣམས། །ཇི་སྲིད་དྲན་པས་ཟིན་མ་ཟིན།
ཡོད་པ་དེ་སྲིད་ཉམས་མྱོང་གིས། །ཡེངས་སུ་མི་གཞུག་ཉམས་མྱོང་བཙའ། །རྐྱེན་དབང་རྣམ་རྟོག་གློ་བུར་གྱིས། །ཉམས་མྱོང་འཕྲོག་དང་མི་འཕྲོག་པ། །རང་གིས་རང་ཉིད་དྲན་*
པ་དང་། །ཤེས་བཞིན་མ་ཉམས་བྱ་ར་ཡིས། །རྒྱུན་ཆད་མེད་པར་སོ་པ་བྱ། །རྟག་ཏུ་རང་གིས་རང་ཉིད་ནི། །དྲན་པས་ཟིན་དང་མ་ཟིན་དང༌། །གློ་བུར་རྐྱེན་རྟོག་ཐུབ་མི་ཐུབ།

༄༅། །སྲང་ལ་རྟག་ཏུ་འཇལ་བ་འདི། །སྦྲང་བན་ཞང་གིས་ལག་ལེན་ཡིན། །མན་ངག་དེ་རང་ཆེ་འམ་སྙམ། །བསྐལ་པ་མང་པོར་གོམས་གོམས་པས།
ཁ་
ཉམས་མྱོང་རྒྱུན་ཆད་མེད་པ་ཡི། །དམ་པ་རྣམས་ལ་བཟོད་པར་གསོལ། །རང་རྟོག་གཞན་ལ་མི་འགེབ་བོ། །ཇི་སྲིད་ང་ཡིས་རྟོགས་སོ་སྙམ། །འདིས་རྟོགས་འདིས་མ་རྟོགས་སོ་
སྙམ། །དེ་སྲིད་ཉམས་ཀྱིས་མ་བཙལ་ན། །སྙམ་བྱེད་འཛིན་པ་ཕྲ་མོ་དེས། །ནམ་གཡོགས་ཆ་མེད་གཡོགས་གྱུར་པས། །ཧྲིབ་ཀྱིས་འགྲིབ་པའང་སྲིད་ལས་ཆེ། །ཤེས་རབ་རྐྱང་
པའི་སྨྲ་ཁམ་གྱིས། །བཤད་པ་མཁན་དུ་འཆོར་ཉེན་གདའོ། །ནང་དུ་ཤར་ཤར་ཁོ་ན་ལྟར། །ཤེས་རབ་རིག་པ་རྣོན་པོ་ཡིས། །བརྗོད་པ་དག་ཅིང་ཚིག་སྡེབ་མཁས། །རིགས་
པའང་སུས་ཀྱང་མི་ཐུབ་ཀྱང་། །བྱིན་རླབས་གནད་དུ་མ་ཕོག་པས། །ཡེ་ཤེས་ནང་དུ་མ་ཤར་བ། །རང་རེས་ཀྱང་ནི་མ་ཚོར་བ། །ཤེས་རབ་རྐྱང་པའི་སྨྲ་ཁམ་ལ། །རྟོགས་པ་
ཐྭ

ཅན་དུ་རློམ་རློམ་ནས། །མངོན་པའི་ང་རྒྱལ་ཕུགས་སུ་ཞུགས། །སྙིང་ལ་ཇེ་མཆེད་ཇེ་མཆེད་ལ། །རྨུ་ཁེབ་འཐུག་པོའི་དུག་ཆེན་གྱིས། །ལྗིབས་ཀྱིས་གཡོགས་པ་མ་ཚོར་
བར། །རྟོགས་ལྡན་མཁས་པ་ཆེན་པོར་རློམ། །གཏིང་ནས་ཆོས་ཀྱིས་དྲེད་པའི་མི། །ཤེས་རབ་ཤིན་ཏུ་ཆེན་པོར་གདའ། །བཤད་པ་ཤིན་ཏུ་མཁས་པར་གདའ། །མདུན་མ་ཤིན་ཏུ་
.bgliz1.23la
མཁས་པར་གདའོ། །གཏིང་དུ་དྲེད་པ་མ་ཚོར་བར། །ནེ་ཙོ་པག་ཤི་གླ་མཁན་བཞིན། །ལག་ལེན་མེད་པའི་ཁ་སྤྱང་པོ། །བླ་མ་ཡི་དམ་མཁའ་འགྲོ་དང་། །ཆོས་སྐྱོང་ཡེ་ཤེས་
la.lg
2zhy
སྤྱན་ལྡན་དང་། །ལྷ་དབང་བརྒྱ་བྱིན་ལ་སོགས་པའི། །ནམ་མཁའི་ལྷ་ཚོགས་མང་པོ་ཡིས། །རྒྱུན་ཆད་མེད་པར་བྱ་ར་བྱེད། །ནང་ན་ཡོད་མེད་གཟིགས་གྱུར་ཅིང༌།།ཆོས་དང་
ཆོས་མིན་ཤན་འབྱེད་པའི། །ལྷ་ཚོགས་དཔག་ཏུ་མེད་པ་ཡིས། །ཆོས་ཀྱིས་དྲེད་པའི་ཁ་སྤྱང་པོ། །སྨྱོན་པ་དེ་ལ་ཞེ་ཁྲེལ་འདོད། །དྲག་ཤུལ་ཅན་གྱི་མདོ་རུ་གཟིགས། །མཁས་

༄ ༅། །པས་མ་ཕན་གྱོང་རེ་ཆེ། །ཤེས་རབ་ཆེ་བས་མ་སྟོངས་སོ། །བཤད་པ་མཁས་པས་མ་སྟོངས་སོ། །ཉ་ག་གདའ་འོ་ཆོས་པ་ཀུན།།ཡེངས་པ་མེད་
པའི་བྱ་ར་ཡིས། །ནང་དུ་གཟིགས་པ་གཅེས་པར་གདའོ། །རྗེ་ལ་གུས་པ་གཅེས་པར་གདའོ། །ཉམས་མྱོང་སྐྱོང་བ་གཅེས་པ་གདའོ། །གནད་ལ་རྒྱག་པ་གཅེས་པར་གདའོ། །དེ་
ལྟའི་ལག་ལེན་མ་འཆུགས་ན། ། ཡེ་ཤེས་ངམ་ངམ་རང་ཤུགས་ཀྱིས། །འཆར་ཞིང་མཆེད་པ་ཆོས་ཉིད་ཡིན། །རྩུབ་རྟེན་རྩུབ་ཤིང་རྩོལ་བ་སོགས། །མེ་སྟག་རྟེན་འབྲེལ་མ་
འཆུགས་ན། །མེ་ཆེན་འབར་བ་ཆོས་ཉིད་ཡིན། །འདོད་ན་ནགས་ཚལ་ཀུན་ཡང་སྲེག །དེ་ཕྱིར་རང་ཅག་ཕ་སྤད་ཚོ། །ཤེས་རབ་ཆེ་ཡང་ཆུང་ཡང་རུང་། །བཤད་པ་མཁས་རུང་
མི་མཁས་རུང་། །དུས་རྣམས་ཀུན་ཏུ་ཡེངས་མེད་པར། །བྱིན་རླབས་གནད་དུ་ཕོག་མ་ཕོག །ཤེས་རབ་རྐྱང་པར་ཤོར་མ་ཤོར། །རྟོགས་པ་ཚིག་ཏུ་ཤོར་མ་ཤོར། །རང་གིས་

རང་ཉིད་དུས་ཀུན་ཏུ། །ཡང་དང་ཡང་དུ་སྲང་ལ་གཞལ། །སྙིང་ནས་ཆོས་བཞིན་ཉམས་བླངས་པས། །དམ་པའི་བྱིན་རླབས་ཞུགས་པ་དེ།།ལྐུགས་པས་བུ་རམ་ཟོས་པ་འམ།
ལག་པའི་མཐིལ་གྱི་གཏེར་མཐོང་བཞིན། །མངོན་སུམ་ཚད་མར་ཉམས་སུ་མྱོང་། །ཉམས་སུ་མྱོང་བའི་ངང་ཉིད་ལས། །ཡེ་ཤེས་ཤུགས་འབྱུང་འཆར་བ་ནི། །ཆུ་གཙང་མ་
རྙོགས་དྭངས་པའི་ཚེ། །ཁ་གཏིང་མེད་པར་གསལ་བ་དང་། །སྣ་ཚོགས་གཟུགས་བརྙན་ས་ལེ་བ། །མངོན་སུམ་ཉིད་དུ་འཆར་བཞིན་ནོ། །བུ་ཀུན་རང་རིག་བདེ་བ་ཆེ། །རང་
རིག་གཏིང་ནས་མི་འདུག་གོ། །བདེ་ཆེན་གཏིང་ནས་མི་འདུག་གོ། །སྡུག་བསྔལ་དུ་ཡང་མི་འདུག་གོ། །བདེ་སྡུག་གཉིས་ཀྱི་གཞི་བྲལ་ལ། །བཏང་སྙོམས་བྱ་བ་ག་ལ་སྲིད།
ཟག་བཅས་གཞི་མེད་ནམ་མཁའ་ལ། །ཟག་མེད་བྱ་བར་ག་ལ་སྲིད། །ཟག་བཅས་ཟག་མེད་རང་གྲོལ་ལ། །བཏང་སྙོམས་བྱ་བ་ག་ལ་སྲིད། །རྟག་ཆད་གཞི་མེད་རྩ་བྲལ་ལ། ། 8

༄༅། །དབུ་མ་ཞེས་བྱ་ག་ལ་སྲིད། །གཟའ་གཏད་རང་གྲོལ་བདེ་བ་ཆེ། །དམིགས་གཏད་རང་གྲོལ་བདེ་བ་ཆེ། །སྲིད་ཞི་རང་གྲོལ་བདེ་བ་ཆེ།
༢ །ཕུགས་
ལས་འདས་པའི་བདེ་ཆེན་འདི། །རང་ཅག་ཕ་སྤད་མངོན་དུ་གྱུར། །ཨེ་མ་ངོ་མཚར་རྨད་ཀྱི་ཆོས། །རྫོགས་པའི་སངས་རྒྱས་ཀུན་གྱི་གསང་། །རྟོགས་ལྡན་བླ་མའི་བྱིན་རླབས་
ཀྱིས། །ངོ་བོར་གཅིག་ནས་གཅིག་ཏུ་བརྒྱུད། །རང་ཅག་ཕ་སྤད་སྐལ་ལྡན་ཚོའི། །སྙིང་ལ་ཞུགས་འདི་ཨ་རེ་འཚེངས། །གསང་ཕུགས་རྟོལ་འདི་ཉམས་རེ་དགའ། །འདོད་སར་
སླེབས་འདི་ངལ་རེ་སོས། །ཟག་མེད་བདེ་ཆེན་འདི་ཞེ་རེ་གནོག །དགྱེས་པར་དགོངས་ཤིག་སྐལ་ལྡན་ཚོ། །སྐལ་ལྡན་ཞེ་ཕུགས་ཀྱི་ལེའུ་སྟེ་བཞི་པའོ།། །།དེ་ལྟར་མཐའ་
དབུས་ལ་སོགས་པའི། །ལྟོས་པ་ཀུན་ལས་རབ་དབེན་པ། །རང་གསལ་སེམས་ཀྱི་ངོ་བོ་ཉིད། །ཞེ་ཕུགས་ཞེན་མེད་རྩ་བྲལ་མཐོང་། །གང་ཡང་མཐོང་བ་མེད་པར་མཐོང་།
ཐྭ

ཐོབ་པ་མེད་པར་མངོན་དུ་གྱུར། །གྱུར་མཁན་ལ་སོགས་འཁོར་གསུམ་པོ། །རང་གྲོལ་བདེ་ཆེན་ངང་དུ་དག །ཡེ་ཤེས་མི་འདུག་འགྱུ་བ་ཆད། །མི་ཤེས་མི་འདུག་ཤིན་ཏུ་
གསལ། །གསལ་བ་ཉིད་ལ་ངོས་བཟུང་མེད། །ཚིག་དང་བློ་ཡིས་སྤྱོད་ཡུལ་མིན། །ཚད་ལྡན་བླ་མའི་བྱིན་རླབས་ཀྱིས། །མྱོང་དང་མྱོང་མཁན་མེད་པར་མྱོང་། །ཐོབ་དང་མ་
ཐོབ་མེད་པར་ཐོབ། །དེ་ལྟའི་མཐའ་བྲལ་རང་གསལ་འདི། །བཟང་རྟོག་ངན་རྟོག་སྣ་ཚོགས་ཀྱི། །མ་རིག་འཐིབས་པོས་འཁོར་བར་བཅིངས། །མཐའ་བྲལ་བློ་འདས་ལ་སོགས་
པ༑ །མིང་འདོགས་ཇི་ལྟར་བྱས་གྱུར་ཀྱང༌། །མ་ལུས་བཟང་རྟོག་རྣམ་གྲངས་ཡིན། །ཚད་ལྡན་བླ་མའི་བྱིན་རླབས་ཀྱིས། །རྟོག་པའི་རང་བཞིན་ཤེས་ཙ་ན། །འཁོར་བ་རྣམ་རྟོག་
ཉིད་ཡིན་པས། །འཁོར་བའི་རང་བཞིན་ཤེས་པ་ཡིན། །འཁོར་བའི་རང་བཞིན་ཤེས་པ་ལ། །མྱ་ངན་འདས་པ་ཉིད་ཡིན་ཞེས། །མདོ་དང་རྒྱུད་ལས་གསལ་པོར་གསུངས།

▪| ༄༅། །སློབ་དཔོན་ཀླུ་སྒྲུབ་ཀྱི་རིགས་པ་དྲུག་ཅུ་ལས། འཁོར་བ་དང་ནི་མྱ་ངན་འདས། །འདི་གཉིས་ཡོད་པ་མ་ཡིན་ཏེ། །འཁོར་བ་ཡོངས་སུ་ཤེས་པ་ལ།
མྱ་ངན་འདས་པར་བརྗོད་པ་ཡིན། །ཞེས་པའོ། །རྣལ་འབྱོར་མངོན་སུམ་མིག་གིས་ཀྱང་། །རྩོད་མེད་ཤིན་ཏུ་གསལ་པོར་མཐོང་། །དེ་ལྟའི་མངོན་སུམ་འདི་ཉིད་ལ། །སྲིད་དང་
ཞི་བ་གང་ན་གདའ། །འཁོར་འདས་གཅིག་ཏུ་རྟོགས་པ་ཡི། །གཉིས་མེད་ཡེ་ཤེས་ཀྱང་མི་གདའོ། །དེ་ལྟའི་རྣམ་དག་འོད་གསལ་འདི། །མཆོག་གི་དངོས་གྲུབ་ཡིན་པར་གོ། །
རྫུ་འཕྲུལ་ཁྱི་ཕུག་མ་ཡང་ཆེ། །འཕུར་རྩལ་བྱ་ཁྲ་ལ་ཡང་གདའ། །སྔ་དྲོ་ཉི་མ་ཤར་མ་ཐག །ས་རྡོ་དྲོས་པར་མ་གྱུར་ཅིང་། །ཆབ་རོམ་ཞུ་བ་མ་ནུས་ཀྱང་། །ཉི་མ་མིན་ཞེས་སུ་
ཞིག་སྨོད། །མཚན་ལྡན་བླ་མའི་བྱིན་རླབས་ཀྱིས། །འཁོར་འདས་གཅིག་ཏུ་རྟོགས་གྱུར་ནས། །རང་སེམས་སངས་རྒྱས་སུ་ཤར་བའི་ཚེ། །སྡུག་བསྔལ་སངས་པར་མ་གྱུར་

ཅིང༌། །ཡོན་ཏན་ནུས་པ་མ་རྫོགས་ཀྱང་། །འབྲས་བུ་མིན་ཞེས་སུ་ཞིག་སྨོད། །སློབ་དཔོན་དཔལ་དབྱངས་ཀྱི་ཞལ་ནས་ཀྱང་། དཔེར་ན་འདོད་པའི་མེ་ནི་རྙེད་གྱུར་ན།
རྟགས་དུ་བ་ཡོད་དང་མེད་པའི་ཁར་མ་ལུས། །ཞེས་གསུངས་སོ། །ཕྱག་རྒྱ་ཆེན་པོ་ཆིག་ཆོད་མ། །རྟོགས་ཐོབ་གཅིག་ཏུ་འཆར་བ་ཡིན། །ཕྱག་རྒྱ་ཆེན་པོ་ཆིག་ཆོད་ལ། །རྨོང་
པས་ས་ལམ་བརྩི་བ་འཁྲུལ། །ངེས་པའི་དོན་དུ་རྟོགས་པའོ། །ས་དང་ལམ་གྱི་རིམ་པ་རྣམས། །རིམ་འཇུག་གདུལ་བྱ་དྲང་དོན་དུ། །ཐུབ་པས་ལྡེམ་པོར་གསུངས་པ་ཡིན། །
ཕྱག་རྒྱ་ཆེན་པོ་ཆིག་ཆོད་འདི། །རྣལ་འབྱོར་མངོན་སུམ་ཅེར་མཐོང་ལ། །འབྲས་བུ་ཉིད་དུ་བསྟན་པ་ཡིན། །སློབ་དཔོན་བྲམ་ཟེ་ཆེན་པོའི་ཞལ་ནས་ཀྱང་། རྟོགས་པས་བཅུ་བཞིའི་
ས་ལ་ངེས་པར་གནས། །ཞེས་གསུངས་སོ། །བསམ་གྱིས་མི་ཁྱབ་པའི་རྒྱུད་ལས་ཀྱང༌། རྟོགས་དང་གོམས་པ་མཐར་ཕྱིན་པ། །འདི་ལ་ཡོད་པ་མ་ཡིན་ཏེ། །རྟོགས་པའི་སྐད་༔

༄༅། །ཅིག་དེ་ཉིད་ལ། །བཅུ་བཞིའི་ས་ལ་ངེས་པར་གནས། །ཞེས་པ་དང་། མཚན་ཡང་དག་པར་བརྗོད་པ་ལས། སྐད་ཅིག་གཅིག་གིས་རྫོགས་སངས་
རྒྱས། །ཞེས་པ་དང་། ཡུམ་ལས་ཀྱང་། དང་པོ་སེམས་བསྐྱེད་པ་ཉིད་ཀྱིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས་ནས་ཆོས་ཀྱི་
འཁོར་ལོ་བསྐོར་བ་ལ་སོགས་པ་ཡོད་དེ། དེ་ནི་དབང་པོ་རྣོན་པོ་ཅིག་ཆར་བའི་གང་ཟག་ལ་དགོངས་པ་ཡིན་ལས་ཆེ། ཡུམ་ལས། མར་མེའི་དཔེ་དང་། ས་བོན་དང་མྱུ་གུའི་དཔེ་
དང་། ཆུའི་ཐིགས་པའི་དཔེས་མཚོན་ནས། དང་པོར་སེམས་བསྐྱེད་པ་ཙམ་གྱིས་ཀྱང་། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་འཚང་མི་རྒྱ་ཞེས་པ་ལ་སོགས་པ་ཞིབ་
ཏུ་གསུངས་པ་ནི། གང་ཟག་དབང་པོ་ཐ་མ་བློ་དམན་པ་རིམ་གྱིས་འཇུག་པ་རྣམས་ལ་དགོངས་པ་ཤིན་ཏུ་གསལ་པོར་འདུག་གོ། །དེ་བས་ན་མདོ་རྒྱུད་དང་བསྟན་བཅོས་དང་བླ་མའི་
ཐྭ

མན་ངག་གིས་གསུངས་པ་ལ་མཐོ་དམན་གྱི་ཁྱད་པར་ཤིན་ཏུ་མི་མཐུན་པ་ལྟར་སྣང་ཡང་མི་མཐུན་པ་ཡོད་མི་སྲིད་དེ། ལ་ལ་ནི་དབང་པོ་དམན་པ་རིམ་གྱིས་པའི་གང་ཟག་རྣམས་ལ་
དགོངས་པའོ། །ལ་ལ་ནི་དབང་པོ་ཡང་རབ་ཚོགས་བསགས་ཟིན་པའི་གང་ཟག་རྣམས་ལ་དགོངས་པའོ། །ལ་ལ་ནི་བར་མ་རྣམས་ལ་དགོངས་པའོ། །དེ་བས་ན་སྟོན་པ་མཁས་སུ་
རེ་བ་རྣམས་འདི་ལྟར་འཐད། འདི་ལྟར་མི་འཐད་ཅེས་མ་ཟེར་ཅིག །མ་མཐོང་བའི་གཡང་ས་ཆེའོ། །ཁྱེད་མ་བསྒོམས་པའི་རྣམ་རྟོག་རྐྱང་པས་བརྟག་པའི་མཁས་སུ་རེ་བ་རྣམས་
མིག་ཅི་འབྱེད་བྱས་ནས་བལྟ་བར་མི་བྱ་བར། ཕྱིར་ཞིང་མིག་འབྱེད་པའི་གང་ཟག་རྣམ་ལ་རྣམ་གྲངས་དུ་མའི་སྒོ་ནས་སྨོད་ཅིང་རང་ཉིད་མིག་བཙུམ་ནས་ལག་ནོམ་འབའ་ཞིག་ལ་རེ་
བའི་སྐྱོན་ལགས་སོ། །གཞན་ཡང་བྲག་དམར་བསམ་ཡས་ཀྱི་ཕྱི་སྒོ་ལ་སོགས་པ་ཅི་ཕྱེད་མི་བྱེད་པར་སྒོ་ལ་མི་ཉེ་བའི་ཕྱི་རོལ་ཏུ་བསྡད་དེ། ནང་གི་འཁོར་ས་ཆེན་པོ་ལ་སོགས་པ་ན་ལྕ

།རི་མོ་དང་ལྡེར་ཚོ་ལ་སོགས་པ་ལྷའི་བཀོད་པ་འདི་ལྟར་བཞུགས་འདི་ལྟར་མི་བཞུགས་ཞེས་རྟོག་པ་དང་ཁྱད་མེད་དོ། །ཀྱེ་མ་ལོང་བས་མིག་ལྡན་༄༅།ཐ
སྨོད། །སྒོ་མ་འབྱེད་པར་ནང་རྒྱུས་བཤད། །ལོང་བས་ལམ་སྣ་ཁྲིད་བཞེད་དེ། །བེའུ་སྦྲེལ་གཡང་ལ་མ་སྐྱུར་མཛོད། །རང་གཞན་གཉིས་ཀ་ཕུང་བར་མཆིའོ། །མཛོད་ན་གསེར་
ཞོ་གཅིག་མེད་པར། །གསེར་རྒྱུས་མཁས་པའི་ཁ་སྤྱང་པོ། །བུ་རམ་མིག་གིས་མ་མཐོང་བར། །ཞིམ་རྒྱུས་བཤད་པའི་ཁ་སྤྱང་པོ། །དེ་འདྲའི་དཔེ་བརྗོད་རྫོགས་མཐའ་མེད། །
བསྐལ་པ་མང་པོར་ཚོགས་བསགས་པའི། །ཡང་རབ་ཅིག་ཆར་གང་ཟག་ལ། །རྟོགས་ཐོབ་དུས་མཚུངས་ལུང་གཞན་ཡང་། ། ཁ་བློར་གང་ཉེ་སྐྱར་ཞིང་སྨྲ། །དགྱེས་པ་རྡོ་རྗེའི་
རྒྱུད་ལས་ཀྱང༌། །སེམས་ཅན་སངས་རྒྱས་ཡིན་མོད་ཀྱི། །འོན་ཀྱང་གློ་བུར་དྲི་མས་བསྒྲིབས། །དེ་དག་བསལ་ན་སངས་རྒྱས་ཉིད། །ཅེས་གསུངས་སོ། །གློ་བུར་གྱི་དྲི་མ་ནི་

མཁས་པ་རྣམས་ཀྱིས་བསྐལ་པ་མང་པོར་སྦྲང་སྦྲང་པ་ལ་ཤུན་པ་བཤུས་པ་ལྟར་ཅིག་ཆར་འདག །མི་མཁས་པ་རྣམས་ཀྱིས་སྦང་མ་མྱོང་བའི་སྐམ་པོ་མཁྲེགས་པོ་དེ་རིམ་གྱིས་བྲད་
དྲུད་ལ་རལ་བའོ། །ལྕི་ཡང་གི་ཁྱད་པར་ཡང་འཕགས་པ་ཡོངས་སུ་མྱ་ངན་ལས་འདས་པའི་མདོ་ལས། མཁས་པས་སྡིག་པ་བྱས་པ་ཤིན་ཏུ་ཡང་བ་སྟེ། །མི་མཁས་སྡིག་པ་བྱས་
པ་ཤིན་ཏུ་ལྕི་བར་འགྱུར། །ལྕགས་ཀྱི་གོང་བུ་ཆུང་ཡང་ཆུ་ཡི་གཏིང་དུ་བྱིངས། །དེ་ཉིད་སྣོད་དུ་བྱས་ན་ཆེ་ཡང་ཁ་ན་འཕྱོ། །ཞེས་གསུངས་སོ། །འཕགས་པ་འདའ་ཀ་ཡེ་ཤེས་ཀྱི་
མདོ་ལས་ཀྱང་། སེམས་རྟོགས་ན་ཡེ་ཤེས་ཡིན་པས་སངས་རྒྱས་གཞན་དུ་མི་བཙལ་བའི་འདུ་ཤེས་རབ་ཏུ་བསྒོམ་པར་བྱའོ། །ཞེས་གསུངས་སོ། །ཡེ་ཤེས་འཆར་ལུགས་ཅིག་ཆར་
བ་དང་རིམ་གྱིས་པ་ཡང་གོང་བཞིན་ནོ། །རྟོགས་ཐོབ་དུས་གཅིག་གམ་རྒྱུ་འབྲས་དུས་མཚུངས་ཀྱི་དཔེ་ལ་རྣམ་གྲངས་གཞན་ཡང་འདི་ལྟ་སྟེ། ཤིང་ཐོག་ཨ་མྲའི་འབྲས་བུ་ནི།

༄༅། །རྒྱུ་དུས་ཉིད་ནས་འབྲས་བུར་སྨིན། །པ་ན་ས་ཡི་འབྲས་བུའམ། །ཤ་མོ་ཉིད་ཀྱང་དེ་བཞིན་ནོ། །ཁྱུང་དང་སེང་གེའི་ཕྲུ་གུ་ཡང་། །སྲོག་ཆགས་༢
གཞན་དང་མི་འདྲ་སྟེ། །སྒོང་རྒྱ་མངལ་རྒྱ་བྲལ་མ་ཐག །མ་སོགས་རྩལ་རྫོགས་ཐམས་ཅད་དང་། །རྩལ་མཉམ་ནམ་འཕང་གཅོད་ལ་སོགས། །སྲོག་ཆགས་ཕལ་པ་རྣམས་ལ་
ཡང་། །རྟ་ཡི་དངོས་པོར་གཅིག་མོད་ཀྱང་། །ཆེ་ཆུང་བཟང་ངན་མགྱོགས་བུལ་ལྟོས། །མི་ཡི་དངོས་པོར་མཉམ་མོད་ཀྱི། །འཕོང་རྩལ་ཡང་རྩལ་འགྱོགས་བུལ་དང་། །སྤྱང་
གླེན་ཤེས་རབ་ཆེ་ཆུང་སོགས། །བཟང་ངན་ཁྱད་པར་སྣ་ཚོགས་པ། །མངོན་སུམ་ཉིད་དུ་གཟིགས་དང་ཀྱེ། །ཐོས་བསམ་སྒོམ་པའི་གོ་ལུགས་ཀྱང་། །ཁྱད་པར་ཤིན་ཏུ་ཆེ་བར་
གདའ། །ཐོས་བསམ་མི་ཚེར་སྦྱངས་པ་བས། །ཐོས་བསམ་སྣ་གང་མ་བྱས་པར། །ཤིན་ཏུ་མཁས་ཤིང་དོན་རྟོགས་པའི། །གང་ཟག་མང་པོ་མངོན་སུམ་གཟིགས། །དམ་ཚིག་
4

སྡོམ་པ་མ་ཉམས་ཤིང་། །ཐོས་བསམ་མཐའ་རུ་ཕྱིན་བྱས་ནས། །གདམས་ངག་ཟབ་དགུ་ཚགས་བྱས་ཏེ། །རི་ཁྲོད་ལ་སོགས་དབེན་དགུ་རུ། །མི་ཚེར་བསྒོམས་པའི་སྒོམ་ཆེན་
།ཉམས་མྱོང་རྟོགས་པ་གཏན་མེད་ཡོད། །སྡིག་ཅན་ཤན་པ་མཁན་པོ་ཞིག །དེ་རིང་ཤན་པ་འཕྲོད་བཅད་ནས། །ལག་པ་བཀྲུས་ཏེ་རབ་ཏུ་བྱུང་། །བྱིན་རླབས་དབང་བསྐུར་
རྫོགས་བྱས་ཏེ། །མན་ངག་བཏབ་པའི་དེ་མ་ཐག །རིམ་གྱིས་བསླབ་སྦྱང་ལོང་མེད་པར། །ཉམས་དང་རྟོགས་པ་དུས་གཅིག་ཏུ། །ཤར་བའི་རྟོགས་ལྡན་དམ་པ་ཡང་། །ཙག་
ཙིག་བྱུང་ངོ་སྐྱེས་བུ་ཀུན། །ལ་ལ་ཤིན་ཏུ་ཅིག་ཆར་བ། །གདམས་ངག་བསྟན་ལོང་ཅི་མ་ཚང་། །དཔོན་སློབ་ཕྲད་པའི་ལོང་མེད་པར། །རྣམ་ཐར་ཐོས་པ་ཙམ་གྱིས་ནི། །དད་པ་
ལྷང་གིས་སྐྱེས་གྱུར་ནས། །དེ་རུ་འགྲོ་བར་བསམ་ཙམ་གྱིས། །སྐད་ཅིག་དེ་ལ་ཉམས་མྱོང་དང༌། །རྟོགས་པ་གཅིག་ཏུ་ཤར་བ་བྱུང་། །དེ་འདྲའི་རིམ་པ་མང་པོ་བདོག །བསྙེན་༔

།བཀུར་ཞབས་ཏོག་ཤིན་ཏུ་ཆེ། །དབང་དང་བྱིན་རླབས་མང་པོ་ཕོག །གདམས་པའི་དུག་གིས་རྟག་ཏུ་གཙེས། །མི་ཚེར་སྒོམ་སྒྲུབ་བྱས་གྱུར་༄༅།2
ཀྱང་། །འཆི་ཁ་ཙམ་ལས་མ་ཤར་བའི། །བླུན་པོ་དེ་འདྲ་མང་དུ་བྱུང་། །གཏན་ནས་མེད་པའི་རིགས་ཀྱང་བྱུང་། །དེ་ཀུན་བར་དོའ མ་ཕྱི་མ་སོགས། །ཁད་ཀྱིས་འཆར་བར་ལུང་
ནས་བཤད། །དེ་འདྲའི་གང་ཟག་ཙག་ཙིག་ཙམ། །ཅིག་ཆར་ལ་སོགས་ཤར་བ་ཡི། །བུ་སློབ་སྐལ་ལྡན་ཟད་མེད་བྱུང་། །རྟོགས་ལྡན་དོན་གྱི་བརྒྱུད་པ་ཡི། །བྱིན་རླབས་མཁས་
དང་མ་ཕྲད་པར། །མན་ངག་རྣོན་པོ་སྣ་ཚོགས་པའི། །དམིགས་པ་སྤ་སྤོའི་རྩོལ་སྒྲུབ་དང་། །སྒོ་དྲག་ཙབ་ཙུབ་སྣ་ཚོགས་ལ། །རེ་བའི་ཉམས་རྐྱང་ཚིག་རྐྱང་དང་། །ནུས་མཐུ་
རྐྱང་པས་ང་རྒྱལ་བའི། །སྒྲུབ་པ་པོ་རུ་རློམ་བྱེད་ཅིང་། །བཤད་མཁན་རྐྱང་པ་བས་ཀྱང་ལོད། །དེ་ལྟའི་སྒོམ་ཆེན་བཟང་དུ་རེ། །ང་ཡི་བྱིན་རླབས་བརྒྱུད་ལྡན་པའི། །ཅིག་ཆར་
༣

ལ་སོགས་མངོན་སུམ་འདི། །ཁྱོད་ཀྱི་བློ་རུ་ཤོང་མི་སྲིད། །གཞན་ཡང་བྱིན་རླབས་བརྒྱུད་མེད་པས། །རང་ལ་ཉམས་སུ་མྱོང་བ་དང་། །རྟོགས་པ་མེད་པའི་སློབ་དཔོན་རྣམས།
བསྐལ་པ་མང་པོར་ཚོགས་བསགས་པའི། །སློབ་མ་སྐལ་ལྡན་ཀུན་ལ་ནི། །སྔོན་སྦྱངས་ཤུགས་ཀྱི་ཉམས་མྱོང་དང་། །རྟོགས་པ་ཅིག་ཆར་ཤར་བ་དེ། །ཤིན་ཏུ་ཐུགས་སུ་མི་ཤོང་
བས། །ངས་ནི་མི་ཚེ་ཐོས་བསམ་དང་། །སྒོམ་སྒྲུབ་ཟབ་མོ་མཐར་ཕྱིན་དང་། །ང་ལའང་འདི་འདྲ་མ་ཤར་བར། །ཁྱོད་ལ་འདི་འདྲ་འཆར་མི་སྲིད། །འདི་ནི་བདུད་ཀྱི་ཆོ་འཕྲུལ་.ver2z
.zilkzla.lg.2zE
ཡིན། །གསུང་བཞིན་རང་ལ་མེད་པ་ཡི། །ཐུགས་རྟོག་ངན་པས་བཀབ་བྱས་ནས། །རྣམ་གྲངས་དུ་མའི་ཚུལ་སྒོ་ནས། །སློབ་མ་སྐལ་ལྡན་ཅིག་ཆར་བའི། །ཉམས་མྱོང་རྟོགས་
པ་ཅི་སུབ་མཛད། །དེ་ལྟའི་སློབ་དཔོན་བཅུད་མེད་དང་། །རང་ཅག་མ་ཕྲད་ཨ་རེ་འཚེངས། །གཞན་ཡང་སློབ་དཔོན་ཏོག་རྩེ་ཞབས། །སྒོམ་སྒྲུབ་བླ་མ་ལ་སོགས་པ། །སྦྱངས་༔

」 ༄༅། །པ་གང་ལའང་མ་ལྟོས་པར། །ཅིག་ཆར་རྟོགས་པ་ཕུལ་དུ་ཕྱིན། །སྐལ་ལྡན་མང་པོའི་བླ་མར་གྱུར། །དེ་ཕྱིར་ཅིག་ཆར་འཆར་བ་འདི། །ཁྱེད་ཀྱི་
ཐུགས་སུ་མི་ཤོང་སྟེ། །འདི་ལྟར་མི་འཐད་མ་གསུངས་མཛོད། །བསོད་ནམས་ཚོགས་ཀྱིས་མ་སྟོངས་པར། །མ་མཐོང་གཡང་སར་ལྷུང་བར་མཆིའོ། །གཅེར་གྱིས་མཐོང་བའི་
ཆོས་ཉིད་ལ། །སྦྱངས་གཞི་སྦྱོང་བྱེད་མི་གདའ་བས། །རིམ་གྱིས་སྦྱོང་ལུགས་གང་ན་གདའ། །བསྒོམ་བྱ་སྒོམ་བྱེད་དེ་བཞིན་ནོ། །སྲིད་པ་ཡེ་ནས་རྣམ་གྲོལ་ལ། །མྱ་ངན་འདས་
པ་སུ་ཞིག་འདོད། །སྤང་ཐོབ་མེད་པ་མངོན་སུམ་མོ། །བྱིན་རླབས་གཤའ་མར་ཞུགས་པ་ཡིས། །གཅེར་གྱིས་མཐོང་བའི་འོད་གསལ་བ། །བར་སྣང་དག་པའི་དཀྱིལ་ལྟ་བུ།
མངོན་སུམ་ཚད་མ་འདི་ཉིད་ལ། །ཐོབ་བྱའི་མྱང་འདས་མི་འདུག་གོ། །ཐོབ་བྱེད་སེམས་ཀྱང་མི་འདུག་གོ། །གྲུབ་མཐའ་མཐོ་དམན་སྣ་ཚོགས་པ། །ཕྲ་མོ་ཞིག་ཀྱང་མི་འདུག་༔4

གོ། །ས་ལམ་དྲོད་རྟགས་རྫུ་འཕྲུལ་སོགས། །གང་གིའང་རྟེན་ས་མི་འདུག་གོ། །སྲིད་ཞི་མཉམ་ཉིད་དབྱིངས་སུ་གྲོལ། །རྣམ་གྲོལ་རྣམ་དག་འོད་གསལ་ཞེས། །ཐ་སྙད་
གདགས་གཞི་མི་གདའོ། །རང་སེམས་གཏིང་ནས་མི་འདུག་པར། །སུ་ཞིག་བྱང་ཆུབ་རྫོགས་སངས་རྒྱས། །བསྐལ་པ་དཔག་མེད་ཚོགས་བསགས་པས། །བླ་མའི་བྱིན་རླབས་
སྙིང་ཞུགས་པའི། །སྐལ་ལྡན་དབང་པོ་ཡང་རབ་ལ། །ཚིག་གཅིག་ཙམ་གྱིས་ཐག་ཆོད་ཅིང་། །བརྡ་ཕྲད་གཅིག་གིས་མངོན་སུམ་གྲོལ། །དེ་ལྟར་ཤར་བའི་སྐྱེས་མཆོག་ལ།
མགོན་པོ་བྱམས་པའི་ཞལ་ནས་ཀྱང་། །འདི་ལ་བསལ་བྱ་ཅི་ཡང་མེད། །བཞག་པར་བྱ་བ་ཅུང་ཟད་མེད། །ཡང་དག་ཉིད་ལ་ཡང་དག་བལྟ། །ཡང་དག་མཐོང་ན་རྣམ་པར་གྲོལ།
རྣམ་པར་སྣང་མཛད་མངོན་པར་བྱང་ཆུབ་པའི་རྒྱུད་ལས། སྣང་བ་མེད་པ་སྣང་བ་རྣམ་པར་དག་པ་ནམ་མཁའི་དཀྱིལ་ལྟ་བུའོ། །ཞེས་གསུངས་སོ། །ཡུམ་ལས་ཀྱང་། སེམས་

ཀླི | ༄༅། །ནི་སེམས་མ་མཆིས་པ་སྟེ། སེམས་ཀྱི་རང་བཞིན་ནི་འོད་གསལ་བ་ལགས་སོ། །སེམས་དེ་ནི་འགྱུར་བ་མེད་པ་རྣམ་པར་རྟོག་པ་མེད་པའོ། །ཞེས་
གསུངས་སོ། །ཡང་ཡུམ་ལས། ནམ་མཁའ་ལ་ནི་གཟུགས་མ་མཆིས་སོ། །སྦྱིན་པའི་ཕ་རོལ་ཏུ་ཕྱིན་པ་མ་མཆིས་སོ། །དངོས་པོ་མེད་པའི་ངོ་བོ་སྟོང་པ་ཉིད་མ་མཆིས་སོ། །
རྣམ་པ་ཐམས་ཅད་མཁྱེན་པ་ཉིད་མ་མཆིས་སོ། །ཞེས་གསུངས་སོ། །སངས་རྒྱས་ཐམས་ཅད་ཀྱི་ཡུལ་ལ་འཇུག་པ་ཡེ་ཤེས་སྣང་བ་རྒྱན་གྱི་མདོ་ལས་ཀྱང་། དེ་བཞིན་གཤེགས་པ་
དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ནི་མངོན་པར་རྫོགས་པར་སངས་མ་རྒྱས། མི་རྒྱ། རྒྱ་བར་མི་འགྱུར་རོ། །ཀུན་ནས་ཉོན་མོངས་པ་མ་སྤངས། མི་
སྤོང་། སྤང་བར་མི་འགྱུར་རོ། །རྣམ་པར་བྱང་བ་མངོན་དུ་མ་བྱས། མི་བྱེད། བྱེད་པར་མི་འགྱུར་རོ་ཞེས་གསུངས་སོ། །རྗེ་རས་པ་ཆེན་པོའི་ཞལ་ནས་ཀྱང་། འཁོར་བ་སྤང་

དུ་མེད་པར་གདའ། །མྱང་འདས་བསྒྲུབ་ཏུ་མེད་པར་གདའ། །རང་སེམས་སངས་རྒྱས་ལགས་པར་གདའ། །ཞེས་གསུངས་པ་དང་། ཕྱག་རྒྱ་ཆེན་པོ་མཆོག་གི་དངོས་གྲུབ་
བརྙེས་པ་གྲུབ་ཐོབ་གཞན་གྱི་ཞལ་ནས་ཀྱང་། ཡེ་སངས་རྒྱས་པ་ཡིན་པ་ལ། །ཡང་སངས་རྒྱས་ཞིག་འདོད་པས་ཕུང་། །ཞེས་གསུངས་སོ། །གང་ནས་བལྟས་པས་ཀྱང་རྒྱུ་
འབྲས་དུས་མཚུངས། མཚན་མ་རང་སར་གྲོལ། རིན་པོ་ཆེ་གསེར་གླིང་དུ་ཕྱིན་པའམ། ཉ་མཚོ་ལས་མི་འདའ་བ་ལྟར། ཟག་པ་མེད་པའི་བདེ་བ་ཆེན་པོའི་ངང་ལས་འགྲོ་འོང་མེད་
ཅིང་དེ་ལས་མ་འདས་པའོ། །དབང་པོ་ཡང་རབ་ཅིག་ཆར་པའི་གང་ཟག་ལ་རྟོགས་ཐོབ་དུས་མཚུངས་སུ་བསྟན་པའི་ལེའུ་སྟེ་ལྔ་པའོ།། །།དེ་ལྟར་འཕོ་འགྱུར་མེད་པ་ཡི། །ཟག་
མེད་བདེ་བ་ཆེན་པོ་འདི། །མངོན་དུ་གྱུར་པའི་གང་ཟག་རྣམས། །ཤིན་ཏུ་དགྱེས་པར་དགོངས་མཛོད་དང་། །འཁོར་བ་བདེ་བ་ཆེན་པོར་ཤར། །ལམ་རྣམས་བདེ་བ་ཆེན་པོར་ཤར། །

༄༅། ། འབྲས་བུ་བདེ་བར་ཅིས་མི་འཆར། །གཞི་ལམ་འབྲས་བུ་ཐམས་ཅད་དུ། །གང་ལྟར་སྤྱད་ཀྱང་ཟག་མེད་ཀྱི། །བདེ་བ་ཆེན་པོ་རྒྱུན་ཆད་མེད། །སྡུག་
1
བསྔལ་བཏང་སྙོམས་རྩ་བ་ཆད། །རྩ་བྲལ་ཟག་མེད་བདེ་བར་ཤར། །འཁོར་འདས་དུས་ཀུན་ཐམས་ཅད་དུ། །དགེ་དང་མི་དགེའི་རྩ་བ་ཆད། །ཀུན་ནས་ཀུན་ཏུ་བཟང་ཞིང་
དགེ། །ཀུན་ཏུ་བཟང་པོའི་གོ་འཕང་ཐོབ། །ཡངས་པ་ཆེན་པོའི་ཀློང་ན་འཕྱོ། །ཆབ་ཉ་མཚོ་ན་འཕྱོ་བ་དེ། །ཡར་ལ་རྒྱུག་ཀྱང་རྒྱ་མཚོའི་ནང་། །མར་ལ་རྒྱུག་ཀྱང་རྒྱ་མཚོའི་
ནང་། །འགྲེ་ལོག་བྱས་ཀྱང་རྒྱ་མཚོའི་ནང་། །སྤྱི་ཚུགས་བྱས་ཀྱང་རྒྱ་མཚོའི་ནང་། །གན་རྐྱལ་བྱས་ཀྱང་རྒྱ་མཚོའི་ནང་། །ཁ་སྦུབ་བསྡད་ཀྱང་རྒྱ་མཚོའི་ནང་། །མ་འགུལ་
བསྡད་ཀྱང་རྒྱ་མཚོའི་ནང་། །ཀྱོག་ཀྱོག་བྱས་ཀྱང་རྒྱ་མཚོའི་ནང་། །དལ་བར་བསྡད་ཀྱང་རྒྱ་མཚོའི་ནང༌། །བྲེལ་བར་རྒྱུག་ཀྱང་རྒྱ་མཚོའི་ནང་། །དེ་ལས་གཞན་པའི་རྣམ་འགྱུར་

དང་། །ལེགས་ཉེས་སྤྱོད་པ་ཅི་སྤྱད་ཀྱང་། །རྒྱ་མཚོའི་ནང་ལས་མ་འདས་སོ། །དཔེ་མཚོན་ཙམ་གྱིས་དོན་གྱི་གནད། །སྨྲ་མ་དགོས་པར་གསལ་པོར་སྣང་། །གཞན་ཡང་ཟག་
མེད་བདེ་ཆེན་ལས། །གང་ལྟར་སྤྱད་ཀྱང་མ་གཡོས་པའི། །དཔེ་ཡི་རྣམ་གྲངས་འདི་ལྟ་བུ། །དག་ཀྱང་སྣང་ངོ་སྐལ་ལྡན་ཀུན། །གསེར་གྱི་གླིང་དུ་ཕྱིན་པའི་མི། །གྱེན་ལ་རྒྱུག་
ཀྱང་གསེར་གྱི་རི། །ཐུར་ལ་རྒྱུག་ཀྱང་གསེར་གྱི་རི། །ཕྱོགས་བཅུར་རྒྱུག་ཀྱང་གསེར་གྱི་ཐང་། །འགྲེ་ལོག་སྤྱི་ཚུགས་ལ་སོགས་པ། །གང་ལྟར་བྱས་ཀྱང་གསེར་གྱི་གཞི།
ཁང་བཟང་རྩིག་པ་ལ་སོགས་དང་། །རྡོ་དང་འཇིམ་པ་ལ་སོགས་པ། །གང་ལྟར་སྤྱད་ཀྱང་གསེར་ལས་མེད། །རྡོ་དང་བོང་བ་ལ་སོགས་པ། །མིག་སྔར་གང་བྱུང་བསྒྲུབས་བྱས་
ཀྱང་། །ཕར་འཕེན་ཚུར་འཕེན་བརྡེག་འཚོག་སོགས། །ཅི་སྤྱད་གསེར་ལས་མ་འདས་སོ། །ཟག་མེད་བདེ་ཆེན་དེ་བཞིན་ནོ། །རྣམ་གྲངས་གཞན་ཡང་གསེར་གྱི་རྒྱན། །མེ་ཏོག་ཉྩ

། ལ་སོགས་མཛེས་པ་དང་། །ངན་འཇིམ་ལ་སོགས་སྐྱག་ལོག་དང་། །ཤིན་ཏུ་མི་མཛེས་སྣ་ཚོགས་གཟུགས། །མཛེས་དང་མི་མཛེས་ཐམས་ཅད་༄༅།
གསེར། །ལྷ་གཟུགས་མཛེས་པ་སྣ་ཚོགས་དང༌། །གྲོགས་སྦུར་འབུ་སྲིན་སྣ་ཚོགས་པ། །མི་མཛེས་གཟུགས་བརྙན་སྣ་ཚོགས་པ། །གསེར་དུ་ཁྱད་མེད་ནོར་མཆོག་པས། །
གང་ནས་སྤྱད་ཀྱང་ནོར་བུ་ཆེ། །ཟག་མེད་བདེ་ཆེན་དེ་བཞིན་ནོ། །གཞན་ཡང་བུ་རམ་ལས་བྱས་པའི། །ལྷ་གཟུགས་མཛེས་དང་འབུ་སྲིན་སོགས། །སྣ་ཚོགས་གཟུགས་བྱས་
གཉིས་མེད་དུ། །གང་ནས་སྤྱད་ཀྱང་མངར་ཞིང་ཞིམ། །འཁོར་འདས་བདེ་སྡུག་སྣ་ཚོགས་པ། །གང་ལྟར་མྱོང་ཡང་ཟག་མེད་ཀྱི། །བདེ་བ་ཆེ་ལས་མ་འདས་སོ། །གར་མཁན་
རྐང་ལག་བཞི་རྣམས་ཀྱིས། །གར་གྱི་རྣམ་འགྱུར་མི་འདྲ་བ། །རྣམ་པ་སྣ་ཚོགས་ཅི་སྤྱད་ཀྱང་། །གར་མཁན་ལུས་ལས་མ་འདས་སོ། །སྤྲེའུ་ཡི་རྣམ་འགྱུར་སྣ་ཚོགས་ཀྱང་།
ཤ

སྤྲེའུ་ལས་མ་འདས་གར་མཁན་བཞིན། །དེ་བཞིན་སྐྱིད་སྡུག་སྣ་ཚོགས་ཀྱང་། །ཟག་མེད་བདེ་ལས་མ་འདས་སོ། །པི་ཝང་སྒྲ་ཡི་རྣམ་འགྱུར་སོགས། །ཕོ་སྐད་མོ་སྐད་དྲག་ཞན་
དང་། །མགྱོགས་བུལ་ལ་སོགས་སྣ་ཚོགས་པ། །མི་གྲགས་དགུ་གྲགས་སྣ་ཚོགས་ཀྱང་། །མ་ལུས་པི་ཝང་ཉིད་ལས་བྱུང༌། །ཐིམ་ཡང་པི་ཝང་ཉིད་ལ་ཐིམ། །དེ་བཞིན་བདེ་
སྡུག་སྣ་ཚོགས་ཀྱང༌། །ཟག་མེད་བདེ་ཆེན་རང་སྣང་ལས། །གཞན་དུ་ཡོད་པ་མ་ཡིན་ནོ། །སློབ་དཔོན་འཕགས་པ་ཀླུ་སྒྲབ་ཀྱི་ཞལ་ནས་ཀྱང༌། ཇི་ལྟར་སྤྲིན་ནི་སྣ་ཚོགས་
ཤིང་། །མདོག་དང་དབྱིབས་ནི་ཐ་དད་པ། །ནམ་མཁའི་དབྱིངས་ནས་བྱུང་ནས་སུ། །དེ་ཉིད་དུ་ནི་ཐིམ་པར་གྱུར། །དེ་བཞིན་རང་བཞིན་ཐམས་ཅད་ཀྱང་། །སྣང་བ་གསུམ་གྱི་རྒྱུ་
རྐྱེན་དེ། །མ་ལུས་ལུས་ལ་ཞུགས་ནས་ནི། །འོད་གསལ་བར་ནི་འཇུག་པར་འགྱུར། །ཞེས་གསུངས་སོ། །གཞན་ཡང་རྒྱ་མཚོ་ཆེན་པོ་ལས། །རྦ་རླབས་ཆུ་བུར་ཆབ་རོམ་

།སོགས། །སྣ་ཚོགས་མ་ཤར་དགུ་ཤར་ཡང་། །ཆུ་ལས་མ་འདས་ཟག་མེད་ཀྱི། །བདེ་ཆེན་མཆོག་ཀྱང་དེ་བཞིན་ནོ། །དུག་ལ་སྔགས་ཀྱིས་བཏབ་པ་༄༅།ཁ་
དེ། །དུག་རྣམས་རིམ་གྱིས་བསལ་བ་མེད། །སྨན་རྣམས་རིམ་གྱིས་བཅུག་མེད་པར། །དུག་རྣམས་སྨན་དུ་ལོག་གིས་འགྱུར། །དཔལ་ཆེན་པོ་རྒ་ལོའི་ཞལ་ནས་ཀྱང་། གང་
གིས་བྱིས་པ་འཆིང་བའི་དངོས། །ཆོས་དེ་ཉིད་ཀྱིས་རྣལ་འབྱོར་པ། །འདི་ཉིད་དུ་ནི་གྲོལ་འགྱུར་བའི། །རྟེན་ཅིང་འབྲེལ་འབྱུང་དེ་ལ་འདུད། །ཅེས་གསུངས་སོ། །སློབ་དཔོན་
འཕགས་པ་ཀླུ་སྒྲུབ་ཀྱི་ཞལ་ནས་ཀྱང་། རང་བཞིན་སྣང་བའི་ཚུལ་གྱིས་སུ། །གང་གིས་སྐྱེ་བོ་ཉོན་མོངས་པ། །དེ་ཉིད་ཤེས་ན་ཡེ་ཤེས་སྤྱན། །སྲིད་པའི་གཟེབ་ལས་གྲོལ་བར་
གྱུར། །ཞེས་གསུངས་སོ། །སློབ་དཔོན་འཕགས་པ་ལྷའི་ཞལ་ནས་ཀྱང་། ཇི་ལྟར་ཉ་ཕྱིས་ལ་དངུལ་བློ། །ཉ་ཕྱིས་མཐོང་བས་ལྡོག་པར་འགྱུར། །ཕྱི་ནས་ཉ་ཕྱིས་ལ་དངུལ་
ཤཱ

བློ། །སྐྱེ་བ་འདི་ལ་འཇུག་མི་སྲིད། །ཐག་པ་ནག་པོ་དུག་སྦྲུལ་དུ། །ལོ་ཟླ་མང་པོ་འཁྲུལ་འཁྲུལ་བ། །ཐག་པར་ཅེར་གྱིས་རྟོགས་པའི་ཚེ། །དུག་སྦྲལ་རིམ་གྱིས་བསལ་བྱས་
ནས། །ཐག་པ་རིམ་གྱིས་བཞག་པ་མེད། །སྔར་འདྲིས་མཛའ་བཤེས་ཇག་པ་དང་། །ཕན་ཚུན་ངོ་མ་ཤེས་པར་འཐབས། །ངོ་ཤེས་སྐད་ཅིག་དེ་ཉིད་ལ། །ཕན་ཚུན་བཤེས་སུ་ཡིད་
ཆེས་ཚེ། །དགྲ་བོ་རིམ་གྱིས་བསལ་བྱས་ནས། །བཤེས་སུ་རིམ་གྱིས་བཅུག་པ་མེད། །གསེར་འཕྲེང་ལས། བདག་གིས་མ་རྟོགས་གོང་དུ་སྔར་གྱི་རོ་དང་འབྲས་ཆན་འདི་གཉིས་
ཁྱད་པར་ཆེ། །རྟོགས་པའི་དུས་ན་སྔར་གྱི་རོ་དང་འབྲས་ཆན་འདི་གཉིས་ཁྱད་པར་མེད། །མ་རྟོགས་པ་ཡི་དུས་ན་འཁོར་བ་འདི་དང་སངས་རྒྱས་ཐ་དད་བརྟགས། །རྟོགས་པའི་
དུས་ན་འཁོར་བ་ཡེ་ནས་སངས་རྒྱས་བདེ་བ་ཆེ། །ཞེས་གསུངས་སོ། །རི་རབ་གསེར་གྱི་ལོགས་ལ་བྱ་བབས་ཚེ། །བབས་པའི་སྐད་ཅིག་དེ་ཉིད་གསེར་དུ་སྣང༌། །རིམ་གྱིས་བྱ་༔

༄༅། །བསལ་གསེར་དུ་བཞག་པ་མེད། །གསེར་འབྱུང་རྩི་ཡི་ཆུ་དང་འཕྲད་ཙམ་གྱིས། །རལ་གྲི་ལ་སོགས་ལྕགས་ཀྱི་རྣམ་པ་ཀུན། །བཅུག་མ་ཐག་ཏུ་
གསེར་དུ་ལོག་གིས་འགྱུར། །རིམ་གྱིས་ཕྲི་བསྣན་ལ་སོགས་མ་དགོས་སོ། །དེ་བཞིན་ཅིག་ཆར་བ་ཡི་གང་ཟག་རྣམས། །འཁོར་བའི་རང་བཞིན་ཤེས་པ་ཙམ་གྱིས་ནི། །སྐད་
ཅིག་ཉིད་ལ་མྱ་ངན་འདས་ས་ནོན། །ཕྲི་མནན་མེད་པར་སྡུག་བསྔལ་བདེ་བར་ཤར། །བདེ་ཆེན་ཟག་པ་མེད་པར་འཕོ་འགྱུར་མེད། །རྗེ་རིན་པོ་ཆེ་སྤོས་ཀ་བའི་ཞལ་ནས། བེའུ་
བུམ་དམར་པོ་ལས།མནར་མེད་ལྕགས་སྲེག་འབར་བ་ཡང་། །གཉིས་མེད་བདེ་བ་ཆེན་པོར་འབར། །ཡི་དྭགས་རྣག་ཁྲག་ངན་སྐྱུགས་ཀྱང་། །ཟག་མེད་བདེ་བ་ཆེན་པོར་
མྱོང་། །དུད་འགྲོའི་གླིང་བར་མུན་ཚོགས་ཀྱང་། །གཉིས་མེད་བདེ་བ་ཆེན་པོར་ཤར། །ཞེས་པ་ལ་སོགས་པ་དང་། གཉིས་མེད་བདེ་ཆེན་མ་གཏོགས་པའི། །ཐ་དད་རྣམ་རྟོག་g
ཐྭ

མིང་ཡང་མེད། །ཅེས་པ་ལ་སོགས་པ་ཞིབ་ཏུ་གསུངས་སོ། །ཡང་གསུངས་པ། ནད་པའི་མལ་ལས་ཟློག་པ་བཞིན། །ཇི་ལྟར་བྱས་ཀྱང་བདེ་བདེའོ། །ཞེས་པ་ཡང་ཞིབ་ཏུ་
གསུངས་སོ། །རྟོགས་ལྡན་བླ་མའི་བྱིན་རླབས་ཀྱིས། །ཟག་མེད་བདེ་ཆེན་གྱི་ངང་ན་འཕྱོ། །རྒྱ་མཚོར་སྣང་བའི་གཟའ་སྐར་བཞིན། །སྣང་སྲིད་ཕྱག་རྒྱ་ཆེན་པོར་ཤར། །ནགས་
ལ་མཆེད་པའི་མེ་ལྕེ་བཞིན། །ཅིར་སྣང་ཕྱག་རྒྱ་ཆེན་པོར་ཤར། །འབབ་ཆུ་རྒྱུན་དུ་འབབ་པ་བཞིན། །སེམས་ཉིད་རྟག་ཏུ་ཆོས་སྐུར་ཤར། །སྒྲོན་མེ་ཆུང་ངུའི་དུས་སུ་ནི། །སེར་
བུ་ཕྲ་མོ་ཙམ་གྱིས་གནོད། །ནགས་ལ་མེ་ཆེན་འབར་ཙ་ན། །རླུང་དམར་ཀུན་ཀྱང་གྲོགས་སུ་ཆེ། །མེ་ཡི་གཉེན་པོ་ཆུ་ཡིན་པས། །མེ་སྟག་ཆུང་ངུའི་དུས་སུ་ནི། །ཆུ་ཐིགས་ཕྲ་མོ་
ཙམ་གྱིས་གནོད། །འཇིག་རྟེན་ཐམས་ཅད་མེ་འབར་ཚེ། །ཆུ་ཕྲན་བརྒྱ་བླུག་སྟོང་བླུགས་ཀྱང་། །མེ་ལ་མི་གནོད་རང་བསྐམས་སུ། །འགྲོ་ཞིང་མེ་ཆེན་ཕྱིར་ཞིང་མཆེད། །སྣང་༔

། སྲིད་ཟག་མེད་བདེ་ཆེན་དུ། །འབར་ཚེ་གློ་བུར་རྟོག་པ་ཡིས། །བདེ་སྡུག་ཕྲ་མོ་ཉམས་མྱོང་ལས། །འཕྲལ་བྱུང་འཕྲལ་ཞི་བདེ་ཆེན་གྱི། །ཡེ་ཤེས་༄༅།ལ་
མཆེད་ཅིང་ཕྱི་ཕྱིར་གསལ། །ལེགས་ཉེས་ཕྲ་མོའི་སེམས་ཁྲལ་དེ། །མཚོ་ལ་ཁ་བ་བབས་པའམ། །རྡོ་ཚན་ཁ་བ་བབས་པ་བཞིན། །བབ་དང་ཞུ་བ་དུས་མཉམ་མོ། ། ཨེ་མ་ཟག་
མེད་བདེ་བ་ཆེ། །ཇི་ལྟར་བྱས་ཀྱང་བདེ་བདེའོ། །གང་ཙུག་བསྡད་ཀྱང་སྐྱིད་སྐྱིད་པོ། །དགའ་དང་སྤྲོ་བ་རྒྱུན་ཆད་མེད། །སངས་རྒྱས་ཟེར་བའི་སྒྲ་བོ་ཆེ། །དེ་རིང་ཐོབ་བོ་སྐལ་
ལྡན་ཀུན། །ཆོས་སྐུ་ཟེར་བའི་སྒྲ་ཅན་དེ། །མངོན་དུ་གྱུར་ཏོ་སྐལ་ལྡན་ཚོ། །བདེ་བ་ཆེན་པོ་མངོན་དུ་འགྱུར་པའི་ལེའུ་སྟེ་དྲུག་པའོ།། །།དེ་ལྟར་རྟོགས་ཤིང་མྱོང་བའི་ལྡོག་པ་
ནས། །མཐོང་ཞིང་མྱོང་བས་རྟོགས་ཐོབ་དུས་མཚུངས་སུ། །གང་ནས་བལྟས་ཀྱང་འཆུག་པ་མེད་པ་རུ། །མངོན་སུམ་ཚད་མས་འདི་ཉིད་གསལ་པོར་མཐོང་། །གང་ཙུག་བསྡད་ ྨ
与

ཀྱང་མངོན་སུམ་ཚད་མར་མྱོང་། །མྱོང་ཞིང་རྟོགས་པའི་ངོ་ནས་དེ་ལྟར་མྱོང་། །འོན་ཀྱང་སྙིང་རྗེའི་ངོ་ནས་བལྟས་པའི་ཚེ། །ཐེག་པ་ཆེན་པོའི་རྩ་བའམ་གནད་མཆོག་འདི། །སྙིང་
རྗེ་ཆེན་པོ་ཉིད་ཡིན་ཐབས་གཞན་མིན། །གང་གིས་ཀྱང་ནི་རྫོགས་པའི་བྱང་ཆུབ་ཏུ། །བགྲོད་ཅིང་མངོན་དུ་གྱུར་པ་སྲིད་མ་ཡིན། །རྣམ་པར་སྣང་མཛད་མངོན་པར་བྱང་ཆུབ་པའི་
T2freu.zlizla.leརྒྱུད་ལས། བཅོམ་ལྡན་འདས་ཀྱིས་བཀའ་སྩལ་པ། གསང་བའི་བདག་པོ་ཐམས་ཅད་མཁྱེན་པའི་ཡེ་ཤེས་དེ་ནི་སྙིང་རྗེའི་རྩ་བ་ལས་བྱུང་བ་ཡིན་ཏེ། ཐབས་ཀྱིས་མཐར་ཕྱིན་པར་
zE
འགྱུར་རོ་ཞེས་འབྱུང་ངོ༌། །དེ་ལྟ་བས་ན། ཐམས་ཅད་མཁྱེན་པ་ཉིད་ཐོབ་པར་འདོད་པས་སྙིང་རྗེ་དང་བྱང་ཆུབ་ཀྱི་སེམས་དང་། ཐབས་དང་གསུམ་པོ་འདི་དག་ལ་བསླབ་པར་
བྱའོ། །སྙིང་རྗེས་བསྐྱོད་ན་བྱང་ཆུབ་སེམས་དཔའ་རྣམས་སེམས་ཅན་ཐམས་ཅད་མངོན་པར་འདོན་འདོད་པའི་ཕྱིར་ངེས་པར་དམ་བཅའ་བར་འགྱུར་རོ། །དེ་ནས་བདག་ཉིད་ལ་ལྟ་བ་༔

」 ༄༅། །བསལ་ནས་ཤིན་ཏུ་བྱ་དཀའ་ཞིང་རྒྱུན་མ་ཆད་ལ་ཡུན་རིང་པོར་བསྒྲུབས་པའི་བསོད་ནམས་དང་ཡེ་ཤེས་ཀྱི་ཚོགས་ལ་གུས་པར་འཇུག་གོ། །དེ་ནས་
ཞུགས་ནས་ངེས་པར་བསོད་ནམས་དང་ཡེ་ཤེས་ཀྱི་ཚོགས་ཡོངས་སུ་རྫོགས་པར་བསྒྲུབ་བོ། །ཚོགས་རྣམས་ཡོངས་སུ་རྫོགས་ན་ཐམས་ཅད་མཁྱེན་པ་ཉིད་ལག་ཏུ་ཐོབ་པ་དང་འདྲ་
རྒྱུབར་འགྱུར་རོ། །དེ་ལྟ་བས་ན་ཐམས་ཅད་མཁྱེན་པ་ཉིད་ཀྱི་རྩ་བ་ནི་སྙིང་རྗེ་ཁོ་ན་ཡིན་པས། དེ་ཉིད་ཐོག་མར་ཁོ་ནར་གོམས་པར་བྱའོ། །ཆོས་ཡང་དག་པར་སྡུད་པ་ལས། བཅོམ་
ལྡན་འདས་བྱང་ཆུབ་སེམས་དཔས་ཆོས་མང་པོ་ལ་བསླབ་པར་མི་བགྱིའོ། །བཅོམ་ལྡན་འདས་བྱང་ཆུབ་སེམས་དཔས་ཆོས་གཅིག་རབ་ཏུ་བཟུང་ཞིང་རབ་ཏུ་རྟོགས་པར་བགྱིས་ན་
སངས་རྒྱས་ཀྱི་ཆོས་ཐམས་ཅད་དེའི་ལག་མཐིལ་དུ་མཆིས་པ་ལགས་སོ། །ཆོས་གཅིག་པོ་གང་ཞེ་ན་འདི་ལྟ་སྟེ། སྙིང་རྗེ་ཆེན་པོའོ་ཞེས་འབྱུང་ངོ་། །སྙིང་རྗེ་ཆེན་པོས་ཡོངས་སུ་
4

ཟིན་པས་ན། སངས་རྒྱས་བཅོམ་ལྡན་འདས་རྣམས་རང་གི་དོན་དུ་ཕུན་སུམ་ཚོགས་པ་མཐའ་དག་རྙེད་པར་གྱུར་ཀྱང་། སེམས་ཅན་གྱི་ཁམས་མཐར་ཐུག་གི་བར་དུ་བཞུགས་པར་
མཛད་དོ། །ཉན་ཐོས་བཞིན་དུ་མྱ་ངན་ལས་འདས་པའི་གྲོང་ཁྱེར་ཤིན་ཏུ་ཞི་བར་ཡང་འཇུག་པར་མི་མཛད་དེ། སེམས་ཅན་ལ་གཟིགས་ནས་མྱ་ངན་ལས་འདས་པའི་གྲོང་ཁྱེར་ཞི་བ་
དེ་ལྕགས་ཀྱི་ཁང་པ་འབར་བ་བཞིན་དུ་ཐག་རིང་དུ་སྤངས་པས། བཅོམ་ལྡན་འདས་ཀྱིས་མི་གནས་པའི་མྱ་ངན་ལས་འདས་པའི་རྒྱུ་ནི་སྙིང་རྗེ་ཆེན་པོ་ཡིན་ནོ། །ཞེས་གསུངས་
སོ། །བླ་མ་ལྷ་རྗེ་ཆེན་པོའི་ཞལ་ནས་ཀྱང་། སྙིང་རྗེ་མེད་པའི་ཆོས་པ་དེ། །ཞེན་དང་བྲལ་ཡང་ཉན་ཐོས་ལམ། །ཞེས་པ་དང་། ཡང་གསུངས་པ། གཞན་ཕན་གྱི་སྙིང་རྗེ་ཞེན་
མེད་དེ། །ཐབས་ཀྱི་མཆོག་ཏུ་ཙིར་གྱིས་ཟུང༌། །ཞེས་གསུངས་སོ། །སློབ་དཔོན་བྲམ་ཟེ་ཆེན་པོའི་ཞལ་ནས་ཀྱང་། སྙིང་རྗེ་དང་བྲལ་སྟོང་པ་ཉིད་ཞུགས་གང་། །དེས་ནི་ལམ་༔

༄༅། ། མཆོག་རྙེད་པ་མ་ཡིན་ནོ། །འོན་ཏེ་སྙིང་རྗེ་འབའ་ཞིག་ཞེན་ན་ཡང་། །འཁོར་བ་འདི་ལས་ཐར་པ་ཐོབ་མི་འགྱུར། །གར་ཡང་གཉིས་པོ་སྦྱོར་བར་ནུས་
2
པ་དེས། །འཁོར་བར་མི་གནས་མྱ་ངན་འདས་མི་གནས། །ཞེས་གསུངས་སོ། །དེ་སོགས་མདོ་རྒྱུད་བསྟན་བཅོས་མན་ངག་གི། །ལུང་ཚོགས་འདྲེན་ན་ཐེག་པ་ཆེན་པོ་ཡི། །
ཟླམདོ་རྒྱུད་བསྟན་བཅོས་མན་ངག་མ་ལུས་ཀུན། །འདིར་འབྲི་དགོས་ཏེ་པོ་ཏི་རི་རྒྱུད་ཙམ། །བྲི་བར་མི་ནུས་དགོངས་པ་འགག་ཏུ་དྲིལ། །ཕྱོགས་བཅུ་རྒྱལ་བ་མ་ལུས་སྲིད་ཚད་
རྣམས། །བྱང་ཆུབ་སྤྱོད་ལས་མ་བྱུང་སྲིད་མ་ཡིན། །བྱང་ཆུབ་སེམས་དཔའི་སྤྱོད་པའི་ས་བོན་རྣམས། །རྩ་བ་ཞེན་མེད་སྙིང་རྗེ་ཆེན་པོ་འདིར། །སྲོག་ཤིང་ཀ་བ་ལྟ་བུར་གནད་
འདུས་པར། །མདོ་རྒྱུད་བསྟན་བཅོས་མན་ངག་ཐམས་ཅད་འཆམ། །སྙིང་རྗེ་ཆེ་ལས་བྱང་ཆུབ་སེམས་དཔའ་འབྱུང་། །དེ་ལས་ཡང་དག་རྫོགས་པའི་སངས་རྒྱས་ཀྱི། །ཆོས་ཀྱི་༔
ཐ

་སྐུ་རྣམ་གཉིས་འབྱུང་།། །།བམ་པོ་གཉིས་པ། ས་བོན་མེད་པར་མྱུ་གུ་སྡོང་བུ་དང༌། །ལོ་འདབ་མེ་ཏོག་འབྲས་བུ་གནས་མ་ཡིན། །སྙིང་རྗེའི་ས་བོན་མེད་པར་
བྱང་ཆུབ་མྱུ་གུ་དང་། །ཐུབ་པའི་སྐུ་གསུམ་ཡོན་ཏན་མཐའ་ཡས་པ། །ཇི་ལྟར་མྱོང་དང་རྟོགས་པ་མཐར་ཕྱིན་པ། །ཡོན་ཏན་རྩལ་སྦྱོང་སྣ་ཚོགས་འབད་བྱས་ཀྱང་། །སྙིང་རྗེའི་ས་
བོན་མེད་པར་སྐུ་གསུམ་གནས་མ་ཡིན། །དེ་ཕྱིར་ས་ལམ་དང་ནི་སངས་རྒྱས་ཐམས་ཅད་ཀུན། །སྙིང་རྗེ་ཆེན་པོ་ཉིད་ཀྱི་མྱུ་གུ་སྡོང་པོ་དང༌། །ལོ་འདབ་འབྲས་བུ་ཕུན་སུམ་ཚོགས་
པ་ཡིན། །སྙིང་རྗེ་མེད་པར་འབྲས་བུ་ཐོབ་མི་སྲིད། །དེ་ཕྱིར་སྟོང་པ་ཉིད་དང་དབུ་མ་ཆེན་པོ་དང༌། །སྐྱེ་མེད་རྫོགས་པ་ཆེ་དང་ཕྱག་རྒྱ་ཆེན་པོ་དང་། །དབུ་མ་ཤེས་རབ་ཕ་རོལ་ཕྱིན་
ལ་སོགས། །དེ་བས་ཀྱང་ནི་ཟབ་དང་ཆེས་ཟབ་པ། །ཞེན་དང་བདག་འཛིན་གྲོལ་བའི་གནད་ཀྱི་ཚོགས། །སྦྱངས་ཅན་གང་ཟག་རབ་རྣམས་ཅིག་ཆར་བའི། །རྟོགས་ཐོབ་དུས་༔

།མཚུངས་ཁྭ་ལྟར་ཡས་འབེབས་པའི། །མན་ངག་ཟབ་དགུ་རྣམ་པ་སྣ་ཚོགས་དང་། །སྦྲེལ་ལྟར་མས་འཛེགས་རིམ་གྱིས་འཇུག་རྣམས་ལ། །དབང་༄༅།
བཞིའི་བསྐྱེད་རྫོགས་རིམ་གྱིས་འཇུག་པ་ཡིས། །བདེ་གསལ་མི་རྟོག་བདག་བྱིན་རླབས་པ་སོགས། །སྣ་ཚོགས་མན་ངག་རྣམས་ཀྱིས་ཁྲིད་ཁྲིད་ནས། །མཐར་ཐུག་རྟོགས་པས་
གྲོལ་ལ་འཁོད་པར་གསུངས། །ཤིན་ཏུ་བློ་དམན་ཤིན་ཏུ་རིམ་འཇུག་པའི། །གང་ཟག་རྣམས་ལ་ཕ་རོལ་ཕྱིན་པ་ཡི། །མཚན་ཉིད་ཐེག་པའི་ལམ་རིམ་སྣ་ཚོགས་ཀྱིས། །འདུལ་
བའི་སྡེ་སྣོད་ལ་སོགས་རིམ་བཞིན་དུ། །ཁྲིད་དེ་ཐ་མར་བདག་མེད་རྣམ་གཉིས་ཀྱིས། །སྟོང་པ་ཉིད་ཀྱི་ངང་དུ་སྐྱེལ་ལ་སོགས། །གང་དང་གང་བསྒོམ་མཐར་ཐུག་སྟོང་ཉིད་ལ། །
འགོད་པའི་ཐབས་ཀྱི་ཁྱད་པར་སྣ་ཚོགས་པ། །ཐམས་ཅད་སྟོང་ཉིད་རྒྱུད་ལ་བསྐྱེད་ཕྱིར་གསུངས། །སྟོང་ཉིད་རྣལ་མར་སྐྱེས་པས་ཞེ་འདོད་གཏན་ནས་བྲལ། །དེ་ཚེ་ཞེ་འདོད་གཏན་g

ནས་མེད་པ་ཡི། །སྙིང་རྗེ་འགྱུར་མེད་བཅོས་མ་མ་ཡིན་པ། །བློ་ཡི་གཏིང་ནས་གཟོད་ཅིག་སྐྱེ་བར་འགྱུར། །སྟོང་ཉིད་མ་རྟོགས་གང་གི་སྙིང་རྗེའི་ཚོགས། །ཇི་ལྟར་སྐྱེས་ཀྱང་སྐྱེ་
མཁན་བདག་ཉིད་ཀྱི། །འཆིང་ལས་མ་གྲོལ་འདུས་བྱས་མི་རྟག་ཕྱིར། །རྐྱེན་དབང་དྲག་པོས་སྙིང་རྗེ་ཞེ་སྡང་དུ། །འགྱུར་བ་མ་བཀག་སྲིད་ལས་མ་གྲོལ་ཕྱིར། །དེ་ཕྱིར་སྟོང་ཉིད་
རྒྱུད་ལ་སྐྱེས་པའི་ཐབས། །སྣ་ཚོགས་གང་ལྟར་བྱུང་ཡང་སྙིང་རྗེ་ཆེ། །འགྱུར་མེད་རྒྱུད་ལ་སྐྱེས་པའི་ཐབས་སུ་གསུངས།།དེ་ཕྱིར་ཐུབ་དབང་སྲས་བཅས་ཐམས་ཅད་ཀྱི། །མདོ་རྒྱུད་
བསྟན་བཅོས་མན་ངག་ཅི་སྲིད་ཀྱང་། །ཐུགས་བརྩེ་སྙིང་རྗེ་ཉིད་ལ་གཏད་པར་གསལ། །སྙིང་རྗེ་མེད་པའི་བྱང་ཆུབ་སེམས་དཔའ་ནི། །མི་སྲིད་དེ་མེད་རྫོགས་སངས་རྒྱས་མི་སྲིད།
དེ་ཕྱིར་ཐམས་ཅད་སྙིང་རྗེའི་དོན་དུ་གསུངས། །དེ་ཕྱིར་སྣ་ཚོགས་ཐབས་ཚུལ་སྒོ་ནས་ཀྱང་། །འབད་རྩོལ་གྱིས་ནི་སྙིང་རྗེ་ཅི་སྐྱེ་བགྱི། །སྙིང་རྗེ་ཆེན་པོ་རྒྱུད་ལ་ནམ་སྐྱེས་ཚེ། ། ༔

།ལམ་སྣ་ཟིན་པ་ཡིན་ནོ་སྐལ་ལྡན་ཀུན། །དེ་ཕྱིར་གང་གསུམ་སྒོ་ནས་ཞེན་མེད་པའི། །སྙིང་རྗེ་ཅི་སྐྱེ་བགྱིས་ཤིང་དེ་ལ་སློབས། །མདོ་རྒྱད་བསྟན་༄༅།B
བཅོས་ཐམས་ཅད་ཉམས་ལེན་དུ། །དྲིལ་བའི་གསང་སྔགས་ཕ་རོལ་ཕྱིན་པའི་ཐེག །གང་བྱུང་ཐམས་ཅད་མ་ལུས་སྔོན་དུ་ནི། །སྙིང་རྗེས་ཀུན་ནས་བསླང་བ་མ་སྨོས་མེད། །
བྱམས་པ་སྙིང་རྗེ་བྱང་ཆུབ་སེམས་ཀྱིས་ནི། །ཀུན་ནས་བསླང་ལ་བྱ་ཞེས་གང་གསུངས་དེ། །བྱམས་པ་སྙིང་རྗེ་བསྐྱེད་པའི་སྔོན་འགྲོ་ཡིན། །བྱང་ཆུབ་སེམས་དེ་སྙིང་རྗེའི་ལག་
ལེན་ཡིན། །དེ་ཕྱིར་བྱམས་པ་སྙིང་རྗེ་བྱང་ཆུབ་སེམས། །རྣམ་པ་གསུམ་དུ་སྨོས་ཀྱང་སྙིང་རྗེ་ཉིད། །ལྷག་མ་གཉིས་པོ་འཁོར་རམ་ཆ་རྐྱེན་ཡིན། །དེ་ཕྱིར་གསུམ་དུ་སྨོས་ཀྱང་
སྙིང་རྗེ་མཆོག །གསུམ་དུ་སྨོས་ཀྱང་མི་འགལ་ཁྱད་དུ་ཆེ། །དེ་ཕྱིར་ཉམས་ལེན་གང་དང་གང་བྱེད་ཀྱང་། །སེམས་གསུམ་ཚང་བས་ཀུན་ནས་བསླང་ན་ལེགས། །འོན་ཀྱང་སྙིང་

རྗེ་ཉིད་ལ་སེམས་གསུམ་ཚང་། །དེ་ཕྱིར་ཡན་ལག་བདུན་དང་ཆོས་སྤྱོད་བཅུ། །ཕ་རོལ་ཕྱིན་པ་དྲུག་གི་ལག་ལེན་གྱི། །ཁྱད་པར་གང་དང་གང་བྱུང་མ་ལུས་པ། །ཀུན་གྱི་སྦྱོར་
བར་བྱམས་སོགས་སེམས་གསུམ་མམ། །སྙིང་རྗེ་ཆེན་པོས་ཀུན་ནས་མ་བསླངས་པའི། །ལག་ལེན་གཅིག་ཀྱང་གསུངས་པར་མ་མཐོང་ངོ་། །གལ་ཏེ་མཐོང་བར་སྲིད་ཀྱང་དམན་
;པའི་ལམ། །གསང་སྔགས་ཕྱི་ནང་གསར་རྙིང་ལ་སོགས་པའི། །རྒྱུད་འགྲེལ་མན་ངག་སྲིད་ཚད་ཐམས་ཅད་ཀྱི། །སྔོན་འགྲོའམ་སྦྱོར་བར་སྙིང་རྗེ་བྱང་སེམས་ཀྱིས། །ཀུན་ནས་.bgiey.k
licta.lg.ag
མ་བསླངས་མན་ངག་གཅིག་མ་མཐོང་། །སྒྲུབ་ཐབས་ཡིག་ཕྲེང་རེ་རེ་གཉིས་གཉིས་སམ། །ཤིན་ཏུ་བསྡུས་པ་བྱང་བུ་སོར་བཞིའི་ཚད། །གང་མཐོང་དེ་ཀུན་སྙིང་རྗེ་བྱང་སེམས་
ཀྱིས། །ཀུན་ནས་མ་བསླངས་གཅིག་ཀྱང་མ་མཐོང་ངོ་། །གལ་ཏེ་མཐོང་བ་སྲིད་ཀྱང་དམན་པའི་ལམ། །དེ་ཕྱིར་སྙིང་རྗེས་མ་ཁྱབ་ཐེག་པ་ཆེ་མི་སྲིད། །དཔལ་ཆེན་ཞལ་ནས་སྙིང་

༄༅། །རྗེས་མ་འཕངས་པའི། །ཐེག་པ་ཆེན་པོའི་ལམ་མཆོག་མི་སྲིད་གསུངས། །ཐེག་ཆེན་ལམ་བྲལ་རྫོགས་སངས་རྒྱས་མི་སྲིད། །དེ་ཕྱིར་བུ་ཀུན་རྫོགས་
པའི་སངས་རྒྱས་ཀྱི། །ལམ་མཆོག་སྲོག་ཤིང་སྙིང་རྗེ་ཉིད་ཡིན་པས། །རང་ཅག་ཕ་སྤད་གང་ཙུག་སོང་སོང་དུ། །སྙིང་རྗེ་ཉིད་ལ་བསླབ་ཅིང་སྙིང་རྗེའི་རྩལ། །སྦྱང་ཞིང་གོམས་
པར་བྱའོ་སྐལ་ལྡན་ཚོ། །མདོར་ན་སེམས་ཅན་མེད་ཅིང་སྙིང་རྗེ་མེད། །སྙིང་རྗེ་སྐྱེ་མཁན་མེད་ཅིང་ནམ་མཁའ་ལྟར། །རྣམ་པར་དག་པར་རྟོགས་པའི་སྙིང་རྗེ་ནི། །ཕྱིན་ཅི་མ་ལོག་
ཡིན་ཏེ་སྙིང་རྗེ་གཞན། །སྤྲོས་བཅས་འདུས་བྱས་འཆིང་ལས་མ་གྲོལ་བས། །སྙིང་རྗེ་ལྟར་སྣང་བཅོས་མ་འབའ་ཞིག་ཡིན། །འོན་ཀྱང་སྙིང་རྗེའི་ཁྱད་པར་བཅོས་མ་སོགས།
གང་ནས་སྐྱེས་ཀྱང་བརྒྱུད་པའི་རྒྱུར་འགྲོ་བས། །བཅོས་མར་སོང་ཡང་གང་ཙུག་སོང་སོང་དུ། །སྙིང་རྗེ་ཉིད་ལ་བསླབས་པས་བསླུ་མི་སྲིད། །སྐྱེས་མཆོག་གོང་མ་རྣམས་ཀྱི་སྙིང་
ཐ

རྗེ་དེས། །མ་དང་ཉེ་འབྲེལ་ཁྱིམ་མཚེས་གྲོང་པ་དང༌།།སྲིད་སྡེ་ཡུལ་མི་ལ་སོགས་གང་ཉེ་ནས། །རིམ་གྱིས་བསླབ་སྟེ་ཐ་མར་དགྲ་སྡང་ལ། །སྙིང་རྗེ་བསླབས་པས་བུ་དང་ཁྱད་
མེད་སྐྱེ། །དེ་ཕྱིར་ཞེན་པ་དང་ནི་བཅོས་མ་རུ། །སོང་ཡང་མི་སྟོ་གང་ཙུག་སོང་སོང་ནས། །སྙིང་རྗེ་ཅི་སྐྱེ་བྱ་ཞིང་བསླབ་གོམས་བྱ། །དམ་པ་གོང་མ་རྣམས་ཀྱི་མན་ངག་ཡིན། །བྱས་
པ་ཤེས་ཤིང་བྱས་པ་དྲིན་བཟོ་བ། །བྱམས་པའི་སེམས་སྐྱེ་དེ་ལ་སྙིང་རྗེ་སྐྱེ། །དེ་ལས་བྱང་ཆུབ་སེམས་སྐྱེ་ལམ་དུ་ཚུད། །དེ་ཕྱིར་བྱས་པ་ཤེས་ཤིང་དྲིན་བཟོ་ལས། །ཁྲེལ་དང་
ང་པ་ཐམས་ཅད་སྙིང་རྗེ་ཡི།།གྲོགས་དང་སྔོན་འགྲོ་ཡིན་པར་ཤེས་གྱིས་ལ། །སྣ་ཚོགས་ཚུལ་གྱིས་སྙིང་རྗེ་ཅི་སྐྱེ་བྱ། །བྱས་པ་ཤེས་ཤིང་བྱས་པ་དྲིན་བཟོ་ལས། །བྱམས་པའི་
སེམས་སྐྱེ་དེ་ལས་སྙིང་རྗེ་སྐྱེ། །དེ་ལས་བྱང་ཆུབ་སེམས་སྐྱེ་ཞེས་གསུངས་པ། །རིམ་གྱིས་ཁྲིད་དགོས་རིགས་ལ་དེ་ལྟར་ཡིན། །ཅིག་ཆར་རིགས་ལ་སེམས་གསུམ་ཅིག་ཆར་སྐྱེ། །

2 ༄༅། །ཐོད་རྒལ་རིགས་ལ་གོ་རིམ་མེད་པར་སྐྱེ། །སྙིང་རྗེ་བཅོས་མ་མ་ཡིན་གང་ཞེ་ན། །ཕྱུག་ཕྲུག་ཤིན་ཏུ་གཅེས་པའི་བུ་གཅིག་པོ། །མེ་འོབས་འཇིགས་
པར་ཚུད་པའི་མ་དེ་ལ། །བརྩེ་སེམས་མི་བཟོད་ཤས་ནི་ཇི་ཙམ་པ། །དེ་ཙམ་བྱང་ཆུབ་སེམས་དཔའ་དགྲ་སྡང་ཞིག །མེ་འོབས་ཚུད་པར་གྱུར་ན་བུ་གཅེས་དང༌། །ཁྱད་པར་མེད་Buú
-N
* པར་བུ་ལྟར་མི་བཟོད་ན། །དམིགས་པ་ཡོད་རུང་མེད་རུང་དགྲ་དང་ཟུན། །ཁྱད་མེད་སྙིང་རྗེ་གཤའ་མར་སྐྱེས་པ་ཡིན། །ཁ་སྤྱང་ཚིག་སྡེབ་ཤིན་ཏུ་མཁས་པར་གདའ། །སྒོམ་ཆེན་-
 ྂy
quརྣམས་ཀྱིས་རང་གི་ཡིད་འོང་ཞིང་། །རང་ལ་གཅེས་པའི་མི་དང་ཕ་རོལ་པོ། །སྡང་བའི་དགྲ་ཞིག་མེ་འོབས་ཚུད་གྱུར་ན། །ཉེ་རིང་འདུག་གམ་མི་འདུག་རང་སེམས་ལ། །བརྟག་Buuns
པར་བྱ་ཞིང་རང་སེམས་སྲང་ལ་གཞལ། །ཉེ་རིང་མེད་ན་སྙིང་རྗེ་མཐར་ཕྱིན་པས། །བྱང་ཆུབ་སེམས་དཔའི་སྤྱོད་པ་རླབས་ཆེན་སོགས། །གང་ལྟར་སྤྱད་ཀྱང་འདམ་སྐྱེས་པད་མ་

བཞིན། །ཉེས་པས་མི་གོས་ཡོན་ཏན་གསལ་ཞིང་མཆེད། །དེ་ལྟ་བུ་ཡི་བྱང་ཆུབ་སེམས་དཔའ་ཡི། །མཛད་སྤྱོད་གང་ལྟར་སྣང་ཡང་སྨད་མི་རུང་། །ཡུམ་ལས་ཀྱང་། གལ་ཏེ་
བྱང་ཆུབ་སེམས་དཔའི་འདོད་ཡོན་ལྔ་སྤྱད་ཀྱང་། །སངས་རྒྱས་ཆོས་དང་འཕགས་པའི་དགེ་འདུན་སྐྱབས་སོང་སྟེ། །སངས་རྒྱས་འགྲུབ་བྱ་སྙམ་དུ་ཀུན་མཁྱེན་ཡིད་བྱེད་ན། །
མཁས་པས་ཚུལ་ཁྲིམས་ཕ་རོལ་ཕྱིན་གནས་རིག་པར་བྱའོ། །འཕགས་པ་དཀོན་མཆོག་བརྩེགས་པ་ལས་ཀྱང་། སུ་དག་བྱང་ཆུབ་སེམས་དཔའི་སྐྱོན་རྟོག་པ། །དེ་ནི་སྨྱོན་པ་ཡིན་
པར་ཤེས་པར་བྱ། །གལ་ཏེ་ཉེ་རིང་འདུག་ན་སྙིང་རྗེ་མ་འབྱོངས་པས། །བྱང་ཆུབ་སེམས་དཔའ་མ་རློམ་དམན་པའི་ས། །བཟུང་ལ་རང་ལ་ཡིད་མུག་གྱོད་བདར་ཞིང་། ། བླ་མ་ཡི་
དམ་མཆོད་ཅིང་གསོལ་བ་གདབ། །བསོད་ནམས་བསགས་ཤིང་སྨོན་ལམ་གཏིང་ནས་གདབ། །བསམ་པ་མཉམ་པའི་སྙིང་རྗེ་ཅི་སྐྱེ་ལ། །བསླབ་ཅིང་སྦྱོར་བ་བྱང་ཆུབ་སེམས་

༄༅། །དཔའ་ཡི། །སྤྱོད་པ་རླབས་ཆེན་བྱ་བར་མ་རན་ཏེ། །མྱུ་གུའི་དུས་སུ་དྲུངས་ཕྱུང་ལོངས་སྤྱོད་བཞིན། །གཞན་ལའང་མ་ཕན་བདག་ལའང་མ་ཕན་ཀླི
པས། །བར་མ་དོ་རུ་བྱང་ཆུབ་སེམས་དཔའ་དེ། །སྒྱིད་ལུགས་གྱུར་པས་བདག་ཉིད་བརླག་པར་བྱེད། །དེ་ཕྱིར་བསམ་པ་རྒྱ་བསྐྱེད་སྦྱོར་བ་ནི། །བཙན་ཐབས་མ་བྱེད་ཡོན་ཏན་
ནུས་པ་ཡི། །ཚོད་དང་སྦྱར་ཞིང་གཙོ་ཆེར་དམན་ས་བཟུང་། ། ཡོན་ཏན་ནུས་པ་ཆུང་ཡང་སྦྱོར་བ་ནི། །དངོས་སུ་བསྒྲུབས་པས་ཆོག་པ་ཟད་པ་མེད། །ཉེ་འདོན་ལ་སོགས་སྲོག་
ཆགས་ཚེ་སྐྱབས་དང་། །ཁྱི་དང་སྤྲང་ལོང་གྲོག་སྦུར་ལ་སོགས་པ། །ཟན་བྲུལ་ལ་སོགས་ཇི་ལྟར་འབྱོར་བ་ཡིས། །ཐད་ཀ་ཐད་ཀར་སྲོག་ཆགས་ཕྲ་མོའི་ཚོགས། །ཚིམ་པར་བྱེད་
པས་ཚོགས་སོག་ཟད་པ་མེད། །ཕན་འདོད་ཆང་ཆུང་ལ་སོགས་བསྒྲུབས་པས་མཆོག །ཟན་བྲུལ་ལ་སོགས་ཕན་འདོགས་ཆང་ཆུང་གིས། །ནང་གི་ཏིང་འཛིན་འཕྲོག་ན་ལིངས་
4

ཀྱིས་ཤོལ། །སྤྱིར་ཡང་ཏིང་འཛིན་མགོ་འདོན་དུས་ཚོད་དུ། །འགྲོ་དོན་རླབས་ཆེན་རླབས་ཆུང་གང་གིས་ཀྱང་། །ནང་གི་ཏིང་འཛིན་འཕྲོག་ན་ལིངས་ཀྱིས་ཤོལ། །ཏིང་ངེ་འཛིན་
ལ་མི་གནོད་ཐུན་མཚམས་སུ། །གཞན་ཕན་སྣ་ཚོགས་སྒྲུབ་ན་བསོད་ནམས་ཆེ། །འགྲོ་ལ་དངོས་སུ་ཕན་པར་ནུས་པ་ཡི། །ཡན་ལག་བདུན་དང་ཆོས་སྤྱོད་བཅུ་ལ་སོགས།
བསོད་ནམས་བསགས་ཐབས་སྣ་ཚོགས་ཐ་དད་པས། །ཟན་བྲུལ་ལ་སོགས་དངོས་སུ་ཕན་པའི་ཚོགས། །བསོད་ནམས་ཚོགས་སུ་ཁྱད་པར་མེད་མོད་ཀྱི། །ཕན་པ་ཆུང་ཡང་
དངོས་སུ་ཕན་བཏགས་པས། །བསོད་ནམས་མཆོག་ཏུ་གྱུར་པར་ཐུབ་པས་གསུངས། །ཚིགས་སུ་བཅད་པ་བཅུ་གཅིག་པའི་མདོ་ལས། སེམས་ཅན་རྣམས་ལ་ཕན་པའི་མཆོག་ནི་
ང་ལ་ཕན་མཆོག་ཡིན། །སེམས་ཅན་རྣམས་ལ་གནོད་པའི་མཆོག་ནི་ང་ལ་གནོད་མཆོག་ཡིན། །ང་དང་སེམས་ཅན་རྣམས་ནི་བདེ་དང་སྡུག་བསྔལ་མཚུངས་འདོད་པས། །ང་ཡི་

༄༅། ། གཟུགས་ཀྱི་སྐུ་ནི་སེམས་ཅན་དོན་ཕྱིར་བསྒྲུབས་པ་ཡིན། །ཞེས་གསུངས་སོ། །དེ་ཕྱིར་ཏིང་ངེ་འཛིན་ལ་མི་གནོད་ན། །སྣ་ཚོགས་ཐབས་ཀྱིས་སེམས་
ཞྲི
ཅན་དོན་ལ་འབད། །གནོད་ན་ལིངས་ཀྱིས་ཤོལ་ལ་ཏིང་འཛིན་བསྐྱང་། །རང་གི་ནུས་པའི་ཚོད་དང་གདུལ་བྱ་ཡི། །སྣོད་ཚོད་སྦྱོར་ཞིང་དུས་ཚོད་ཟིན་པ་གཅེས། །དུས་ཚོད་
3 འཆུག་ན་ཕན་བཏགས་གནོད་པའི་རྒྱུ། །ཤིན་ཏུ་ཆེ་སྟེ་བདག་གཞན་གཉིས་ཀ་བརླག །དེ་ཕྱིར་བདག་དོན་གཞན་དོན་གཉིས་ཀ་ཡི། །སྣོད་དང་ནུས་པའི་དུས་ཚོད་ཤིན་ཏུ་
གཅེས། །བསོད་ནམས་ཁྱད་པར་འདི་རུ་ཟུར་ཙམ་འཕྲོས། །ཞིབ་ཏུ་ཡོན་ཏན་སྒྲུབ་པའི་སྐབས་སུ་འབྱུང་། །ཏིང་འཛིན་འཕྲོག་དང་མི་འཕྲོག་ཡོན་ཏན་ཚོད། །འོག་མའི་གང་ཟག་
རྣམས་ལ་ཤིན་ཏུ་གཅེས། །སྐྱེས་བུ་དམ་པ་དཔག་མེད་རྒྱུད་སྦྱངས་པའི། །གོང་མའི་གོང་མ་འདི་ལྟ་བུ་ཡང་སྲིད། །བྱང་ཆུབ་སེམས་དཔའ་མདུང་ཐུང་ཅན་དང་ནི། །བྲམ་ཟེའི་

ཁྱེའུ་སྐར་མ་ལ་སོགས་པའི། །ཞེ་འདོད་གཏན་བྲལ་སྙིང་རྗེ་འབའ་ཞིག་གིས། །སྲོག་གཅོད་མ་བྱིན་ལེན་སོགས་ལུས་ངག་གི། །མི་དགེ་བདུན་པོ་འཇོལ་ཉོག་སྤྱོད་པ་དང་།
དགེའི་སྤྱོད་པ་སྣ་ཚོགས་གང་སྤྱད་ཀྱང༌། །སྡིག་པས་མི་གོས་སྟེང་དུ་དགེ་བའི་ཚོགས། །སླར་ཞིང་འཕེལ་ཏེ་ནགས་ཚལ་མེ་འབར་ཚེ། །རླུང་དམར་ཇི་ལྟར་ཤིན་ཏུ་ཆེ་བ་
བཞིན། །མེ་ལྕེ་ཕྱིར་ཞིང་མཆེད་ཅིང་སྤོར་བར་བྱེད། །སྒྲོན་མེ་ཆུང་ངུའི་དུས་སུ་སེར་བུ་ཕྲ་མོས་ཀྱང་། །གསོད་ཀྱི་ནགས་ཚལ་སྐམ་པོར་མེ་འབར་ཚེ། །གྲོགས་སུ་འཆར་བར་
མངོན་སུམ་ཚད་མར་གཟིགས། །རང་ཉིད་སྒྲོན་མེ་ཕྲ་མོའི་རྗེས་དཔག་གིས། །རླུང་དམར་གྲོགས་སུ་འཆར་ལ་མ་སྨོད་མཛོད། །མ་མཐོང་གཡང་ས་ཆེན་པོར་ལྷུང་བར་མཆིའོ།
སྙིང་རྗེ་མེད་པའི་སྟོང་པ་རྐྱང་འབར་དེ། །ཇི་ལྟར་རྟོགས་ཀྱང་སྣང་མེད་མུན་རུམ་གྱི། །ནང་གི་ནམ་མཁའ་སྟོང་པ་ལྟ་བུ་ཡིན། །སྙིང་རྗེས་ཁྱབ་པའི་སྟོང་ཉིད་རྟོགས་པ་ནི།

༄ ༅། །མཁའ་ལ་ཉི་ཤར་བཞིན་དུ་སྙིང་རྗེ་དང༌། །སྟོང་ཉིད་རྟོགས་པའི་མི་ཕྱེད་རྡོ་རྗེ་ཞེས། །མདོ་རྒྱུད་ཀུན་ཏུ་གྲགས་པའི་ལམ་མཆོག་ཡིན། །མུན་རུམ་
སྐ
མཁའ་དང་སྣང་བའི་ནམ་མཁའ་གཉིས། །ནམ་མཁའ་ཁྱད་མེད་མོད་ཀྱི་སྣང་མུན་ཁྱད་པར་ཆེ། །སྙིང་རྗེ་ཡོད་ན་སྟོང་ཉིད་དེ་བཞིན་ནོ། །སྙིང་རྗེ་མེད་པའི་རྟོགས་ལྡན་མང་པོ་
སྦྲུམཐོང་། །སྙིང་རྗེས་ཁྱབ་པའི་རྟོགས་ལྡན་ངོ་མཚར་ཆེ། །ལམ་མཆོག་མཐར་ཐུག་ལགས་སོ་སྐལ་ལྡན་ཀུན། །སྙིང་རྗེ་གཤའ་མར་རྒྱུད་ལ་སྐྱེས་མ་སྐྱེས། །རང་གི་ཉམས་ལ་
གཤའ་མར་སྦྱར་ཙ་ན། །རང་སེམས་ངོ་བོ་ཉིད་ཀྱིས་རྣམ་དག་པས། །སྲིད་པ་ངོ་བོ་ཉིད་ཀྱིས་རྣམ་དག་ཅིང་། །ངོ་བོ་ཉིད་ཀྱིས་སྲིད་དང་བྲལ་བ་ལ། །དེ་ལྟར་མ་རྟོགས་སྲིད་པའི་
སྡུག་བསྔལ་དུ། །འཁོར་ཞིང་མནར་བ་འདི་དག་སྙིང་རེ་རྗེ། །སྙམ་པའི་སྙིང་རྗེ་སྒོམ་ཆེན་ཐམས་ཅད་ལ། །སྐྱེ་བར་གདའ་སྟེ་འགག་ལ་གཏུགས་ཙ་ན། །ཤ་ལ་བབ་པའི་སྙིང་རྗེ་
ཐྭ

མ་སྐྱེས་ན། །སྤྱི་ཡོམ་རྐྱང་པ་དེ་ཡིས་བསླུ་ཉེན་གདའོ། །དེ་ཕྱིར་ཤ་ལ་བབ་པའི་སྙིང་རྗེ་ཅི་སྐྱེར་བསླབ། །ཤ་ལ་བབ་པའི་སྙིང་རྗེ་གང་ཞེ་ན། །རྒྱལ་པོས་སྟག་མོ་མི་ཟན་ཤིན་ཏུ་
བཀྲེས་མཐོང་ནས། ། ཤིན་ཏུ་མ་བཟོད་རང་ལུས་ཟུག་གཟེར་གྱི། །སྡུག་བསྔལ་ཐེད་ལ་གཟེད་ནས་སྟག་ལ་ཟ་རུ་བཅུག །དེ་སོགས་བྱང་ཆུབ་སེམས་དཔའ་ཐམས་ཅད་ཀྱིས། །ཤ་
ལ་བབ་པའི་སྙིང་རྗེས་ཀུན་བསླངས་ནས། །ཤིན་ཏུ་མི་བཟད་དཀའ་བའི་སྤྱོད་པའི་ཚོགས། །སྣ་ཚོགས་ཅི་སྤྱད་མདོ་རྒྱུད་ཀུན་ཏུ་གཟིགས། །འོ་སྐོལ་རང་གི་རྣ་བས་ཐོས་པ་
ཡང་། །གཙང་པ་སྙིང་རྗེས་མཚོ་རུ་མཆོངས་པ་ཐོས། །བྱང་ཆུབ་སེམས་དཔའ་ཟླ་བ་རྒྱལ་མཚན་གྱིས། །སྤྲང་ལོང་ཤྀག་གྲིར་ཤི་བའི་ཤིག་ཚོགས་རྣམས། །ཐུགས་ཀྱིས་མ་
བཟོད་ཤ་ལ་ཀར་གྱིས་བབ། །སྤྲང་པོའི་རོ་གོས་བཤུས་ནས་ཉིད་ཀྱི་སྐུ་ཤ་ལ། །སྦྱར་ཞིང་སྐུ་ལུས་གཡེང་དུ་བཅུག་པ་ཐོས། །ཕྱི་ནས་ཉེ་གནས་རྣམས་ཀྱི་འཁོར་ཚོགས་ཀྱི། །གྲལ་༔

༄༅། ། དུ་ལྔ་ལྔ་དྲུག་དྲུག་བཀྲམ་བྱས་ནས། །སྤྲང་ལོང་ཤིག་རྣམས་འཁོར་གྱིས་སྤྱི་ཁྱབ་བྱས། ། གྲྭ་ཚོགས་ཀུན་གྱིས་གསོ་བར་རྣ་བས་ཐོས། །རྣམ་ཐར་དེ་
ཐ
ཀུན་ང་ལ་དཀའ་མོར་བྱུང་། །ང་ཡི་ཁ་ཚོ་ང་རྒྱལ་མང་པོ་ཞིག །བཅག་པས་མངོན་སུམ་ཞལ་གཡར་མ་མཇལ་ཡང༌། །ང་ལ་ཕན་པར་བྱུང་ངོ་བཀའ་དྲིན་ཆེ། །བླ་མ་རྗེ་དང་ཁྱད་
མེད་བཀའ་དྲི་ཆེ། །དེ་སོགས་ཤ་ལ་བབ་པའི་སྐྱེས་བུ་མཆོག །རྣམ་ཐར་དཀའ་མོ་མང་པོ་ཁོ་བོས་ཐོས། །ཁོ་བོས་དེ་ཀུན་བསྒྲུབ་པར་མ་ནུས་པས། །ཁ་ཚོ་ང་རྒྱལ་བཅག་པ་ཟད་
མེད་ཡོད། །དེ་ཕྱིར་སྤྱི་ཡོམ་དེ་ལ་མ་རེ་བར། །ཤ་ལ་བབ་པའི་སྙིང་རྗེ་གཤའ་མ་ལ། །རང་ཅག་ཕ་སྤད་བསླབ་བོ་སྐལ་ལྡན་ཀུན། །གཞན་ཡང་བརྩེར་ལྡན་སྐྱེས་མཆོག་གཤའ་མ་
ཡི། ། ཤ་ལ་བབ་པའི་སྙིང་རྗེའི་རྣམ་ཐར་ནི། །བྱང་ཆུབ་སེམས་དཔའ་ཁམས་པ་ལུང་པ་དང་། །བྱང་ཆུབ་སེམས་དཔའ་ཨ་སེང་རྣམ་ཐར་དང་། །བྱང་ཆུབ་སེམས་དཔའ་འོལ་ཀ་དྩོ

བ་དང་ནི། །བྱང་ཆུབ་སེམས་དཔའ་བ་རི་ལ་སོགས་པའི། །བོད་ཀྱི་བརྩེ་ལྡན་རྣམས་ཀྱི་རྣམ་ཐར་ནི། །ཤ་ལ་བབ་པ་དུ་མ་རྣ་བས་ཐོས། །མདོ་རྒྱུད་བསྟན་བཅོས་མན་ངག་དུ་མ་
ལས། །བརྩེ་ལྡན་བྱང་ཆུབ་སེམས་དཔའི་རྣམ་ཐར་ཚོགས། །ཁོ་བོའི་བློ་ལ་ཤིན་ཏུ་མི་ཤོང་བས། ། ཤ་ལ་བབ་ཅིང་ཤིན་ཏུ་བཟོད་དཀའི་ཚོགས། ། ལ་ལ་ཡུལ་དེ་མི་བཟོད་ཐུགས་
ཀྱིས་སྤྱད། །ལ་ལ་ཡུལ་དེ་བསམ་པ་ངན་གྱུར་ཀྱང་། །དེ་ཡི་བསམ་པ་ཡོངས་སུ་རྫོགས་ཕྱིར་སྤྱད། །རྒྱལ་པོ་ཟླ་འོད་རྣམ་པར་ཐར་ལ་ལྟོས། །བསམ་ངན་ལོག་པའི་བསམ་པའང་
སྒྲུབ་བྱེད་ན། །བཏང་སྙོམས་རྣམས་ནི་བསམ་པ་ཅིས་མི་བསྒྲུབ། །རེ་ཞིག་ལྟོས་པའི་བསམ་པ་ཅིས་མི་བསྒྲུབ། །ལ་ལ་ཡུལ་གྱི་ཁྱད་པར་བྱེ་བྲག་ལ། །སོ་སོར་ཐུགས་བརྩེ་གཏད་
སཽགས་མི་མངའ་ཡང་། །ཕུགས་ཀྱི་འགྲོ་དོན་སྙིང་རྗེ་ཆེན་པོ་ཡིས། །འགྲོ་བའི་དོན་དུ་ཡོན་ཏན་རྩལ་སྦྱང་ཕྱིར། །གཞན་དོན་སྤྱི་ཁྱབ་ཆེ་ལ་དགོངས་ནས་ནི། །འགྲོ་བ་མ་ལུས་དོན་ལྩ

」 ༄༅། །དང་ཕན་པ་དང་། །བདེ་བ་བླ་ན་མེད་ལ་དགོད་ཆེད་དུ། །ཡོན་ཏན་རྩལ་མཆོག་མཐའ་ཡས་རྫོགས་བྱའི་ཕྱིར། །མགོ་དང་རྐང་ལག་ལ་སོགས་བཏང་
དཀའི་ཚོགས། །ཕོངས་ཤིང་ཞུམ་དང་རློམ་སོགས་དྲི་མེད་པར། །གཏོང་ཞིང་སྦྱིན་པའི་ཕ་རོལ་ཕྱིན་རྫོགས་མཛད། །ཚུལ་ཁྲིམས་ཕ་རོལ་ཕྱིན་ཡང་དེ་བཞིན་ཏེ། །ཤིན་ཏུ་སྒྲུབ་
རྩདཀའ་དམན་པ་གཞན་དག་གིས། །བསྒྲུབ་པར་མི་ནུས་རྣམས་ཀྱང་བཀའ་བཞིན་སྒྲུབ། །དེ་བཞིན་བཟོད་པ་བརྩོན་འགྲུས་བསམ་གཏན་དང་། །ཕ་རོལ་ཕྱིན་དྲུག་ལ་སོགས་སྤྱོད་
པའི་ཚོགས། །ཀུན་གྱིས་བསྒྲུབ་པར་མ་ནུས་ཨ་ཅང་ཆེ། །ཤིན་ཏུ་བཟོད་བཀའ་བསྒྱུར་སླ་ཕལ་ཆེར་གྱིས། །སྒྲུབ་པར་མི་ནུས་མཐའ་ཡས་སྦྱོང་བར་མཛད། །བརྩེ་ལྡན་གོང་མས་
ཤིན་ཏུ་སྒྲུབ་དཀའ་ཡི། །རྣམ་ཐར་མཐའ་ཡས་བསམ་གྱིས་མི་ཁྱབ་བོ། །ཁོ་བོ་རང་གི་ཉམས་ལ་སྦྱར་ཙ་ན། །མགོ་དང་རྐང་ལག་གཏོང་སོགས་རྣམ་ཐར་ཚོགས། །ལ་ལ་དཀའ་༔
ཐྭ

ཡང་བསྒྲབ་པར་ནུས་སྙམ་བགྱིས། །བྱང་ཆུབ་སེམས་དཔའ་ཟླ་བ་རྒྱལ་མཚན་གྱིས། །སྤྲང་ལོང་རོ་གོས་ཤིག་གི་རྣམ་ཐར་སོགས། །བསྒྲབ་པར་སླ་མོད་ཁོ་བོས་མ་ནུས་སོ།
མཛེ་མོ་ཐུག་ལུམ་སྐྱུག་ལོག་མི་བཟད་པའི། །སྡུག་བསྔལ་ཆེན་པོས་ཉེན་ཅིང་སྐད་ངན་འདོན། །མལ་དང་གོས་རྣམས་རྣག་དང་ཆུ་སེར་གྱིས། །ལྡབ་བེ་ལྡོབ་བེར་གང་ཞིག་ཉམ་
ཐག་པ། །མངོན་སུམ་མཐོང་ཞིང་ཁོ་བོས་མ་བཟོད་མོད། །རང་གི་གཟིམ་མལ་འབོལ་སྟན་བདེ་མོ་དེར། །དར་བེར་དབྱི་སྤྱང་ལ་སོགས་བཟང་གོས་ཀྱི། །ཤུགས་སུ་མཛེ་བོ་ཉོན་
མོངས་བཅུག་བྱས་ནས། །མཛེ་བོའི་རྣག་དང་ཆུ་སེར་ལྗན་ལྗིན་གྱིས། །གང་བའི་མལ་དེར་ཁོ་བོ་གང་ནས་ཀྱང༌། །གཉེན་པོ་བཅུག་ཀྱང་ཉལ་བར་མི་ཕོད་དོ། །བརྩེ་ལྡན་གོང་
མས་ཤ་ལ་བབ་པ་ཡི། །ཤིན་ཏུ་བཟོད་དཀའི་སྙིང་རྗེ་ཕྱག་ལེན་ལ། །རྗེས་སུ་ཡི་རང་གཏིང་ནས་སྐྱེ་བར་གདའ། །རྗེས་སུ་ཡི་རང་དེ་ཡི་བྱིན་རླབས་ཀྱིས། །སྤྱད་དཀའི་སྤྱོད་པ་དེ་༔

།ནུས་དེ་ནུས་ཙམ། །སྙིང་རུས་ཐོ་ཅོ་བསྐྱེད་ནས་ནུས་རུང་ཙམ། །དེ་ཕྱིར་རྣལ་འབྱོར་པ་ཡི་བཙན་ཐབས་དང་། །ཐོ་ཅོའི་སྤྱོད་ལ་སྡིག་པ་མི་བསག་༄༅།
གོ། །རྒྱུད་སྡེ་ཆེན་པོ་ཀུན་ནས་བཤད་པ་ཡིན། །དེ་ཕྱིར་བྱང་ཆུབ་སེམས་ཀྱིས་རྩལ་སྦྱོང་བའི། །གོ་ཆ་འགྱུར་མེད་གཏིང་ནས་ཡོད་མོད་ཀྱི། །ད་རུང་རྩལ་ཤུགས་མ་འབྱོངས་
༈ དམན་པ་ཡི། །རང་ལ་མ་མགུའི་རྣམ་ཐར་མང་པོ་མཆིས། །ཕུགས་ཀྱི་གོ་ཆ་ཆེན་པོས་མ་ཕན་ནོ། །ཉམ་མྱོང་ཆུ་བོའི་གཞུང་ལ་ཕུལ་ས་མེད། །རྟོགས་པ་ནམ་མཁའ་ཆེ་ལ་ཕུལ་
ས་མེད། །འཁོར་འདས་རོ་མཉམ་རེ་དོགས་མ་མཆིས་པས། །རྟོགས་པའི་ངོས་ནས་རང་ལ་མགུ་མོད་ཀྱི། །བརྩེ་ལྡན་གོང་མའི་རྣམ་ཐར་དཀའ་མོའི་ཚོགས། །ཐོས་པ་རང་གིས་
བསྒྲུབས་པར་མ་ནུས་པའི། །སྙིང་རྗེའི་ངོས་ནས་རྩལ་ཤུགས་མ་འབྱོངས་པས། །བརྩེ་ལྡན་གོང་མའི་དཀའ་སྤྱད་རྣམ་ཐར་ལ། །མ་སྙོགས་བར་ལ་ང་རྒྱལ་མ་ཆེ་བར། །གོང་མའི་
与

སྤྱོད་པ་ཅིས་ཀྱང་ཅི་འགྲུབ་བྱ། །སྙིང་རྗེའི་རྩལ་ཤུགས་མ་འབྱོངས་ང་འདྲ་ཀུན། །རང་རྟོག་མ་འགེབས་འདི་འདྲའི་སྐྱེས་མཆོག་བཞུགས། །དཔག་མེད་བསྐལ་པར་སྦྱངས་པའི་
སྐྱེས་མཆོག་ཚོགས། །ཉམས་མྱོང་རྟོགས་པའི་སྙིང་རྗེ་དུས་མཚུངས་པ། །སྐད་ཅིག་གཅིག་ལ་རྩལ་རྫོགས་མང་པོ་བཞུགས། །རང་གི་ཉམས་དང་རྟོགས་པ་མཐར་ཐུགས་
ཀྱང་། །སྙིང་རྗེ་རྩལ་མཐར་མ་ཕྱིན་རྟོག་ངན་གྱིས། །རྟོགས་པའི་སྐད་ཅིག་སྙིང་རྗེའི་རྩལ་རྫོགས་པའི། །སྐྱེས་མཆོག་ཀུན་ལ་བཀབ་པ་བཟོད་པར་གསོལ། །ཁོ་བོ་ལྟ་བུའི་སྦྱངས་
ཆུང་བློ་དམན་རྣམས། །རྡོ་ཡི་མཆོད་རྟེན་བསམ་ཡས་ཆེན་པོར་འཁྲུལ། །དབུ་རྩེ་རིགས་གསུམ་འོག་ཁང་ཙམ་མཐོང་ཚེ། །བར་ཁང་སྟེང་ཁང་ལ་སོགས་མ་མཐོང་ཡང་། །འོག་
ཁང་ཙམ་ལ་མཐར་ཐུག་མཐོང་བར་འཁྲུལ། །སིལ་མ་ལ་བརྒལ་ཙམ་ལ་གཙང་གི་རྒྱལ་ཁམས་ཀུན། །མ་ལུས་བགྲོད་ཅིང་མཐོང་བར་འཁྲུལ་བ་དང་། །གཡག་ལ་སེ་འོ་བརྒལ་

༄༅། །ཙམ་ཁམས་ཀྱི་རྒྱལ་ཁམས་སོགས། །མཐར་ཐུག་བགྲོད་ཅིང་མཐོང་བར་འཁྲུལ་བ་ལྟར། །སྙིང་རྗེ་གོ་ཆ་སྤྱི་ཡོམ་ཙམ་ཞིག་ལ། །བྱང་ཆུབ་སེམས་
ཟླ
དཔའི་ས་མཆོག་ཐོབ་པར་འཁྲུལ། །བྱང་ཆུབ་སེམས་དཔའི་ས་མཆོག་མ་ཐོབ་པར། །ཡང་དག་རྫོགས་པའི་སངས་རྒྱས་ས་ཙམ་ཐོབ་པར་འཁྲུལ། །དེ་ལ་བསམ་ན་མ་འཁྲུལ་
ཤྲཱྀ་མཐར་ཐུག་མེད། །འདི་ལ་བལྟས་ན་ད་རུང་སྣ་ཟིན་ཙམ། །གཞན་ཡང་མཛོད་ཕུགས་ཞིག་ཏུ་བཙས་པའི་བུ། །ཕྱི་རུ་མ་བཏོན་བར་དུ་མཛོད་ཕུགས་ཀྱི། །རྒྱ་ཁྱོན་ཙམ་ལ་མཐར་
ཐུག་ཆེན་པོ་མཐོང་། །དེ་ཚོ་མ་མཐོང་བར་དུ་ཁོ་ལས་བདེན་པ་མེད། །དེ་ཚོ་མཐོང་ནས་མཛོད་ཕུགས་ཀོར་ལེར་ལུས། །གྲོང་ཁྱེར་མཐོང་བས་རང་ཁྱིམ་ཀོར་ལེར་ལུས། །ལུང་པ་
མཐོང་བས་གྲོང་ཁྱེར་ཀོར་ལེར་ལུས། །རྒྱལ་ཁམས་མཐོང་བས་ལུང་པ་ཀོར་ལེར་ལུས། །ནམ་མཁའི་ཁམས་ལ་མཐའ་མེད་མུ་མེད་པར། །མཐོང་བས་རྒྱལ་ཁམས་ཀུན་ཀྱང་
与

ཀོར་ལེར་ལུས། །མཛོད་ཕུགས་དོང་ཙེ་ལ་སོགས་ཐད་སོ་ཐད་སོ་རུ། །གང་གང་མཐོང་དེ་ཐད་སོ་ཐད་སོར་བདེན། །རྒྱ་ཆེ་མཁའ་མཐོང་ཐམས་ཅད་ཀོར་ལེར་ལུས། །ཉམས་
མྱོང་རྟོགས་པའི་མཛོད་ཕུགས་རུབ་མོ་རུ། །བསྒོམ་བྱ་སྒོམ་བྱེད་ནམ་མཁའི་དཀྱིལ་ལྟར་མཐོང༌། །སྒོམ་མཁན་མི་འདུག་བདག་མེད་གཤའ་མར་རྟོགས། །མ་རྟོགས་པ་ལ་སྙིང་རྗེ་
.tglry.zkzka.lgr
ངང་གིས་སྐྱེས། །སྤྱི་ཡོམ་དེ་ལ་ཕུལ་ས་མི་གདའ་སྟེ། །ཤ་ལ་བབ་པའི་སྙིང་རྗེ་དཀའ་སྤྱོད་ཀྱིས། །དོང་ཙེ་ཕྱིན་པའི་མཛོད་ཕུགས་སྙིང་རྗེ་དེ། །ཀོར་ལེར་ལུས་པ་ད་ལས་མ་ཚོར་
2rE
།དེ་བཞིན་ཕྱི་ལ་སོགས་པ་གྲོང་ཁྱེར་དང་། །ནམ་མཁའ་མཐའ་ཡས་བར་དུ་ཇེ་ཆེ་ཇེ་ཆེར་སོང་། །ཆེ་སོང་བཞིན་དུ་ཆུང་རྣམས་ཀོར་ལེར་ལུས། །གང་གང་ཆུང་རྣམས་ཀོར་
ལེར་ལུས་པ་དེ། །རྒྱ་ཆེ་མ་མཐོང་བར་དུ་མ་ཚོར་རོ། །སྟོང་པ་སྙིང་རྗེ་གཉིས་སུ་མི་ཕྱེད་པ། །མཁའ་དང་འཇའ་ཚོན་གཉིས་སུ་མི་ཕྱེད་དང་། །བར་སྣང་སྨིག་རྒྱུ་གཉིས་སུ་མི་ཕྱེད་༔

༄ ༅། །དང་། །རྦ་རླབས་རྒྱ་མཚོ་གཉིས་སུ་མི་ཕྱེད་བཞིན། །སྟོང་པ་སྙིང་རྗེ་གཉིས་སུ་དབྱེར་མི་ཕྱེད། །གསེར་ལས་བྱས་པའི་རིགས་དྲུག་གཟུགས་བརྙན་
སོགས། །ཐ་དད་སྣ་ཚོགས་གསེར་གྱི་ཁྱད་པར་ཡིན། །འཇའ་ཚོན་སྣ་ཚོགས་ནམ་མཁའི་ཁྱད་པར་ཡིན། །སྨིག་རྒྱུ་གཡོ་བ་བར་སྣང་ཁྱད་པར་ཡིན། །རྦ་རླབས་འཁྲུག་པ་རྒྱ་
མཚོའི་ཁྱད་པར་ཡིན། །དེ་བཞིན་སྙིང་རྗེའི་རྣམ་འགྱུར་བྱེད་སྤྱོད་སོགས། །ཐ་དད་སྣ་ཚོགས་སྟོང་པའི་ཁྱད་པར་ལས། །གཞན་དུ་སྣང་བ་འགའ་ཡང་མི་སྲིད་དོ། །ཟུང་འཇུག་
ཕྲིན་ལས་འགའ་ཡང་ཁྱད་པར་ཡིན། །གཟུགས་སྐུ་སྣ་ཚོགས་ཆོས་སྐུའི་ཁྱད་པར་ཡིན། །དེ་སོགས་གཉིས་མེད་ཁྱད་པར་ཟད་པ་མེད། །ཞར་ལ་འཕྲོས་པ་ལགས་ཏེ་འཕྲོས་སུ་
༜ ཆུག །དེ་ཕྱིར་ཤ་ལ་བབ་དང་སྤྱི་ཡོམ་གྱི། །སྙིང་རྗེ་སྣ་ཚོགས་སྟོང་པའི་ཁྱད་པར་དུ། །རོ་མཉམ་མོད་ཀྱི་ཁྱད་པར་ཤིན་ཏུ་ཆེ། །ཤ་ལ་བབ་པ་འདྲ་སྟེ་ཞེན་པ་ལས། །སྙིང་རྗེ་a

གཏན་ནས་མེད་པ་ཟད་མེད་ཡོད། །ཞེན་དང་སྙིང་རྗེ་འདྲེས་པའང་ཟད་མེད་སྣང་། །བདག་མེད་རྟོགས་པས་ཞེན་པ་གཏན་མེད་པར། །ཤ་ལ་ཤིན་ཏུ་བབ་པའི་སྙིང་རྗེའི་སྤྱོད།
བརྩེ་ལྡན་གོང་མ་རྣམས་ཀྱི་རྣམ་ཐར་སོགས། །མདོ་སྡེ་སྐྱེས་རབས་ལ་སོགས་དུ་མར་གཟིགས། །སྙིང་རྗེ་མེད་པའི་ཤ་ལ་བབ་པ་དང་། །སྙིང་རྗེའི་ཕྱོགས་སུ་སྨྲ་ཁམ་ཁ་སྤྱང་
དང་། །ཡིད་སྨོན་རྐྱང་པ་ཙམ་ལ་སྙིང་རྗེར་མཐོང་། །ཤ་ལ་བབ་པའི་སྙིང་རྗེ་མེད་པ་མ་ཚོར་བར། །སྤྱི་ཡོམ་ཙམ་གྱིས་སྙིང་རྗེ་སྐྱེས་པ་ལ། །སྙིང་རྗེ་མཐར་ཐུག་སྐྱེས་པར་རློམ་
ཞིང་འཁྲུལ་བ་ཡིས། ། ཤ་ལ་བབ་པའི་སྙིང་རྗེ་མི་སྦྱང་བར། །སྤྱི་ཡོམ་རྐྱང་པའི་ཐོག་ཏུ་ལྷེབ་བེ་ལུས། །མཁའ་ལྟར་དག་པའི་རྟོགས་པ་འགྱུར་མེད་པ། །བསྐལ་པར་གནས་ཀྱང་
སྒོམ་ལ་བོགས་མེད་པར། །གཞི་ལ་ལྷེབ་བེ་ལུས་པ་དེས་ལན་ནོ། །དེ་ཕྱིར་རྣལ་འབྱོར་ཆེན་པོའི་གསུང་སྒྲོས་ལྟར། །རྣམ་རྟོག་བཀའ་དྲིན་ཅན་དུ་ཤེས་བྱས་ནས། །རྣམ་རྟོག་མི་

།སྤང་རིག་པར་འགྱུར་ཤེས་པས། །བྱམས་པ་སྙིང་རྗེ་བྱང་ཆུབ་སེམས་ཀྱི་རྩལ། །གོང་ནས་གོང་དུ་འཕར་ཞིང་བོགས་ཐོན་པས། །སེམས་ཅན་ཁམས་༄༅།2
ལ་མཐའ་མེད་མུ་མེད་པས། །སྙིང་རྗེའི་ཁྱད་པར་མཐའ་ཡས་མུ་མེད་དུ། །གོང་ནས་གོང་དུ་འཕར་ཞིང་བོགས་སུ་ཐོན། །བྱང་ཆུབ་སེམས་དཔའ་མཐར་ཐུག་དེ་ལ་མཆི། །དེ་
ཡིས་རྫོགས་པའི་སངས་རྒྱས་འཆུག་པ་མེད། །དེ་ཕྱིར་སྤྱི་ཡོམ་ཙམ་ལ་ཆོག་པར་མི་བཟུང་བར། །སྣ་ཚོགས་སྒོ་དང་ཐབས་ཚུལ་དུ་མ་ཡིས། །རང་ལ་ཞེ་འདོད་གཏན་ནས་མེད་པ་
ཡི། །ཤ་ལ་བབ་པའི་སྙིང་རྗེ་ཅི་སྐྱེ་བྱ། །ཞེ་འདོད་མེད་པ་བདག་མེད་རྟོགས་ལས་འཆར། །བདག་མེད་རྟོགས་པ་སྟོང་པ་ཉིད་ལས་འཆར། །སྟོང་ཉིད་གཤའ་མ་ཕྱག་རྒྱ་ཆེན་པོ་
ཡིན། །ཕྱག་རྒྱ་ཆེན་པོ་རྟོགས་པ་མཆོག་ལས་འཆར། །རྟོགས་པ་མཆོག་དེ་ཉམས་མྱོང་ངང་ལས་འཆར། །ཉམས་རྟོགས་གཉིས་ཀ་བྱིན་གྱིས་རླབས་ཀྱིས་འཆར། །རིམ་གྱིས་པ་

ལ་གོ་རིམ་དེ་ལྟར་གསུངས། །ཡང་རབ་གཅིག་ཆར་བ་ཡི་གང་ཟག་རྣམས། །བྱིན་རླབས་ཞུགས་པའི་སྐད་ཅིག་དེ་ཉིད་ལས། །ཉམས་མྱོང་རྟོགས་པ་དུས་མཚུངས་བདག་མེད་
རྟོགས། །དེ་ཡིས་ཞེ་འདོད་རྩ་བ་དྲུངས་ཕྱུང་ནས། །ཞེ་འདོད་གཏན་མེད་དུས་ལ་གང་བབ་པའི། ། སྣ་ཚོགས་སྙིང་རྗེའི་ཚོགས་ལ་བསླབས་གྱུར་པས། །བྱང་ཆུབ་སེམས་དཔའ་
མཆོག་བྱུང་དེ་ལ་རྫོགས་སངས་རྒྱས། །དེ་ཕྱིར་སྙིང་རྗེའི་རྩ་བ་སྟོང་ཉིད་ཡིན། །སྟོང་ཉིད་རྩ་བ་རྟོགས་པའི་རྩ་བ་ནི། །ཉམས་སུ་མྱོང་བ་མཆོག་ལས་བྱུང་བས་ན། །རྟག་ཏུ་ཉམས་
མྱོང་མ་ཤོར་བསྐྱང་བ་གཅེས། །ཉམས་མྱོང་རྟོགས་པ་བྱིན་རླབས་ལས་འབྱུང་ཕྱིར། །དད་གུས་ཐང་ལྷོད་མ་ཤོར་ཉམས་སྐྱོང་བ། །སྒོམ་ཆེན་རྣམས་ཀྱི་ལམ་རྐང་དེ་ནས་
ཚུགས། །ལམ་རྐང་མ་ཚུགས་སྙིང་རྗེ་ཁ་སྤྱང་ཡིན། །དེ་ལ་དེ་དགོས་དེ་ལ་དེ་འབྱུང་ཕྱིར། །མགོ་རྩ་མ་ལོག་རྟེན་འབྲེལ་མ་འཆུགས་པས། །བླ་མ་བསྟེན་དང་ཉམས་མྱོང་སྐྱོང་ལ་

༄༅། །སོགས། །ཕྱོགས་མེད་སྙིང་རྗེ་མཐར་ཐུག་སློབ་ཀྱི་བར། །ས་བོན་མྱུ་གུ་སྡོང་པོ་འབྲས་བུའི་ཚོགས། །ཆུ་ལུད་ཡུར་ཁུགས་དུས་ཚོད་མ་འཆུགས་
པས། །གང་ལྟར་འདོད་པའི་འབྲས་བུ་གདོན་མི་ཟ། །དུས་ཚོད་འཆུགས་ན་འདོད་པའི་འབྲས་མི་འབྱུང་། །དེ་ཕྱིར་ཆོས་ལ་རང་བྱན་མ་ཚུད་པར། །ཚད་ལྡན་བླ་མ་བསྟེན་ཅིང་ཅི་
ཎྜཱགསུངས་ཀྱང་། །བྱིན་རླབས་སྟོབས་ཀྱིས་རྟེན་འབྲེལ་འཆུག་མི་སྲིད། །སྙིང་རྗེའི་འབྲས་བུ་གཟུགས་སྐུ་རྣམ་གཉིས་ཀྱི། །ཕྲིན་ལས་འགྲོ་དོན་སྣ་ཚོགས་ཐུག་མེད་འཆར། །ས་
བོན་མེད་པའི་འབྲས་བུ་མི་སྲིད་ཕྱིར། །སྙིང་རྗེ་ས་བོན་མེད་པར་འགྲོ་དོན་དུ། །གཟུགས་སྐུ་ཕྲིན་ལས་སྣ་ཚོགས་འཆར་མི་སྲིད། །སྙིང་རྗེ་ཆེན་པོའི་ས་བོན་སྐྱོན་མེད་ལས།
བདག་མེད་སྟོང་པའི་ནམ་མཁའ་གོ་ཕྱེ་བས། །མྱུ་གུ་སྡོང་བུ་ཡལ་ག་ལོ་འདབ་དང༌། །འབྲས་བུ་ཕུན་སུམ་ཚོགས་པ་འགག་མེད་འཆར། ། སྣ་ཚོགས་གཟུགས་སྐུ་རང་བཞིན་སྟོང་
ཐྭ

པ་ཉིད། སྨོན་ལམ་སྟོབས་ཀྱིས་འགྲུབ། །གདུལ་བྱ་སོ་སོའི་བསོད་ནམས་ཁྱད་པར་གྱིས། །ཐུབ་དབང་སྲས་དང་བཅས་པ་མཐའ་དག་གིས། །སྨོན་ལམ་མཐར་
ཕྱིན་གང་མཁོ་སོ་སོར་སྡུད། །རང་བཞིན་སྟོང་པ་སྙིང་རྗེའི་ངོ་བོའི་ཚུལ། །གང་ལ་གང་མཁོ་གདུལ་བྱ་སྣ་ཚོགས་ལ། །མངོན་སུམ་ཚད་མར་འཆར་འདི་ངོ་མཚར་ཆེ། །རང་
བཞིན་སྟོང་པ་སྙིང་རྗེའི་ངོ་བོའི་ཚོགས། །གང་ལ་གང་མཁོ་གང་ལ་གང་འདུལ་བའི། །དེ་ལ་དེ་སྟོན་འཆར་བ་འདི་ལྟ་སྟེ། །ཉན་ཐོས་གཟུགས་ཀྱིས་འདུལ་ལ་ཉན་ཐོས་ཀྱི།
གཟུགས་དང་ཆ་བྱད་སྤྱོད་ཚུལ་ཉིད་ཀྱིས་སྟོན། །རང་སངས་རྒྱས་ཀྱིས་འདུལ་ལའང་དེ་བཞིན་ནོ། །སངས་རྒྱས་གཟུགས་ཀྱིས་འདུལ་ལ་སངས་རྒྱས་སྟོན། །ཆགས་དང་བྲལ་
བས་འདུལ་བའི་སྐྱེ་འགྲོ་ལ། །ཆགས་བྲལ་རབ་ཏུ་བྱུང་བའི་སྤྱོད་ཚུལ་གྱིས། །དགེ་ཚུལ་དགེ་སློང་སྤྱོད་ཚུལ་ཁྱད་པར་གྱིས། །དམ་ཆོས་འདུལ་བ་ལུང་ཆེན་སྡེ་བཞི་སོགས། ། ༔

| ༄༅། །སྦྱངས་པའི་ཡོན་ཏན་བཅུ་གཉིས་ལ་སོགས་པའི། །སྣ་ཚོགས་ཐབས་ཀྱིས་ཆགས་པ་སྤང་ཚུལ་བསྟན། །ཆགས་པས་གདུལ་ལ་ཡབ་ཡུམ་སྣ་ཚོགས་
2
བསྟན། །སྡང་བས་གདུལ་ལ་ཁྲོ་གཏུམ་མི་བཟད་པའི། །ཁྲོ་བོ་ཁྲོ་མོའི་ཚོགས་སུ་སྟོན་པར་མཛད། །ཆགས་སྡང་སྤངས་བར་གྱུར་པའི་རིགས་རྣམས་ལ། །ཁྲོ་མེད་ཆགས་མེད་
ཞི་བའི་ལྷ་ཚོགས་བསྟན། །མགོ་བརྙན་ཚོགས་ཀྱིས་འདུལ་བའི་རིགས་རྣམས་ལ། །རྡོ་རྗེ་འཇིགས་བྱེད་རྟ་མགྲིན་ལ་སོགས་པ། །མགོ་བརྙན་རྣམ་པ་སྣ་ཚོགས་སྟོན་པར་མཛད། །
རྒྱལ་བས་འདུལ་དང་བྱང་ཆུབ་སེམས་དཔའ་དང་། །འཕགས་པས་འདུལ་དང་ཕལ་པས་འདུལ་བ་སྟེ། །སློབ་དཔོན་གཟུགས་ཀྱིས་འདུལ་དང་ཁྱིམ་པ་དང་། རབ་ཏུ་བྱུང་བའི་
གཟུགས་ཀྱིས་འདུལ་བར་མཛད། །བྱ་བས་འདུལ་ལ་རྒྱ་དང་རྙི་སོགས་བསྲེལ། །ཡུད་ཙམ་ཞིག་ལ་བྱ་ཚོགས་མང་པོ་གསོད། །གང་ལ་གང་འདུལ་གཟུགས་དང་ཆ་བྱད་✖
ཝཱ

སོགས། །སྣ་ཚོགས་བསམ་མི་ཁྱབ་པས་འདིར་བརྗོད་ནུས་མ་ཡིན། །ཉེ་བར་བསྡུས་པ་རྒྱལ་བ་སྲས་བཅས་དང་། །ཉན་ཐོས་རང་རྒྱལ་རབ་ཏུ་བྱུང་བ་དང་། །ཁྱིམ་པ་སྔགས་བོན་
སྐྱེས་པ་བུད་མེད་ཀྱི། །ཆ་བྱད་སྣ་ཚོགས་མུ་སྟེགས་ཆ་བྱད་དང་། །དམྱལ་བ་ཡི་དྭགས་དུད་འགྲོ་ལ་སོགས་པའི། །འགྲོ་བ་རིགས་དྲུག་ཆ་བྱད་སྣ་ཚོགས་པའི། །ཚུལ་གྱིས་འགྲོ་
བ་སྣ་ཚོགས་ཕན་དོན་མཛད། །ཆོས་སྐྱོང་གཟུགས་ཀྱིས་གདུལ་བྱ་སྣ་ཚོགས་ལ། །རྫོགས་སངས་རྒྱས་སུ་ཞལ་བཞེས་དྲག་ཤུལ་ཅན། །ས་བཅུ་ཞལ་བཞེས་ས་བརྒྱད་དང་པོའི་
ས༑ ། ཡེ་ཤེས་པ་རུ་ཞལ་བཞེས་ཁྲོ་གཏུམ་ཅན། །ལ་ལ་འཇིག་རྟེན་ཆོས་མཆོག་མན་ཆོད་ནས། །ཚོགས་ལམ་ཆུང་ངུ་ཆུང་ངུའི་ཡན་ཆོད་དུ། །ཞལ་བཞེས་དྲག་ཤུལ་སྟོབས་ཀྱིས་
གཞན་དོན་མཛད། །ལ་ལ་གསུམ་ལ་སྐྱབས་སུ་སོང་ཙམ་ཚུལ། །ལ་ལ་སྐྱབས་འགྲོ་གཏན་ནས་རྒྱབ་ཀྱིས་ཕྱོགས། །ནག་པོའི་ཕྱོགས་ཀྱི་ཚུལ་གྱིས་རིགས་རྒྱུད་ནས། །གཞན་ལ་

། གནོད་པ་ལྟར་བསྟན་གཞན་དོན་མཛད། །དེ་ལྟར་སྙིང་རྗེའི་གཟུགས་བཟུང་བསམ་མི་ཁྱབ། །གདུལ་བྱ་བསམ་མི་ཁྱབ་ཕྱིར་དེ་ལྟར་བསྟན། །བསྟན་༄༅།习
པ་གང་ཡང་མེད་དེ་སྙིང་རྗེ་བསོད་ནམས་ཀྱི། །སྨོན་ལས་ཤུགས་ཀྱིས་དེ་ལ་དེ་ཤར་བཞིན། །སྙིང་རྗེས་ཀུན་སློང་སྨོན་ལམ་སྣ་བསྒྱར་བས། །མ་བསྟན་ཤུགས་ཀྱིས་འཆར་བ་ངོ་
མཚར་ཆེ། །ཐུབ་དབང་སོ་སོར་ཐར་པ་རིགས་བརྒྱད་སོགས། །མཐོ་དམན་སྡོམ་པ་ཀུན་གྱི་ངོ་བོར་བྱོན། །གཞན་ཡང་རེག་བྱ་མ་ཡིན་བེམ་པོ་ཡིས། །གདུལ་བྱ་ཕྲིན་ལས་རྣམ་
འགྱུར་ཟད་པ་མེད། །ས་རྡོས་འདུལ་ལ་ཚ་ཚ་མཆོད་རྟེན་སོགས། །ཆུ་ཡིས་འདུལ་ལ་གཟུངས་ཆོག་བུམ་པ་སོགས། །མེ་ཡིས་འདུལ་ལ་སྦྱིན་སྲེག་ལ་སོགས་པ། །བེམ་པོས་
འདུལ་བའི་ཕྲིན་ལས་བསམ་མི་ཁྱབ། །ཐུགས་དང་སྐ་ཡིས་ཐུལ་བར་མ་གྱུར་པའི། །གསུང་གིས་འདུལ་བའི་ཕྲིན་ལས་སྣ་ཚོགས་པ། །ངག་གིས་འདུལ་ལ་གླུ་དབྱངས་ང་རོ་
ཐྭ

དང༌། །ཚིག་གི་བརྗོད་པ་བསམ་མི་ཁྱབ་པས་འདུལ། །སྙིང་པོ་ཉེ་སྙིང་ལ་སོགས་བཟླས་བརྗོད་དང༌། །སྔགས་ཀྱིས་འདུལ་ལ་སྔགས་ཀྱི་སྒྲ་རུ་བྱོན། །ཐུབ་དབང་དངོས་ཡིན་
སྔགས་ཀྱི་སྒྲ་མ་ཡིན། །སྡོམ་པ་རྒྱ་མཚོའི་རྒྱུད་ལས། སྔགས་ནི་རྣལ་འབྱོར་མ་རང་བཞིན། །རྣལ་འབྱོར་མ་ཡང་སྔགས་ཀྱི་གཟུགས། །གལ་ཏེ་གོ་འཕང་མཆོག་འདོད་ན། ། དེ་
དག་ཐ་དད་པར་མི་བྱ། །ཞེས་གསུངས་སོ། །ཆོས་སྐུ་ནམ་མཁའ་ལྟ་བུ་ལས། །འགྲོ་བའི་དོན་དུ་གཟུགས་སྐུ་བྱུང༌། །གཟུགས་སྐུར་མི་སྣང་ཡིག་འབྲུར་སྣང་། །ང་ནི་མ་འོངས་
དུས་ཀྱི་ཚེ། །སེམས་ཅན་རྣམས་ཀྱི་མདུན་ན་གནས། །སེམས་ཅན་དེ་དག་ཐམས་ཅད་ཀྱང་། །ང་ཡིན་སྙམ་དུ་མི་སེམས་སོ།།ཞེས་གསུངས་སོ། །བརྡའ་དང་ཡི་གེས་འདུལ་
ལ་བརྡའ་ཡིག་ཚོགས། །ཐ་སྙད་སྣ་ཚོགས་བརྡའ་ཡིས་མཚོན་པར་བྱེད། །ཐུབ་དབང་དངོས་ཡིན་བརྡ་དང་ཡི་གེ་མིན། །ཡི་གེ་ཉིད་ཀྱང་རྣམ་པ་སྣ་ཚོགས་པ། །བཀའ་དང་བསྟན་༔

༄༅། །བཅོས་ལུང་དང་རིགས་པ་དང་། །མན་ངག་རྣམ་པ་སྣ་ཚོགས་བསམ་མི་ཁྱབ། །བཀའ་ལེའུ་དང་པོས་འདུལ་དང་གཉིས་པས་འདུལ། །སྲོག་སེར་
སྐ
གཏད་སོགས་རྒྱུད་དང་ལེའུ ས་འདུལ། །དེ་ཉིད་ཐུབ་དབང་ཡིན་གྱིས་སྲོག་སེར་གཏད་སོགས་མིན། །བསྟན་བཅོས་མན་ངག་ཚིག་སྡེབ་ཁྱད་པར་ཡང་། །རྒྱ་གར་རྒྱ་ནག་བོད་ལ་
༈ སོགས་པ་ཡི། །ཚིག་དང་ཡི་གེའི་ཚོགས་ཀྱིས་གང་འདུལ་བ། །དེ་ལ་དེ་ཡིས་མངོན་སུམ་ཕན་ལ་གཟིགས། །སྙིང་རྗེས་གཞན་ཕན་འབྲས་བུ་བརྗོད་མི་རྫོགས། །ས་བོན་དུག་ལ་
མྱུ་གུ་དུག་ཏུ་སྐྱེ། །སྡོང་བུ་ཡལ་ག་ལོ་འདབ་འབྲས་བུ་དུག །ས་བོན་ལ་སོགས་གང་དང་གང་གིས་སྤྱད། །དེ་དང་དེ་ལ་ཆེ་ཆུང་རིམ་བཞིན་གནོད། །གཞན་ལ་གནོད་ཚེ་རང་
ལའང་ཤིན་ཏུ་གནོད། །ས་བོན་སྨན་ལ་འབྲས་བུ་སྨན་དུ་སྐྱེ། །སྡོང་བུ་ཡལ་ག་ལོ་འདབ་འབྲས་བུ་སྨན། །ས་བོན་ལ་སོགས་གང་ལ་གང་གིས་སྤྱད། །དེ་དང་དེ་ལ་ཆེ་ཆུང་རིམ་

བཞིན་ཕན། །གཞན་ལ་ཕན་ཚེ་རང་ལའང་ཤིན་ཏུ་ཕན། །རང་ལ་སྣང་བ་དགོས་པ་གཏན་མེད་དོ། །མགྲོན་པོ་ལ་སོགས་གཞན་ལ་ཕན་ཆེད་དུ། །ཤིན་ཏུ་མུན་ནག་འཐིབས་པོར་
སྒྲོན་མེ་ཞིག །སྤར་དུས་སྣང་བ་ལྷག་གིས་ཤར་བ་དེ། །མི་དགོས་ཀྱང་ནི་རང་ལ་སྔོན་དུ་འཆར། །སྙིང་རྗེ་མེད་པའི་བསམ་ངན་ས་བོན་དང་། །མྱུ་གུ་སྡོང་བུ་ལ་སོགས་གང་ཤར་
དེས། །གཞན་ལ་གནོད་ཅིང་རང་ཡང་བརླག་པར་བྱེད། །ཞེ་སྡང་གཏན་བྲལ་སྙིང་རྗེའི་ས་བོན་ལས། །མྱུ་གུ་སྡོང་བུ་ལ་སོགས་གང་ཤར་དེས། །གང་ལ་གང་འདུལ་དེ་ལ་ཕན་
ཐོག་པས། །རང་ཉིད་བདེ་སྐྱིད་ཕུན་ཚོགས་མི་འདོད་ཀྱང་། །གཞན་ལ་ཇི་ཙམ་ཕན་བཞིན་རང་ཉིད་ལ། །བདེ་སྐྱིད་ཕུན་སུམ་ཚོགས་པ་མི་འདོད་ཀྱང་། །རང་དབང་མེད་པར་བདེ་
སྐྱིད་ངང་གིས་འབྱུང་། །རང་གི་བདེ་སྐྱིད་ཐེད་ལ་བསྐྱར་བྱས་ནས། །གཞན་ཕན་ཆེད་དུ་མགོ་དང་རྐང་ལག་སོགས། །གཏོང་ཞིང་སྤྱོད་པ་རླབས་ཆེན་མཛད་པ་ཡི། །བྱང་ཆུབ་༔

། སེམས་དཔའ་རྣམས་ཀྱི་རྫུ་འཕྲུལ་དང་། །བདེ་སྐྱིད་ཕུན་སུམ་ཚོགས་པ་མདོ་རྒྱུད་གཟིགས། །དེ་ཕྱིར་བྱམས་པ་སྙིང་རྗེ་བྱང་ཆུབ་སེམས། །འདི་ཉིད་༄༅།2
ཁོ་ན་ཆོས་རྣམས་ཐམས་ཅད་ཀྱི། །ས་བོན་རྩ་བ་ཡིན་པར་ཤེས་པར་གྱིས། །སངས་རྒྱས་ཀྱི་ཡོན་ཏན་ཐམས་ཅད་ཀྱི་རྩ་བ་སྙིང་རྗེ་ཆེན་པོ་འབའ་ཞིག་ཏུ་བསྟན་པའི་ལེའུ་སྟེ་བདུན་
པའོ།། །།དེ་ལྟར་ཡོན་ཏན་མ་ལུས་ཀུན་གྱི་གནད། །ཞེ་འདོད་མེད་པའི་སྙིང་རྗེ་བཅོས་མིན་པ། །ཞང་གི་སྤྲང་བན་བདག་ལ་གཏིང་ནས་བདོག །བརྒྱུད་ལྡན་བླ་མའི་བྱིན་རླབས་
ཞུགས་ལགས་པས། །ཞེ་འདོད་བྱེད་མཁན་བདག་འཛིན་རྩ་བ་མེད། །འཁོར་འདས་གཞི་ལམ་འབྲས་བུའི་ཆོས་རྣམས་ཀུན། །མ་ལུས་ནམ་མཁའི་དཀྱིལ་ལྟར་རྣམ་པར་དག
སྙིང་རྗེ་ནམ་མཁའ་སྐྱེ་མཁན་ནམ་མཁར་དག །སྐྱེ་ཡུལ་སེམས་ཅན་ནམ་མཁར་རྣམ་དག་པས། །ཡུམ་ཆེན་ཕ་རོལ་ཕྱིན་ལས་གསུངས་པ་ལྟར། །ནམ་མཁའ་ལ་ནི་གཟུགས་ནས་;
与

རྣམ་མཁྱེན་བར། །གང་ཡང་མ་མཆིས་རྟོགས་ཤིང་ཉམས་སུ་མྱོང་། །མྱོང་བ་བཞིན་དུ་སྙིང་རྗེ་སླར་ཞིང་མཆེད། །མཆེད་པ་བཞིན་དུ་སྐྱེ་མེད་རང་སར་གྲོལ། །གྲོལ་བ་བཞིན་དུ་
ཡེ་ཤེས་ཕྱི་ཕྱིར་མཆེད། །མཆེད་པ་བཞིན་དུ་ཡེ་ཤེས་རང་སར་གྲོལ། །དེ་ལྟ་བུ་ཡི་རྟོགས་པའི་ཡེ་ཤེས་ལ། །དབང་ཐོབ་དེ་ཡི་ངང་ལས་མ་གཡོས་པའི། །ངོས་ནས་འདི་ལས་
ཕུལ་ས་མི་འདུག་ཅིང་། །སངས་རྒྱས་ས་ཡང་འདི་ཉིད་ཁོ་ན་ལས། །ལྷག་པའམ་ལོགས་ན་ཡོད་སྙམ་མི་བགྱིད་དོ། །ཡོན་ཏན་ངོས་ནས་བལྟས་ན་ལྷག་པར་གདའ། །བསྐལ་པ་
དཔག་ཏུ་མེད་པའི་གོང་རོལ་ནས། །བསོད་ནམས་རླབས་ཆེན་དཔག་མེད་བསགས་བསགས་ཤིང་། །དག་པའི་སྨོན་ལམ་ཤ་སྟག་བཏབ་བཏབ་པས། །ད་ལྟ་བླ་མ་ཡང་དག་བྱིན་
རླབས་ཀྱི། །བརྒྱུད་ལྡན་བླ་མ་ཚད་ལྡན་ཤ་སྟག་རྙེད། །རྟག་ཏུ་བསྟེན་ཅིང་བསྙེན་བཀུར་བྱེད་པའི་ཚེ། །བླ་མའི་ཐུགས་མཉེས་མི་འགྱུར་བྱ་བ་ནི། ། སྐད་ཅིག་ཙམ་ཡང་བྱེད་མ་

༄ ༅ །མྱོང་བ་ཡིས། །ད་ལྟར་ཚད་ལྡན་རྣམས་དང་མཇལ་བ་ལགས། །ཡོན་ཏན་འདི་རང་གཅིག་པུའི་ཆོག་སྙམ་བགྱིད། །སྣ་ཚོགས་ཚུལ་གྱིས་བླ་མ་ཅི་
ཎྜ
མཉེས་བྱས། །བྱིན་རླབས་མངོན་སུམ་ཚད་མར་ཞུགས་པ་ཡིས། །ཉམས་མྱོང་རྟོགས་པ་མངོན་སུམ་ཚད་མར་ཤར། །ཤར་བས་མ་བཟོད་སྐལ་ལྡན་དུ་མའི་ཚོགས། །རྣམས་ལ་
ཎཱུ མངོན་སུམ་ཚད་མར་འགོད་པར་ནུས། །སྐལ་ལྡན་ཚོགས་ཀྱི་ཉིང་སློབ་སུམ་སློབ་ཚོགས། །ཇེ་བཟང་ཇེ་བཟང་མངོན་སུམ་ཚད་མ་རུ། །ཉམས་མྱོང་རྟོགས་ལ་འགོད་པ་ངོ་མཚར་
ཆེ། །གཞན་ཡང་ལྷ་དང་ལྷ་མིན་མི་རྣམས་ཀྱིས། །མཆོད་ཅིང་ལྷ་འདྲེ་མི་གསུམ་ལ་སོགས་པ། །ཡོན་ཏན་མང་པོ་མཐོང་ལ་མཐར་ཐུག་ཏུ། །རློམ་ཞིང་མངོན་པའི་ང་རྒྱལ་ཟད་
མེད་བྱས། །ཡོན་ཏན་གཞན་ཡང་དགོས་པ་མ་ཚོར་རོ། །སྲིན་བུ་མེ་ཁྱེར་འོད་ལ་ཟླ་ཉི་རུ། །མཐོང་བའི་སྐྱོན་ནི་གང་ནས་བྱུང་སྲིད་ན། །དད་དང་ཤེས་རབ་ཏིང་འཛིན་སྙིང་རྗེ་༔
与

ལ༑ །དད་པ་ཐང་ལྷོད་འགྱུར་མེད་ཕུལ་ས་མེད། །ཤེས་རབ་རྟོགས་པ་མཁའ་ལྟར་འགྱུར་མེད་ཀྱང་། །ཉམས་མྱོང་ངང་ལ་གློ་བུར་རྐྱེན་དབང་གིས། །རྟོགས་པ་སྤྲ་ཏ་སྤྲོ་ཏ་སོ་མི་
བསོད། །འགྱུས་ཀྱང་འགྲུས་པའི་དེ་མ་ཐག་ཉིད་དུ། །མཚོའམ་རྡོ་ཚན་ཁ་བ་བབ་པ་བཞིན། ། ཡེ་ཤེས་ཤར་དང་དུས་མཉམ་རང་སར་གྲོལ། །གང་གིས་ཀྱང་ནི་མི་གནོད་གཞི་རྩ་
དག །འོན་ཀྱང་སྤྲ་སྤྲོ་ཙམ་ལ་སྐྱོན་ཐུག་གམ། །ལེ་ལོ་རྒྱུ་སླས་ཉམས་མྱོང་བག་ཙམ་འཕྲོག །རང་སར་དག་པས་མི་གནོད་སྙམ་ལགས་ཏེ། །ཕྲ་མོ་ཙམ་ཞིག་གིས་ཀྱང་གནོད་
ལགས་བསམ། །སྙིང་རྗེའི་གོ་ཆ་རྒྱ་ཆེན་འགྱུར་མེད་པ། །གཏིང་ནས་རྒྱུན་ཆད་མེད་པར་ཡོད་སྙམ་མོད། །འོན་ཀྱང་ཤ་ལ་བབ་པའི་སྙིང་རྗེ་ཡི། །ངོས་ནས་བལྟས་ན་གོང་དུ་གླེང་
བ་བཞིན། །རླབས་ཆེན་ཕོད་མོད་རླབས་ཆུང་མ་ཕོད་པ། །བྱང་ཆུབ་སེམས་དཔའ་ཟླ་བ་རྒྱལ་མཚན་གྱིས། །སྤྲང་ལོང་རོ་གོས་ཤིག་ལ་སོགས་པ་ཡི། །རྣམ་ཐར་དངོས་སུ་མ་ཕོད་

༄༅། །ཟད་མེད་ཡོད། །ཕུགས་ཀྱི་གོ་ཆ་ཆེ་བས་མ་ཕན་ནོ། །དད་དང་ཤེས་རབ་གཉིས་ལ་གནོད་པ་མེད། །ཏིང་འཛིན་འཕྲོག་པ་སྤྲ་སྤྲོའི་སྐྱོན་ཡིན་ནམ།
n
ཤ་ལ་བབ་པའི་སྙིང་རྗེ་སྤྱོད་པའི་ཚོགས། །རླབས་ཆེན་ནུས་ཀྱང་ཕྲན་ཚེགས་མ་ཕོད་པའི། །སྐྱོན་གྱིས་ཡེ་ཤེས་ཆེ་དང་སྙིང་རྗེ་ཡི། །རྩལ་ཤུགས་མ་འབྱོངས་སྐྱོན་གྱིས་གང་བ་
ཡིས། །ཡོན་ཏན་མཐོང་བའི་ཚོགས་ལ་བསམ་ཙ་ན། །བ་སྤུ་བརྒྱར་བཤགས་ཆ་ཙམ་ཁོ་བོ་ལ། །མི་འདུག་མངོན་སུམ་ཚད་མ་འདི་རང་ལགས། །རྟོགས་པའི་ངོས་ནས་རང་
སེམས་སངས་རྒྱས་སུ། །ཐག་ཆོད་མོད་ཀྱི་སྟོབས་དང་མི་འཇིགས་སོགས། །རྒྱལ་བའི་ཡོན་ཏན་གཅིག་ཀྱང་མི་འདུག་གོ། །ཡོན་ཏན་མ་རྫོགས་རྒྱལ་བ་མི་སྲིད་ན། །ཡོན་ཏན་
མེད་པའི་སངས་རྒྱས་ག་ལ་སྲིད། །དེ་ཕྱིར་ཡོན་ཏན་མཐའ་དག་མ་རྫོགས་ཚེ། །ཡེ་ཤེས་སྙིང་རྗེའི་རྩལ་ཤུགས་མི་སྦྱང་བའི། །གླགས་མེད་འབུང་གསུམ་ཐོན་ཅིག་སྐལ་ལྡན་༔
马

ཀུན། །གཞན་ཡང་ཞང་གི་སྤྲང་བན་ཁོ་བོ་ལ། །རྫོགས་སངས་རྒྱས་ཀྱི་ཡོན་ཏན་ཅི་མ་ཚང་། །སར་གནས་རྒྱལ་སྲས་ཆེན་པོའི་ཡོན་ཏན་ཚོགས། །གོམ་པ་གཅིག་གིས་ཕྱོགས་
བཅུའི་འཇིག་རྟེན་ཁམས། །གངྒཱའི་བྱེ་སྙེད་བགྲོད་པའི་རྣམ་འཕྲུལ་དང་། །སྐད་ཅིག་གཅིག་ལ་ལུས་གཅིག་སེམས་གཅིག་གིས། །རྒྱལ་བའི་གཟུགས་དང་བྱང་ཆུབ་སེམས་དཔའ་
དང་། །ཉན་ཐོས་གཟུགས་དང་རང་སངས་རྒྱས་གཟུགས་དང་། །སོ་སོ་སྐྱེ་བོའི་གཟུགས་དང་དམྱལ་བ་དང་། །ཡི་དྭགས་དུད་འགྲོ་ལ་སོགས་རིགས་དྲུག་གཟུགས། །གངྒཱའི་བྱེ་
སྙེད་འཇིག་རྟེན་ཁྱབ་པར་སྟོན། །ལྷ་ཀླུ་གནོད་སྦྱིན་གྲུལ་བུམ་ལ་སོགས་དང་། །བྱ་རོག་སྐྱུང་ཀ་ལ་སོགས་སྒྲ་སྐད་ཚོགས། །སྣ་ཚོགས་བསྒྲགས་ཤིང་སོ་སོར་གོ་བར་སྟོན།།དེ་
སོགས་བྱང་ཆུབ་སེམས་དཔའི་རྫུ་འཕྲུལ་དང་། །ཡོན་ཏན་སྣ་ཚོགས་མདོ་ལས་གསུངས་པ་རྣམས། །སྦྲང་བན་ཞང་ལ་གཅིག་ཀྱང་མི་འདུག་གོ། །དེ་ཕྱིར་ཡེ་ཤེས་སྙིང་རྗེའི་ས་༔

།བོན་དང་། །མྱུ་གུ་ཙམ་ལ་ཆོག་པར་མི་བཟུང་བར། །སྣ་ཚོགས་རྩལ་ཤུགས་སྦྱང་ངོ་སྐལ་ལྡན་ཀུན། །གཞན་ཡང་ས་དང་ལམ་ལ་ཞུགས་པ་ཡི། །༄༅།
བྱང་ཆུབ་སེམས་དཔའ་བཀའ་ཡི་དགོངས་འགྲེལ་བ། །ཀླུ་སྒྲུབ་ཡབ་སྲས་ཐོགས་མེད་སྐུ་མཆེད་དང་། །དྷརྨ་ཀིརྟི་ཕྱོགས་གླང་ཆོས་གྲགས་དང་། །ཡེ་ཤེས་སྙིང་པོ་སེང་གེ་བཟང་
ཤྰཔོ་དང་། །ཞི་བའི་ལྷ་དང་ཁ་བ་ཅན་ལྗོངས་སུ། །འགྲོ་ལ་ངེས་བརྩེ་ཞབས་ཀྱིས་བཅགས་པ་ཡི། །ཡིད་བཞིན་ནོར་བུ་ལྟ་བུ་ཆོས་ཀྱི་རྗེ། །པཎ་ཆེན་ལྷ་ཅིག་དཱི་པཾ་ཀ་ར་ཞེས། །
འཛམ་བུ་གླིང་དུ་གྲགས་པའི་རྒྱན་གཅིག་པོ། །བོད་ཁམས་མུན་རུམ་འོད་ཀྱིས་གསལ་བར་མཛད། །བཀའ་དྲིན་ཅན་གྱི་སྐྱེས་མཆོག་ཁྱེད་ལ་སོགས། །དངོས་གྲུབ་མཐར་ཕྱིན་སྦས་
པའི་བརྟུལ་ཞུགས་མཛད། །དུར་ཁྲོད་བརྒྱད་ན་གྲུབ་པའི་སྐྱེས་བུ་མཆོག །ཕྱི་རོལ་ཚོགས་ན་དགེ་སློང་འདུལ་བ་འཛིན། །ཕྱི་ནང་གསང་གསུམ་མཛད་སྤྱོད་མ་འདྲེས་པར།
4

མངོན་པར་ཤེས་སོགས་དྲོད་རྟགས་རྫུ་འཕྲུལ་ཚོགས། །མི་ལས་འདས་པའི་ངོ་མཚར་སྣ་ཚོགས་ཀྱི། །མངའ་བདག་འགྲོ་བ་འདུལ་བ་ཁྱེད་ལ་སོགས། །ཡོན་ཏན་དུ་མས་བརྒྱན་པ་
དུས་གསུམ་གྱི། །དགེ་བའི་བཤེས་གཉེན་རྣམས་ལ་ཕྱག་འཚལ་ལོ། །ཡོན་ཏན་མ་ལུས་ཚོགས་ཀྱིས་བདག་བྱིན་རློབས། །རྒྱ་བོད་སྒྲ་བསྒྱར་རིན་ཆེན་བཟང་པོ་དང་། །ཁུ་རྔོག་
འབྲོམ་གསུམ་པ་ཚབ་ལོ་ཙཱ་བ། །ཟངས་རྔོག་གཉན་གསུམ་ར་ལོ་དཔྱལ་ལོ་སོགས། །ལོ་ཙཱ་ཆེན་པོའི་ཚོགས་ལ་བདག་ཕྱག་འཚལ། །ཁྱེད་ཀྱི་ཡོན་ཏན་བདག་ལ་རྫོགས་པར་ཞུ།
མངའ་བདག་ལྷ་ཆེན་ཐོ་ཐོ་སྙན་ཤལ་དང་། །སྲོང་བཙན་སྒམ་པོ་ཁྲི་སྲོང་ལྡེའུ་བཙན་དང་། །རྒྱལ་བློན་བྱང་ཆུབ་སེམས་དཔའི་སྤྲུལ་པ་ཡི། །གང་ཟག་བློ་དང་རྩལ་རྫོགས་ཁྱེད་
རྣམས་དང༌། །ཁྱེད་ཀྱི་བླ་མཆོད་པདྨ་འབྱུང་གནས་དང་། །བི་མ་མི་ཏྲ་ལ་སོགས་གྲུབ་ཐོབ་ཚོགས། །ཡོན་ཏན་མཐར་ཕྱིན་མི་ལས་འདས་རྣམས་ལ། །རྗེས་སུ་ཡི་རང་བདག་ནི་

། སྐྱབས་སུ་མཆི། །ཁྱེད་ལྟར་བློ་རྩལ་ཕུན་ཚོགས་བདག་བྱིན་རློབས། །གཞན་ཡང་ཞང་གི་སྤྲང་བན་ཁོ་བོ་ལ། །སར་གནས་རྒྱལ་སྲས་ཡོན་ཏན་ཅི་མ་
ཚང་། །ཐེག་པ་འོག་མ་དམན་པའི་བྱང་ཆུབ་སྟེ། །རང་སངས་རྒྱས་དང་ཉན་ཐོས་ཡོན་ཏན་ཚོགས། །རི་རབ་གོམ་པ་བདུན་གྱིས་བགྲོད་པ་དང་། །སྟོད་ན་མེ་འབར་སྨད་ན་ཆུ་བྲུབ་
དང་། །གཅིག་ལས་དུ་མར་སྤྲུལ་དང་དུ་མའི་ཚོགས། །གཅིག་ཏུ་སྡུད་དང་སྟོང་གསུམ་ཉུངས་འབྲུར་ཚུད། །མཁའ་ལ་བྱ་བཞིན་ཆུ་ལ་ཉ་བཞིན་དང་། །མོའུ་འགལ་བུ་ཡིས་
གསུང་གི་མཐའ་བརྟག་ཕྱིར། །རྫུ་འཕྲུལ་སྟོབས་ཀྱིས་གངྒཱའི་བྱེ་སྙེད་ཀྱི། །ཞིང་ཁམས་འོད་ཟེར་ཅན་དུ་བགྲོད་སོགས་དང༌། །འཕགས་པ་འཆར་ཀས་ཟས་གཙང་དྲང་བའི་
ཕྱིར། །མཁའ་ལ་བྱ་བཞིན་གནས་ཏེ་རྫུ་འཕྲུལ་ཚོགས། །སྣ་ཚོགས་བསྟན་སོགས་ཉན་ཐོས་རང་རྒྱལ་གྱི། །རྫུ་འཕྲུལ་ཙམ་ཡང་ང་ལ་མི་འདུག་གོ། །དེ་ཕྱིར་ས་བོན་མྱུ་གུར་མི་
༣

བསྡད་པར། །གོང་ནས་གོང་དུ་རྩལ་ཤུགས་སྦྱང་བར་བགྱི། །གཞན་ཡང་བླ་མ་གོང་མའི་ཡོན་ཏན་ཚོགས། །མཚོ་སྐྱེས་རྡོ་རྗེ་མེ་ཡིས་མ་ཚིག་ཅིང་། །སླར་ཡང་མཚོ་དཀྱིལ་པདྨ་
བྱུང་བའི་ཚོགས། །གླུ་ལེན་པདྨའི་སྟེང་ནས་བདེ་ཆེན་རོལ། །བྲམ་ཟེ་མཆོག་ཀྱང་མེ་ཡིས་མ་ཚིག་ཅིང༌། །མཚོ་དཀྱིལ་པདྨའི་སྟེང་ན་དེ་བཞིན་ནོ། །གཞན་ཡང་མེས་མ་ཚིག་པའི་
སྐྱེས་མཆོག་ཚོགས། །ངོ་མཚར་རྣམ་ཐར་མང་པོ་རྣ་བས་ཐོས། །ཁོ་བོ་མེ་ཡིས་སྲེག་ན་ཨ་ཙ་མ། །བིར་ཝ་པ་ཡིས་གངྒཱ་རྒྱུན་ལས་བཟློག །མུ་སྟེགས་ལྷ་བཤིགས་ཉི་མ་བརྟན་
པར་བཟུང་། །དེ་སོགས་ངོ་མཚར་རྫུ་འཕྲུལ་མང་པོ་བསྟན། །ཆ་ཤས་ཙམ་ཡང་ང་ལ་མི་འདུག་གོ། །དེ་ཕྱིར་ང་རྒྱལ་མི་བགྱི་རྩལ་སྦྱོང་ངོ་། །ལཱུ་ཧི་པ་ཡིས་རྒྱལ་པོ་འདུལ་བའི་
ཕྱིར། །རྒྱལ་པོའི་ཁྲི་འཕྲོག་ཕག་རྒོད་གླང་ཆེན་ཚོགས། །སུས་ཀྱང་མ་བཤིག་རྒྱལ་པོ་ལམ་ལ་བཀོད། །སློབ་དཔོན་ཆེན་པོ་རྡོ་རྗེ་དྲིལ་བུ་པས། །མཆིལ་མའི་ཐལ་བས་རྡུལ་མཚོན་

༄༅། ། བཞེངས་པ་དང་། །བུ་དང་བུ་མོ་ས་ལ་བརྡབས་པ་ཡིས། །རྡོ་རྗེ་དྲིལ་བུར་གྱུར་ཏེ་ལག་ན་ཐོགས། །ཕྱག་རྒྱ་སེངྒེ་གྱུར་ཏེ་རབ་ཆིབས་ནས། །ས་གཞི་2
མཚོར་གྱུར་སློབ་དཔོན་མཁའ་ལ་གཤེགས། །སྤྱོད་མཛད་ཆོས་ཀྱི་རྡོ་རྗེ་ཡན་ཆད་དུ། ། སྐུ་ལུས་མ་བཞག་མངོན་སུམ་མཁའ་ལ་གཤེགས། །ཏཻ་ལོ་པ་དང་དཔལ་ལྡན་ནཱ་རོ་པའི། །
རྫུ་འཕྲུལ་བློར་མི་ཤོང་བའི་ངོ་མཚར་ཅན། །མངོན་སུམ་ཚད་མར་མཛད་པ་མང་པོ་དང༌། །མར་པ་ལོ་ཙཱ་ཆོས་ཀྱི་བློ་གྲོས་ཀྱིས། །མངོན་སུམ་གྲོང་འཇུག་འཕོ་བ་ལ་སོགས་
དང་། །རྗེ་བཙུན་མི་ལ་རས་པའི་ཡོན་ཏན་དང་། །རྫུ་འཕྲུལ་རྣམ་པར་ཐར་པ་ངོ་མཚར་ཅན། །ཆུ་སྟེང་ཆུ་བྱ་བཞིན་དུ་གཤེགས་པ་དང་། །མཁའ་ལ་བྱ་བཞིན་ཡུལ་མིས་མངོན་
སུམ་མཐོང་། །མཁའ་འགྲོ་མང་པོས་མངོན་སུམ་བྲན་གཡོག་བྱེད། །མི་སྣང་ལ་སོགས་མི་ལས་འཕགས་པ་དང་། །རྫུ་འཕྲུལ་དུ་མ་མངོན་སུམ་ཤ་སྟག་བསྟན། །དེ་ཡི་སྲས་

གྱུར་གླིང་ཀ་བ་དང་ནི། །རྗེ་བཙུན་དམ་པ་སྤོས་ཀ་བ་ཉིད་ཀྱིས། །མཁའ་འགྲོས་ལུང་བསྟན་མངོན་པར་ཤེས་ལ་སོགས། །ཆ་ཙམ་ཞིག་ཀྱང་ང་ལ་མི་འདུག་གོ། །ས་བོན་མྱུ་གུས་
ཆོག་པར་མི་བཟུང་བར། །རྩལ་ཤུགས་མི་སྦྱང་གླགས་མེད་སྐལ་ལྡན་ཀུན། །རྗེ་བཙུན་མི་ལ་རས་པའི་སྲས་རྣམས་ཀྱི། །ཐུ་བོ་བྱིན་རླབས་བརྒྱུད་པའི་རྐང་ཟིན་པའི། །སངས་
རྒྱས་གཉིས་པ་ལྷ་རྗེ་སྙི་སྒོམ་གྱིས། །དུས་གཅིག་བཀོད་པ་ཐ་དད་བསྟན་པ་དང༌། །ཆུ་ལ་ཆུ་བྱ་མཁའ་ལ་འདབ་ཆགས་དང༌། །མི་སྣང་རྫུ་འཕྲུལ་ཆོས་གོས་ཉི་ཟེར་བཀལ། །
མངོན་ཤེས་ཕྱོགས་མེད་མི་ལས་འཕགས་པ་ཡི། །རྫུ་འཕྲུལ་དུ་མ་མངོན་སུམ་ཚད་མར་བསྟན། །སྐུ་ཡི་དབོན་པོ་ཐུགས་ཀྱི་སྲས་གྱུར་པའི། །སློབ་དཔོན་ཆེན་པོ་ཉིད་ཀྱི་རྣམ་ཐར་
ནི། །འོད་གསལ་ངང་ལས་སྐད་ཅིག་མ་གཡོས་པས། །གཙུག་ལག་ཁང་གསོ་འགྲོ་མང་ཕན་བྱེད་དང་། །རྩ་རླུང་མཐར་ཕྱིན་ཕྱག་སོར་བར་ནས་སྟོན། །མཁའ་འགྲོ་མ་ཚོགས་ལྩ

༄༅། །རྣམས་ཀྱིས་བྲན་གཡོག་བྱེད། །མིས་མི་མཐོང་བའི་ཆོས་སྐྱོང་ཀུན་དང་སྨྲ། །རྡོ་རྗེ་གདན་ཡང་ལག་མཐིལ་གཏེར་བཞིན་གཟིགས། །ཀླུ་ཡི་རྒྱལ་པོས་•
སྦྲུལ་གྱི་འཕན་གྱིས་བསུས། །ཇག་པ་མྱོས་སུ་བཅུག་ནས་འཁོར་བཅས་གཤེགས། །སྤྱན་རས་གཟིགས་དབང་ཞལ་གཟིགས་སྒྲུབ་ཐབས་བརྩམ་པར་བཞེད། །མངོན་པར་ཤེས་
བླློ པའི་རྣམ་འགྱུར་མང་པོ་མཐོང༌། །ང་ལ་བ་སྤུའི་ཆ་ཙམ་མི་གདའ་འོ། །སྐྱེས་མཆོག་ཁྱེད་ཀྱིས་ང་ལ་བྱིན་གྱིས་རློབས། །བྱང་ཆུབ་སེམས་དཔའ་འོལ་ཀ་བ་ཉིད་ཀྱིས། །བླ་མ་གོང་
མ་རྒྱ་གར་ནག་ཆུང་དང༌། །བ་རི་ལ་སོགས་མི་ལས་འདས་པ་ཡི། །ཡོན་ཏན་དུ་མ་རྣམས་ཀྱིས་བརྒྱན་པ་ཡི། །བྱང་ཆུབ་སེམས་དཔའ་ཉིད་ཀྱི་ཡོན་ཏན་ཡང་། །བརྡུང་ལ་འོང་
བའི་དམག་ཚོགས་རེངས་པར་བྱས། །མིས་མི་མཐོང་བའི་ཡི་དྭགས་གནོད་སྦྱིན་ཚོགས། །མངོན་སུམ་ཚད་མར་མཐོང་ཞིང་གཏོར་མ་འགྱེད། །གཏོར་མའི་བྱིན་རླབས་རྟག་ཏུ་
ཐྭ

མངོན་སུམ་དུ། །གཏན་ལ་ཕབ་པས་ཐམས་ཅད་ཡིད་ཆེས་སྐྱེས། །འགྲོ་མང་ཕན་མཛད་ཁྱེད་ལ་ཕྱག་འཚལ་ལོ། །དེ་ཡི་ཐུགས་ལ་བཏགས་པ་ཁོ་བོ་སྟེ། །ཡོན་ཏན་བ་སྤུའི་ཆ་
ཙམ་མ་མཆིས་ནོངས། །སྐྱེས་མཆོག་ཁྱོད་ཀྱིས་ང་ལ་བྱིན་གྱིས་རློབས། །དངུལ་ཆུ་དཀར་ཡོལ་གང་ལ་ཁྲོག་ཚར་མཛད། །རྒྱ་ནག་རྒྱལ་པོའི་གཤེད་མ་སྟོབས་ཆེན་གྱིས། །ཤིན་
ཏུ་ཤུགས་ཕྱུང་རལ་གྲི་རྣོན་པོ་ཡིས། །སྐུ་ལ་རྒྱབ་སྟེ་སྲིན་བཤུས་ཙམ་ཡང་མེད། །རྒྱལ་པོ་འཁོར་བཅས་ཤིན་ཏུ་ངོ་མཚར་སྐྱེས། །བལ་ཡུལ་རྒྱལ་པོས་གྲི་མདའི་རུག་གུ་བྱས། །སྐུ་
ལ་སྲིན་བཤུས་ཙམ་གྱི་རྨ་མེད་པར། །བལ་ཡུལ་མི་རྣམས་ཤིན་ཏུ་ངོ་མཚར་སྐྱེས། །རྒྱ་ནག་གྱད་ཀྱིས་བསྐྱོད་པར་མ་ནུས་དང༌།།ཁ་བ་བྱེ་མར་བྱོན་ཡང་རྗེས་མེད་པར། །ཤིན་ཏུ་ངོ་
མཚར་འཛམ་བུའི་གླིང་དུ་གྲགས། །བ་སྤུའི་བརྒྱར་གཤགས་ཆ་ཡང་ང་ལ་མེད། །སྐྱེས་མཆོག་ཁྱེད་ཀྱིས་ང་ལ་བྱིན་གྱིས་རློབས། །སྐྱེས་མཆོག་དཔལ་ལྡན་རྒ་ལོའི་ཡོན་ཏན་ནི།

། ཀོ་ས་ཀྲ་མར་སྒྲོལ་མས་མངོན་སུམ་དུ། །ཞལ་བསྟན་གསུང་སྨྲས་དུར་ཁྲོད་ཆེན་པོ་ཡི། །བསིལ་བའི་ཚལ་དུ་དངོས་གྲུབ་མ་ལུས་ཚོགས། །འཐོབ་༄༅།2
འགྱུར་དེ་རུ་སོང་ཅིག་ཅེས་ལུང་བསྟན། །དུར་ཁྲོད་བསིལ་བའི་ཚལ་དུ་བྱོན་པའི་ཚེ། །ཞིང་སྐྱོང་ཆེན་པོས་བསྡིགས་ཀྱང་བསྐྱོད་མ་ནུས། །གསུང་མ་བཅགས་པར་རང་གཟུགས་
བསྟན་ནས་ཐིམ། །ནྱ་གྲོ་ཏ་ཡི་ཕུག་ཏུ་བཞུགས་པའི་ཚེ། །ཐོག་མར་ལྕེ་སྤྱང་གསུམ་གྱིས་བསྡིགས་པར་བྱས། །དེ་རྗེས་མགོ་བརྙན་ལ་སོགས་འཇིགས་པའི་གཟུགས། །མི་བཟད་
འབར་བས་བར་སྣང་ཁམས་གང་ནས། །རྒྱོབ་སོད་ཕཊ་ཕཊ་ཨ་ལ་ལ་ཞེས་པའི། །མི་བཟད་སྒྲ་སྒྲོག་མཚོན་ཆའི་ཆར་ཕབ་པས། །སླར་ཞིང་རྟོགས་པའི་གྲོགས་སུ་ཤར་གྱུར་
ཅིང་། །ཡི་དམ་མཁའ་འགྲོས་དངོས་གྲུབ་དངོས་སུ་བྱིན། །བདེ་མཆོག་འཁོར་ལོའི་དཀྱིལ་འཁོར་མངོན་སུམ་དུ། །ཞལ་བསྟན་གསུང་སྨྲས་མཁའ་འགྲོས་མན་ངག་བསྟན། །ཤ་༅
ཤྭ

ཟའི་ཚོགས་ཀྱིས་ཞལ་ལ་ལྟ་ཞིང་མཆོད། །རོ་ལངས་མང་པོ་རྒྱུག་ཅིང་མངག་གཞུག་བྱེད། །ཀེང་རུས་གཟུགས་ཀྱིས་མ་བསྐྱོད་ཁོང་རང་ཞིག །བྷེ་ཙ་ན་ཐར་བདེ་གཤེགས་བཞིའི་
ཞལ་གཟིགས། །སྒྲོལ་མ་ཕྱེད་སྐྱིལ་ལྷ་མོ་འོད་ཟེར་ཅན། །སོ་སོའི་རྟེན་གྱི་དྲུང་དུ་མངོན་སུམ་དུ། །ཞལ་གཟིགས་སོ་སོའི་སྒྲུབ་ཐབས་ལེགས་པར་གསན། །མུ་སྟེགས་ལྷ་རྟེན་
བརྟུལ་ནས་རྡོ་སྐུ་ཡི། །དྲུང་དུ་བྱ་རོག་གདོང་ཅན་མངོན་སུམ་དུ། །གཟིགས་ཏེ་སྲོག་སྙིང་རྫས་དང་སྒྲུབ་ཐབས་བསྟན། །མཚོ་ཆུང་ཕན་ནེར་ཆུ་ལ་མ་བྱིངས་ཞིང་། །སྐུ་ཡི་བཀོད་
པ་བདུན་བསྟན་མུ་སྟེགས་ཀྱི། །སྟོན་པ་བརྟུལ་བས་རྒྱལ་པོ་ངོ་མཚར་སྐྱེས། །དབུས་ཀྱི་ལིང་རྩེར་བྱང་ཆུབ་ཆེན་པོ་གཟིགས། །བྱ་རྒོད་ཕུང་པོའི་རི་ལ་ལྟ་སྟངས་ཀྱིས། །མཁའ་
ལྡིང་རེངས་ཏེ་ས་ལ་སྤྲད་ཀྱིས་ཤི། སེ་གོལ་གཅིག་གཏོགས་སླར་སོས་མཁའ་ལ་འཕུར། །ཡང་དག་རྫོགས་པའི་སངས་རྒྱས་ཤཱཀྱ་ཐུབ། །ཉན་ཐོས་ལ་སོགས་འཁོར་གྱི་དབུས་

།བཞུགས་ནས། །ཆོས་གསུང་དེ་ལ་དཔལ་ལྡན་གྱིས་ཀྱང་མཉན། །བྱ་རྒོད་རི་དེ་སྡོམ་པ་གསུམ་བསྟན་པའི། །མདོ་ལས་ཇི་ལྟར་གསུངས་བཞིན་བྱ་༄༅།n
ཤིང་སོགས། །མངོན་སུམ་ཚད་མ་ཉིད་དུ་གཟིགས་པ་ཡིན། །གཉིད་རྨུགས་མི་མངའ་ཕྱི་རོལ་ཟག་པ་ཆད། །ལ་སྟོད་དགེ་ཕུག་གནའ་བ་བསད་གསོ་མཛད། །ཡར་ཆུའི་སྟེང་དུ་
༈ སྐྱིལ་མོ་ཀྲུང་གིས་བྱོན། །གནམ་མཚོར་དོན་གྲུབ་བུ་ལ་རྫུ་འཕྲུལ་བསྟན། །སྐམ་པོ་གངས་རར་ལྷ་སྲིན་དམ་ལ་བཏགས། །ཉག་ཆུར་མ་བྱིངས་གཏན་གྱི་ཚོང་ལམ་ཕྱེ། །ཞ་བོ་བུ་
རྒྱུད་སྨྱོ་འབོག་ལ་སོགས་པ། །བདེན་པ་བདར་བ་ཙམ་གྱིས་ཕྲིན་ལས་ཚོགས། །ཇི་ལྟར་བཞེད་པ་བཞིན་དུ་མངོན་སུམ་གྲུབ། །བཅུར་གྱི་ཡུལ་དུ་ཞབས་ལ་པདྨ་དང་། །ཉི་མ་ས་
ལ་ཕབ་པས་སྡིགས་པར་མཛད། །ལ་ལས་མ་མཐོང་ལ་ལས་རྒན་པོར་མཐོང་། །ལ་ལས་གཞོན་ནུ་ལ་ལས་ཆུང་ངུར་མཐོང་། །ལ་ལས་ཆེན་པོ་ལ་ལས་སྐུ་ལུས་ལས། །འོད་ཟེར་
与

མི་ཟད་སྣང་ཞིང་འབར་བ་མཐོང་། །སྤྱན་གསུམ་ཉི་ཟེར་ཆོས་གོས་བཀལ་ལ་སོགས། །གོང་མའི་གོང་མས་ཀྱང་ནི་མ་བསྟན་པའི། །མི་ལས་འདས་པའི་ཡོན་ཏན་ཟད་
བསྟན། །ཡོན་ཏན་ཅན་གྱི་ཕ་ཁྱོད་བདག་སྐྱབས་མཆི། །བ་སྤུའི་ཆ་ཙམ་བདག་ལ་མི་འདུག་གནོང༌། །སྐྱེས་མཆོག་ཁྱོད་ཀྱིས་ང་ལ་བྱིན་གྱིས་རློབས། །དངོས་སུ་དཔོན་སློབ་
འབྲེལ་བ་མ་ཞུས་ཀྱང་། །རྩ་བརྒྱུད་བླ་མ་རྣམས་དང་ཁྱད་མེད་པའི། །སྐྱེས་བུ་དམ་པ་རྣམས་ཀྱི་ཡོན་ཏན་ལ། །ཤིན་ཏུ་ངོ་མཚར་མང་པོ་འདི་ལྟ་སྟེ། །རིན་པོ་ཆེ་མཆོག་ཕག་མོ་གྲུ་
པ་ཡིས། །སྐྱེ་བ་སྔ་ཕྱི་ཐམས་ཅད་དྲན་པ་དང་། རྟེན་འབྲེལ་ཟུང་རེས་སྡུག་བསྔལ་དངོས་སུ་སེལ། །མངོན་པར་ཤེས་པ་ཕྱོགས་མེད་བསྒྲགས་པ་ཡིས། །མི་ལས་འདས་པའི་ཡོན་
ཏན་བརྗོད་མི་ལང་། །དམ་པ་སྐྱེས་མཆོག་ཁྱོད་ལ་བདག་ཕྱག་འཚལ། །ང་ལ་གཅིག་ཀྱང་མེད་དོ་བྱིན་གྱིས་རློབས། །ཁྱེད་ཀྱི་སློབ་མ་ཉིང་སློབ་ངོ་མཚར་ཅན། །ཁམས་སུ་༔

༄༅། །གཤེགས་པའི་སེངྒེ་གྲགས་པ་དང༌། །སྐྱེས་བུ་དམ་པ་གཤེན་དྲང་པ་དང་ནི། །སྟག་ལུང་པ་དང་འབྲི་ཁུང་པ་ལ་སོགས། །ཏིང་འཛིན་དབང་ཐོབ་
ཀླི
མངོན་ཤེས་མངའ་ལ་སོགས། །ཡོན་ཏན་དུ་མས་བརྒྱན་པ་མང་པོ་བཞུགས། །ཁྱེད་རྣམས་ལ་ནི་བདག་ནི་སྐྱབས་སུ་མཆི། །ང་ལ་ཡོན་ཏན་མེད་དོ་བྱིན་གྱིས་རློབས། །ལྷ་རྗེ་རིན་
༈ པོ་ཆེ་དང་ཡོན་ཏན་ཁྱད་མེད་པའི། །རྣལ་འབྱོར་ཆོས་གཡུང་ཞེས་བྱ་སྟོང་ཁམས་སུ། །སྙན་པར་གྲགས་པའི་སྐྱེས་བུ་ཡ་མཚན་ཅན། །ཐར་ལམ་མཐར་ཕྱིན་རྟོགས་པ་ཕུལ་དུ་
ཕྱིན། །སེམས་ལ་དབང་ཐོབ་གང་ལ་གང་འདུལ་བའི། །རྡོ་རྗེ་བྱ་ཁྱུང་ལ་སོགས་དྲག་པོའི་གཟུགས། །དུ་མར་མངོན་སུམ་ཚད་མར་སྤྲུལ་བྱས་ཏེ། །གདུག་ཅན་མང་པོ་མངོན་
སུམ་ཚད་མར་བཏུལ། །མངོན་ཤེས་ལ་སོགས་མི་ལས་འདས་པ་ཡི། །ཡོན་ཏན་དུ་མས་བརྒྱན་པ་མཆོག་ཁྱོད་འདུད། །ང་ལ་ཡོན་ཏན་མ་མཆིས་གསོལ་བ་འདེབས། །ཁྱོད་ཀྱི་ ༷
4

ཡོན་ཏན་མཐའ་དག་བདག་ལ་ཞུ། །ཁམས་ཀྱི་ཀ་བྲག་སྐོར་དུ་སྐུ་འཁྲུངས་པའི། །བླ་མ་དབུ་སེ་ཞེས་བྱར་ཡོངས་སུ་གྲགས། །བོད་ཡུལ་དབུས་སུ་བྱོན་ཏེ་ཐོས་བསམ་གྱིས།
རྒྱུད་བལྟམས་སྟེང་དུ་གྲུབ་ཐོབ་དུ་མ་བཙལ། །བསྟེན་ཅིང་དཀའ་བ་དཔག་མེད་སྤྱད་པ་ཡི། །བྱིན་རླབས་མངའ་བདག་འོད་གསལ་རྒྱུན་ཆད་མེད། །ཟུང་འཇུག་ཕྲིན་ལས་དག་པའི་
སྣང་བ་ཡིས། །དགྱེས་པ་རྡོ་རྗེའི་ལྷ་ཚོགས་དུ་མ་དང་། །བདག་མེད་མ་ཉིད་ལྷ་མོ་བཅོ་ལྔ་དང་། །བཅས་རྣམས་མངོན་སུམ་ཞལ་མཐོང་གསུང་ཡང་ཐོས། །དེ་བཞིན་སྒྱུ་འཕྲུལ་
ཆེན་མོའི་དཀྱིལ་འཁོར་དང་། །བདེ་མཆོག་ལྷན་ཅིག་སྐྱེས་པ་མངོན་སུམ་གཟིགས། །འཕགས་མ་སྒྲོལ་མ་དང་ནི་མི་གཡོ་བ། །ལ་སོགས་ལྷ་ཚོགས་མང་པོ་མངོན་སུམ་
གཟིགས། །དགའ་ལྡན་ལྷ་ཡུལ་བྱོན་ཏེ་མི་ཕམ་མགོན། །བྱམས་པ་འཁོར་གྱི་ཚོགས་ན་ཆོས་གསུང་པ། །མངོན་སུམ་ཉིད་གཟིགས་ཆོས་ཀྱང་མངོན་སུམ་ཐོས། །ཞལ་མཐོང་༔

། གསུང་ཐོས་རྣམ་ཐར་བརྗོད་མི་ལང་། །རྣམ་དག་ངང་ལས་སྐྱེ་བ་སྔ་ཕྱི་དྲན། །དེར་ཡང་མ་ཟད་འདས་དང་མ་བྱོན་དང་། །ད་ལྟ་དུས་གསུམ་མེ་ལོང་༄༅།A
གཡའ་དག་པའི། །གཟུགས་བརྙན་བཞིན་དུ་མངོན་སུམ་ས་ལེར་གཟིགས། །བླ་མ་མཆོད་དང་སློབ་མའི་ཚོགས་ལ་སོགས། །འདི་དང་འདི་རུ་འགྲོ་དོན་འདི་ལྟར་མཛད། །
རིགས་དང་མི་དང་གྲོང་ཁྱེར་ལམ་སྲང་སོགས། །གང་ན་ཅི་མཛད་ཇི་ལྟར་བཞུགས་པ་གཟིགས། །ལྷ་ཡི་མིག་དང་གཞན་གྱི་སེམས་ཤེས་སོགས། །མངོན་ཤེས་ལྔ་ལྡན་ཡོན་ཏན་
མང་པོའི་ཚོགས། །མངོན་སུམ་མངའ་བས་འགྲོ་མང་དོན་མཛད་པའི། །དངོས་གྲུབ་བརྙེས་པའི་སྐྱེས་བུ་ཁྱེད་ལ་འདུད། །ཁྱེད་ཀྱི་ཡོན་ཏན་རྒྱ་མཚོ་ལྟ་བུ་ལས། །ཆུ་ཐིགས་ཙམ་
གྱིས་ཕྱོགས་ཙམ་སྨོས་པ་ལགས། །བདག་ལ་མངོན་པར་ཤེས་པ་ཅི་མ་ཚང་། །དེ་ལས་གཞན་པ་ཡོན་ཏན་བ་སྤུ་ཡི། །ཆ་ཤས་ཙམ་ཡང་མ་མཆིས་ཁྱོད་ཉིད་ཀྱི། །ཡོན་ཏན་མ་
ཐྭ

ལུས་བདག་ལ་རྫོགས་པ་རུ། །གསོལ་བ་འདེབས་སོ་བྱིན་གྱིས་བརླབ་ཏུ་གསོལ། །སྐུ་ཚེ་སྒྲུབ་ལ་སྐྱེལ་བའི་རྣལ་འབྱོར་པ། །བསམ་ཡས་འཆིང་བུའི་ངོམ་དུ་སྐུ་འཁྲུངས་པའི།
བླ་མ་སེ་བོ་ཞེས་བྱར་བོད་ཁམས་སུ། །རྐང་མགྱོགས་མངོན་ཤེས་ཆུ་ལ་མི་བྱིངས་སོགས། །ཡོན་ཏན་དུ་མ་མངའ་བའི་གྲུབ་ཐོབ་ཏུ། །སྙན་པར་གྲགས་པ་ཁྱོད་ལ་བདག་ཕྱག་
འཚལ། །ང་ལ་ཡོན་ཏན་མེད་དོ་བྱིན་གྱིས་རློབས། །དེ་ལ་སོགས་ཏེ་ནཱ་རོ་པཎ་ཆེན་གྱི། །བཀའ་བརྒྱུད་འཛིན་པ་མི་ལས་འདས་པ་ཡི། །ཡོན་ཏན་དུ་མ་མངའ་བའི་གྲུབ་ཐོབ་
སོགས། །རྒྱ་གར་ཡུལ་དང་བོད་ལ་མང་པོ་བཞུགས། །ཁྱེད་རྣམས་ལ་ཡང་ངེས་པར་བདག་སྐྱབས་མཆི། །ཡོན་ཏན་ཁྱེད་རང་འདྲ་བར་བྱིན་གྱིས་རློབས། །མ་ཅིག་ཇོ་མོ་ཞ་མའི་
ཡོན་ཏན་ནི། །བྱ་རོག་ཕུག་རོན་སྤྲུལ་དང་མི་སྣང་སོགས། །མི་ལས་འདས་པའི་ཡོན་ཏན་ངོ་མཚར་ཅན། །དུ་མ་མངའ་བ་ཁྱེད་ལ་བདག་ཕྱག་འཚལ། །ཡོན་ཏན་མཐའ་དག་༔

༣ ༄༅། ། བསྡུས་པར་བདག་བྱིན་རློབས། །གྲུབ་ཐོབ་བརྒྱད་ཅུའི་ཡོན་ཏན་མང་པོ་དང་། །རྒྱ་གར་རྒྱ་ནག་བོད་ཡུལ་ཐམས་ཅད་ཀྱི། །གྲུབ་ཐོབ་རྩོད་མེད་མི་
ལས་འདས་པ་ཡི། །ཡོན་ཏན་སྣ་ཚོགས་བརྗོད་ཀྱིས་མི་རྫོགས་སོ། །ཁྱེད་ལ་ཕྱག་འཚལ་བདག་ལ་བྱིན་གྱིས་རློབས། །ཕྱོགས་བཅུའི་ཞིང་ཁམས་མཐའ་ཡས་ཀུན་བཞུགས་
པའི། །ཡོན་ཏན་ཕྲིན་ལས་ཐོགས་མེད་གྲུབ་ཐོབ་ཚོགས། །མ་ལུས་ཇི་སྙེད་རྣམས་ལ་བདག་སྐྱབས་མཆི། །ཡོན་ཏན་མཐའ་དག་རྫོགས་པར་བདག་བྱིན་རློབས། །གཞན་ཡང་
ཡེར་པ་བསམ་ཡས་འཆིང་ཕུ་དང་། ལྷོ་བྲག་མཁར་ཆུ་སྒྲགས་ཀྱི་ཡང་རྫོང་དང་། །ཁུམ་ཕུག་རྫོང་དང་ཏི་རོ་བྲག་དཀར་དང་། མུ་ཏིག་ཤེལ་གྱི་སྤ་མ་གོང་དང་ནི། །གྲ་ཡི་སྨན་
མཁར་དན་འབག་དཔལ་ཕུག་དང་། ཆུ་ཤུལ་དཔལ་གྱི་རྫམ་ཕུག་ལ་སོགས་པའི། །བོད་ཀྱི་སྒྲུབ་གནས་ཁྱད་འཕགས་ཐམས་ཅད་ན། །ཡང་དག་ཞི་ཁྲོ་སྒྱུ་འཕྲུལ་ལ་སོགས་
4

པའི། །སྒོར་ཞུགས་སྒྲུབ་པ་གཤའ་མར་མཐར་ཕྱིན་པ། །དངོས་གྲུབ་མཐར་ཕྱིན་མི་ལས་འདས་པ་ཡི། །ཡོན་ཏན་རྫུ་འཕྲུལ་བློར་མི་ཤོང་བ་ཡི། །ཕྲིན་ལས་ཚོགས་ཀྱིས་འགྲོ་མང་
ལམ་ལ་བཀོད། །པ་གོར་ཆེན་པོ་བཻ་རོ་ཙཱ་ན་དང་། །ནམ་མཁའི་སྙིང་པོ་དཔལ་གྱི་རྡོ་རྗེ་དང་། །གྲགས་པ་སངས་རྒྱས་ཡེ་ཤེས་རིན་པོ་ཆེ། །ཨ་རོ་ཡེ་ཤེས་འབྱུང་གནས་དང་ནི་
གླང་། །དཔལ་གྱི་སེངྒེ་དང་ནི་མཁར་ཆེན་བཟའ། །མཚོ་རྒྱལ་ཟིན་པའི་དཔལ་གྱི་འབར་བ་དང་། །ངན་ལམ་རྒྱལ་མཆོག་དབྱངས་དང་དཔལ་དབྱངས་དང་། །སོག་པོ་དཔལ་གྱི་
ཡེ་ཤེས་དང་ནི་གྱི། །གྱང་འགྱེལ་མཐུ་བོ་ཆེ་དང་ཕྲོམ་ཅན་རྡོ་འབུགས་དང་། །གཞན་ཡང་ཡོན་ཏན་མངོན་སུམ་ཚད་མར་བསྟན་པའི་གཤེན། །རེ་ཐུལ་ཞེས་བྱར་གྲགས་པའི་སྐྱེས་
བུ་དང༌། །ཛྙཱ་ན་ཀུ་མཱ་ར་དང་པདྨ་དབང་རྒྱལ་སོགས། །རྙིང་མའི་གྲུབ་ཐོབ་ཆེན་པོ་རྣམས་ལ་བདག་ཕྱག་འཚལ། །ཁྱེད་ཀྱི་ཡོན་ཏན་བ་སྤུའི་བརྒྱར་གཤགས་ཆ་ཙམ་ཡང་།

།བདག་ལ་མ་མཆིས་ཁྱེད་ཀྱིས་བྱིན་གྱིས་བརླབ་ཏུ་གསོལ། །ཡོན་ཏན་ཐོས་ཚད་ལ་གསོལ་བ་བཏབ་པའི་ལེའུ་སྟེ་བརྒྱད་པའོ།། །།མན་ངག་རྣོན་པོ་༄༅།འ
གནད་དུ་ཕོག་པ་ཡིས། །ཉམས་མྱོང་རྒྱུན་ཆད་མེད་ཀྱང་རྟོགས་པ་མེད། །རྟོགས་པ་མེད་པས་ཞེ་འདོད་ཕུག་མ་ཆོད། །ཇི་ལྟར་སྤྱད་ཀྱང་ཕུགས་སུ་ཞེ་འདོད་ཞུགས། །རང་གིས་
མི་ཚོར་འཆིང་བའི་སྒྲོག་མི་ཁྲོལ། །རྟོགས་པ་མཐོ་ཡང་སྙིང་རྗེ་མ་སྐྱེས་ན། །ཐེག་ཆེན་བླ་མེད་ལམ་དུ་འགྲོ་མི་སྲིད། །ཞེ་འདོད་མེད་པའི་སྙིང་རྗེ་རུས་པ་ཡི། །གཏིང་ནས་བཟོད་
གླགས་མེད་པ་སྐྱེས་གྱུར་ཀྱང་། །ཡོན་ཏན་མེད་པས་གཞན་ལ་ཕན་མ་ཐོགས། །ཤིན་ཏུ་སྙིང་ལ་བརྩེ་བའི་བུ་གཅེས་ཞིག །ཆུ་གླིང་ལུས་ཤིང་ཆུ་ཡི་རྦ་ཀློང་དཀྱིལ། །ད་ལྟ་ཉིད་དུ་
ཆུ་ཡིས་ཁྱེར་ལ་ཁད། ། ཤིན་ཏུ་མས་མ་བཟོད་དེ་གྲུ་དང་སྐྱ་བ་མེད། །གལ་ཏེ་ཡོད་ཀྱང་སྐྱ་བ་འདེབས་མ་ཤེས། །མ་བཟོད་ཐབས་རྡུགས་བྲང་རྡུང་ཆོ་ངེ་ཡིས། །འདེབས་པའི་༔

ཐབས་ལས་མ་བྱུང་བུ་གཅེས་ཤི། །སྙིང་རྗེ་བཟོད་གླགས་མེད་དེ་བུ་ལ་ཕན་མ་ཐོགས། །ཕ་རྒན་རྐང་ལག་ཀ་བ་ལ་བཀྱིགས་ཏེ། །བུ་གཅེས་ཕྲུ་གུ་མདུན་ན་མིག་ཅེར་རེ། །ཤིང་གི་
རྩིག་པ་ཞིག་ལ་མེ་མཆེད་པས། །མེ་འབར་ཁྲོད་དུ་བུ་གཅེས་ཚིག་ལ་ཁད། །ཕྲུ་གུས་མ་བཟོད་ཕ་ཡི་གདོང་དུ་ལྟ། །མཆོང་རྒྱངས་འདེབས་ཤིང་ཕ་ལ་ར་མདའ་ཟློག །ཕ་ཡི་
སེམས་ལ་ཚུགས་ཐབས་མི་འདུག་སྟེ། །རྐང་ལག་བཀྱིགས་པས་བུ་ལ་ཕན་མ་ཐོགས། །མིག་སྔར་བུ་གཅེས་སྐད་ངན་རིང་ངེ་ཚིག །དེ་བཞིན་ཞེ་འདོད་མེད་པའི་སྙིང་རྗེ་བཅོས་
མིན་པ། །ཤ་ལ་བབ་པ་ཡོད་ཀྱང་ཡོན་ཏན་མ་རྫོགས་པས། །མངོན་སུམ་གཞན་ལ་ཕན་ཐོགས་ནུས་མ་ཡིན། །དེ་ཕྱིར་ཐོག་མར་ཞེ་འདོད་གཏན་མེད་པའི། །སྙིང་རྗེ་ཆེན་པོས་ཀུན་
བསླངས་གཞན་དོན་དུ། །ཡོན་ཏན་མཐའ་དག་རྫོགས་པར་མི་བསྒྲུབ་པའི། །གླགས་མེད་སྣ་ཚོགས་ཚུལ་གྱིས་ཡོན་ཏན་བསྒྲུབ། །སྦས་པའི་བརྟུལ་ཞུགས་སྤྱོད་པ་ལ་ཞུགས་པའི། །༔

a| ༄༅། །རྣལ་འབྱོར་མཆོག་གི་དབང་ཕྱུག་པཎྜི་ཏ། །ཆེན་པོ་དཱི་པཾ་ཀ་རའི་ཞལ་ནས་ཀྱང༌། །ཇི་ལྟར་འདབ་གཤོག་མེད་པ་ཡི། །བྱ་ཡིས་མཁའ་ལ་འཕུར་མི་
ནུས། །དེ་བཞིན་མངོན་ཤེས་མེད་པ་ཡིས། ། གང་ཟག་རྣམས་ནི་ཇི་ལྟར་སྒྲོལ། །ཞེས་གསུངས་སོ། །སྙིང་རྗེ་ཡོད་ཀྱང་ཡོན་ཏན་མེད་པར་གཞན་ལ་ཕན་མི་ཐོགས་པའི་ལུང་ཟད་
པ་མེད་པར་བཞུགས་ཏེ། ངའི་སེམས་ལ་དེ་ཙམ་ལས་མ་ཟིན་པ་ཡིན་ནོ། །འགྲོ་རྣམས་ཉེ་རིང་མེད་པ་རུ། །ཤ་ལ་བབ་པའི་སྙིང་རྗེ་ཡིས། །ཀུན་སློང་ཡོན་ཏན་སྒྲུབ་པ་ནི། །ཞེ་
འདོད་ཕུགས་སུ་ཆུད་པ་ཡིས། ། ཡོན་ཏན་གང་འདོད་དེ་ཉིད་ལ། །དམིགས་ཤིང་སྒྲུབ་པའི་ཡོན་ཏན་ཚོགས། །རྟེན་ཅིང་འབྲེལ་བའི་ནུས་པ་ཡིས། ། ཡོན་ཏན་ཉག་ཉུག་སྐྱེ་མོད་
། །ལམ་དུ་འགྲོ་བའི་ཡོན་ཏན་ཚོགས། །ཞེས་འདོད་ཅན་ལ་སྐྱེ་མིན་པར། །མདོ་རྒྱུད་དུ་མར་གསུངས་པའི་ཕྱིར། །ཡོན་ཏན་ལ་དམིགས་བློས་སྤངས་ལ། །གང་དུའང་

དམིགས་ཞེན་འདོད་མེད་པས། །སྣ་ཚོགས་ཚུལ་གྱིས་ཡོན་ཏན་སྒྲུབས། །འདོད་དང་རྩོལ་གྱི་བློ་བྱུང་ན། །བདུད་ཀྱི་བར་ཆད་སྙིང་ལ་ཞུགས།།ཡོན་ཏན་སྐྱེ་བའི་གེགས་བྱེད་པར།།
ལུང་དང་མན་ངག་ཀུན་ལས་གསུངས། །དེ་ཕྱིར་ཡོན་ཏན་བསྒྲུབ་འདོད་པས། །ཐོག་མར་ཞེ་འདོད་ཚར་བཅད་གཅེས། །ཞེས་འདོད་མེད་པའི་རྣལ་འབྱོར་པས། །སྙིང་རྗེ་ཆེན་
པོས་ཀུན་བསླངས་ནས། །གཞན་ཕན་ཡོན་ཏན་སྒྲུབ་པ་ཡང་། །སྔོན་སྦྱངས་ཆེ་ཆུང་ཁྱད་པར་གྱིས། །རིམ་གྱིས་པ་དང་ཅིག་ཆར་སོགས། །དབང་པོ་མཐོ་དམན་ཁྱད་པར་གྱིས།།
ཡོན་ཏན་སྒྲུབ་ཐག་ཉེ་རིང་དང༌།།ཆེ་ཆུང་ཁྱད་པར་བསམ་མི་ཁྱབ། །ཡོན་ཏན་ཤིན་ཏུ་ཤིན་ཏུ་ཡང་། །འགྲུབ་ཐག་ཉེ་རིང་མཐར་ཐུག་པ། །སྐྱེ་བའི་གང་ཟག་འདི་ལྟ་སྟེ། །དཔག་
མེད་བསྐལ་པར་ཚོགས་བསགས་ཤིང་། །རྒྱུད་སྦྱངས་སྐྱེས་མཆོག་ཐག་མ་བསྲིངས། །གཡོ་མེད་བཤེས་གཉེན་ཚོགས་བསྟེན་ཅིང་། །དག་པའི་སྨོན་ལམ་བཏབ་བཏབ་པས།། ཆུ

།ཚད་ལྡན་བླ་མ་སྟོང་པ་དང་། །སྙིང་རྗེ་དབྱེར་མེད་མངོན་སུམ་དུ། །སྐལ་ལྡན་འདྲེན་པའི་བྱིན་རླབས་ལ། །ཐོགས་རྡུགས་མེད་པར་དགེ་བ་ཡི།
༄༅།ཟླ
བཤེས་གཉེན་དམ་པ་རྙེད་གྱུར་ནས། །སྒོ་གསུམ་དང་བས་མཉེས་པར་ཕུལ། །བདུད་རྩི་གཅིག་ནས་གཅིག་སྣོད་དུ། །བྱོ་བ་བཞིན་དུ་བླ་མ་ཡི། །བྱིན་རླབས་སྙིང་གི་དཀྱིལ་ན་
7 ཞུགས། །གསལ་དང་མི་རྟོག་བདེ་བ་ཡི། །ཉམས་མྱོང་གི་ངང་དུ་ཕྱམ་གྱིས་སོང༌། །ཆུ་གཙང་དྭངས་པའི་གཟུགས་བརྙན་བཞིན། །བདེ་གསལ་མི་རྟོག་དྭངས་པ་ལས། །ཞེ་
འདོད་མཁན་པོ་བདག་མེད་པར། །རྟོགས་པའི་ཡེ་ཤེས་ལྷག་གིས་ཤར། །མ་རྟོགས་འགྲོ་ལ་མ་བཟོད་པའི། །སྙིང་རྗེ་རང་དབང་མེད་པར་ཤར། །སྒོ་གསུམ་མཛད་སྤྱོད་ཅི་མཛད་
༜ རྣམས། །ལེགས་རུང་ཉེས་རུང་ཚོགས་གཉིས་རྫོགས། །ཡོན་ཏན་བསྒྲུབ་པ་མེད་པར་རྫོགས། །གཞན་དོན་འབད་མེད་བསམ་འགྲུབ་པའི། །སྐྱེས་བུ་དམ་པ་མང་པོ་བཞུགས།

ཕྱག་འཚལ་ཡིད་རང་སྐྱབས་སུ་མཆི། །དེ་བས་ཀྱང་ནི་སྔོན་སྦྱངས་མཆོག །ཉམས་མྱོང་རྟོགས་པ་སྙིང་རྗེ་དང་། །ཡོན་ཏན་དུས་གཅིག་རྫོགས་པ་ཡི། །དམ་པ་སྐྱེས་མཆོག་མང་
པོ་བཞུགས། །གོང་མ་གཉིས་བས་སྔོན་སྦྱངས་ཤེས། །ཅུང་ཟད་ཆུང་བའི་གང་ཟག་ལ། །ཉམས་མྱོང་རྟོགས་པ་སྙིང་རྗེ་ཆེ། །ཤར་ཡང་ཡོན་ཏན་མ་རྫོགས་སྣང་། །དེ་བས་ཀྱང་
ནི་ཤས་ཆུང་བ། །ཉམས་མྱོང་མཐར་ཕྱིན་ཞེན་བྲལ་ཡང་། །སྙིང་རྗེ་མེད་པའང་སྲིད་ཀྱིན་གདའ། །ཉམས་མྱོང་རྒྱུན་ཆད་མེད་གྱུར་ཀྱང་། །རྟོགས་པ་མེད་པའང་སྲིད་ཀྱིན་
གདའ། །སྔོན་སྦྱངས་ཆེ་ཆུང་ཁྱད་པར་ཡིན། །རྟོགས་པའི་ཡེ་ཤེས་ཅི་མ་ཚང་། །ཉམས་མྱོང་རང་ཡང་མེད་པ་འདུག །དད་པ་རྐྱང་པ་ཙམ་ཞིག་ལས། །ཉམས་མྱོང་རྟོགས་པ་
ཅི་སྐྱེ་ཡི། །ཕྱོགས་སུ་བློ་མི་འཇུག་པ་མང་། །ཉམས་མྱོང་རྟོགས་པ་ཅི་སྐྱེ་ལ། །སྨོད་ཅིང་སྤོང་བ་ཤིན་ཏུ་མང༌། །འདིར་མང་སྨྲ་ཡིས་མི་ལང་ངོ་། །མདོར་ན་བློ་རིགས་བསམ་

། མི་ཁྱབ། །ཐད་ཀར་ཐད་ཀའི་བློ་རིགས་དང་། །བསྟུན་ནས་རིམ་གྱིས་འཇུག་པ་ཡི། །ཤིན་ཏུ་རིམ་གྱིས་ལ་སོགས་པ། །ཐ་དད་དཔག་མེད་གསུང་༄༅།
པ་ཡིན། །བདེ་མཆོག་རྩ་རྒྱུད་ལས་ཀྱང་། སེམས་ཅན་སྤྱོད་པ་བསམ་མི་ཁྱབ། །སངས་རྒྱས་རོལ་པ་བསམ་མི་ཁྱབ། །རང་གིས་གཞུང་དང་མ་མཐུན་ཡང༌། །སྨད་ཅིང་སྤང་
བར་མི་བྱ་སྟེ། །ནམ་ཞིག་གཽ་བར་སྨོན་ལམ་ཐོབ། །ཅེས་གསུངས་སོ། །སློབ་དཔོན་འཕགས་པ་ཀླུ་སྒྲུབ་ཀྱི་ཞལ་ནས་ཀྱང་། རྟག་ལྟ་ཅན་རྣམས་དྲང་དོན་དུ། །ཆོས་རྣམས་མེད་
པར་རྒྱལ་བས་གསུངས། །ཆད་ལྟ་ཅན་རྣམས་དྲང་དོན་དུ། །ཆོས་རྣམས་ཡོད་པར་རྒྱལ་བས་གསུངས། །དོན་རྣམས་རྟོགས་ཤིང་ཆགས་མེད་ལ། །ཕྱི་ནང་རྣམ་པར་དབེན་དོན་
བཤད། །ཅེས་གསུངས་སོ། །གཞན་ཡང་བཀའ་ལུང་དུ་མ་ལས། །གླུ་དང་གར་ལ་དགའ་བ་ཡི། །སྲོག་ཆགས་རྣམས་ནི་བསྡུ་བའི་ཕྱིར། །སངས་རྒྱས་གར་མཁན་རོལ་པ་

མཛད། །ཅེས་པ་ལ་སོགས་དུ་མ་གསུངས། །སངས་རྒྱས་བྱ་བ་རྔོན་པ་དང་། །མུ་སྟེགས་ལ་སོགས་སྤྱོད་ཚུལ་གྱིས། །འགྲོ་མང་སོ་སོར་སྡད་པ་ཡི། །ལུང་རིགས་གོང་དུ་སྨོས་
ཟིན་ཏོ། །འདིར་ཡང་བསྐྱར་ཏེ་བཟོད་པར་གསོལ། །དེ་ལྟར་ཡོན་ཏན་སྒྲབ་པའི་ཐབས། །ཡང་རབ་ཤིན་ཏུ་ཡང་རབ་ཀྱི། །རྣམ་ཐར་རྟོགས་པར་མ་གྱུར་ཀྱང་། ཡོན་ཏན་སྒྲབ་
ཐབས་ཐམས་ཅད་ལས། །རྣམ་པར་མི་རྟོག་སྒོམ་བྱེད་པ། །ཡོན་ཏན་ཆེ་ཞིང་མྱུར་བ་ཡི། །ཐབས་ཀྱི་མཐར་ཐུག་ཡིན་པར་གསུངས། །སྤྱིར་ཡང་བསོད་ནམས་གང་ཆེ་དེ། །ཡོན་
ཏན་ཆེ་ཞིང་མྱུར་བར་གསུངས། །མདོ་ལས་ཀྱང༌། གང་གིས་བསྐལ་པ་བྱེ་བ་སྟོང་ཚང་བར། །སེམས་ཅན་ཀུན་ལ་བདེ་བ་བྱིན་པ་ལས། །ལ་ལས་བྱང་ཆུབ་མཆོག་སེམས་
གཅིག་སྐྱེས་པ། །བསོད་ནམས་ཕུང་པོ་དེ་ནི་ཆར་མི་ཕོད། །དེ་བས་ཀྱང་ཆེས་བསོད་ནམས་ཆེ་བ་ནི། །འཇིག་རྟེན་ཁམས་ཀྱི་སེམས་ཅན་གང་སུ་དག །དེ་དག་ཐམས་ཅད་བྱང་སྐྱུ

།ཆུབ་བཀོད་པ་ལས། ། ལ་ལས་ཕུང་པོ་མེད་པའི་ཆོས་མཉན་ནས། །སྐྲག་མེད་དེ་ནི་བསོད་ནམས་ཁྱད་པར་འཕགས། །ཞེས་གསུངས་སོ། །དེ་བས་༄༅།
2
ན་ཇི་ཙམ་དུ་ཟབ་པ། ཞི་བ། འོད་གསལ་བ། སྟོང་པ། སྤྲོས་པ་དང་བྲལ་བ། དམིགས་པ་མེད་པ། མི་རྟོག་པ། རྣམ་པར་མི་རྟོག་པ་ལ་སོགས་པ་ཇི་ཙམ་ཟབ་ཅིང་ཞི་བ་ལ་ཉེ་
་ྨབ་མཐའ་དག་བསོད་ནམས་གོང་ནས་གོང་དུ་ཆེ་བར་གསུངས་སོ། །བསོད་ནམས་གང་ཆེ་བ་དེ་ཡོན་ཏན་ཆེ་ཞིང་སྒྲུབ་ཐག་ཉེ་བར་གསུངས་སོ། །ཟབ་ཅིང་ཞི་བའི་ཕྱོགས་སུ་མི་
འཇུག་ཅིང་སྐལ་བ་དམན་པ་རྣམས་ལ་དངོས་པོ་དང་མཚན་མ་ཅན་ལྷ་ཕྱག་སྐོར་བ་ལ་སོགས་པའི་ཐབས་ཤིན་ཏུ་རྒྱ་ཆེ་བ་ཐུགས་པ་མེད་པ་གསུངས་སོ།། །།བམ་པོ་གསུམ་
པ༑ དེ་ཕྱིར་གཞན་ཕན་ཞེན་མེད་ཀྱི། །སྙིང་རྗེས་ཡོན་ཏན་སྒྲུབ་པའི་ཐབས། །དབང་པོ་མཐོ་དམན་ཁྱད་པར་གྱིས། །ཡོན་ཏན་ཆེ་ཆུང་ཁྱད་པར་དང་། །འགྲུབ་ཐག་ཉེ་རིང་ཁྱད་

པར་ཀུན། །གཅིག་བློར་གཅིག་མི་ཤོང་བའི་ཚོགས། །མཐའ་ཡས་མུ་མེད་ཐུབ་པས་གསུངས། །ཕྱོགས་ཙམ་མཚོན་པ་འདིར་གླེང་ན། །དབང་པོ་མཐོ་དམན་ཁྱད་པར་གྱིས།
ཡང་རབ་མཆོག་ལ་གསང་སྔགས་ཀྱི། །སྒོར་ཞུགས་ཡོན་ཏན་མཆོག་གྱུར་པའི། །མྱུར་བའི་མཐར་ཐུག་དག་ཏུ་གསུངས། །རྒྱུད་སྡེ་བཞི་ཡང་རིམ་པ་བཞིན། །རྣལ་འབྱོར་བླ་ན་
མེད་པའི་རྒྱུད། །ཡོན་ཏན་མཐར་ཐུག་འགྲུབ་ཐག་ཉེ། །དེ་བས་ཀྱང་ནི་མཐར་ཐུག་པ། །རྟོགས་ཐོབ་དུས་མཚུངས་གང་དུ་གླེང༌། །དེ་བས་ཅུང་ཟད་དམན་པ་ལ། །རྟོག་པ་
གོམས་ལ་སྙིང་རྗེ་དང༌། །ཡོན་ཏན་རྩལ་ཤུགས་རིམ་གྱིས་འཆར། །དེ་བས་ཅུང་ཟད་དམན་པ་ལ། །ཉམས་མྱོང་བསྐྱངས་པས་རྟོགས་པ་འཆར། །དེ་བས་དམན་པ་ལས་རྒྱ་
དང་། །དེ་བས་དམན་པ་རྩ་རླུང་དང་། །དེ་བས་དམན་པ་བསྐྱེད་རིམ་དང་། །བཟླས་བརྗོད་མཎྜལ་གཏོར་མ་སོགས། །ཐད་ཀ་ཐད་ཀར་ཡོན་ཏན་འཆར། །དེ་བས་རྣལ་འབྱོར་བླ་རྒྱུ་

།མེད་རྒྱུད། །དབང་པོ་ཡང་རབ་ལམ་ཡིན་པས། །ཡོན་ཏན་མཆོག་གྱུར་འགྲུབ་ཐག་ཉེ། །དེ་བས་དམན་པ་དབང་པོ་འབྲིང་། །རྣལ་འབྱོར་རྒྱུད་ཀྱི་
སྒོར་ཞུགས་རྣམས། །སྔགས་དང་ཕྱག་རྒྱ་ཏིང་ངེ་འཛིན། །འཕྲོ་འདུ་དུ་མས་རྒྱུད་སྦྱངས་ནས། །ཡོན་ཏན་རྫོགས་པར་སྒྲུབ་པ་ཡིན། །གོང་ལས་འགྲུབ་ཐག་ཅུང་ཟད་རིང་། །དེ་
བས་དམན་པ་ཐ་མ་ལ། །བྱ་བའི་རྒྱུད་དང་སྤྱོད་པའི་རྒྱུད། །ཁྲུས་དང་གཙང་སྦྲ་ལ་སོགས་པས། །སྦྱངས་ཏེ་ཡོན་ཏན་སྒྲུབ་པ་ཡིན། །དེ་བས་འགྲུབ་ཐག་ཅུང་ཟད་རིང་། །དེ་
དག་ཡང་རབ་གསང་སྔགས་ལམ། །ཡོན་ཏན་ཆེ་ཆུང་མཐར་ཐུག་ཡིན། །ཤིན་ཏུ་དམན་པ་མཚན་ཉིད་ཀྱི། །ཐེག་པ་ལ་ཡང་གསུམ་བཞི་ཙམ། །ཤིན་ཏུ་དམན་པ་ངན་སོང་གི། །
སྒོ་བཀག་མཐོ་རིས་སྒྲུབ་པའི་ཐབས། །དེ་ལྟག་ཉན་ཐོས་ཐེག་པའི་ལམ། །རང་རྒྱལ་ཐེག་པ་དེ་ལྟག་གོ། །དེ་ལྟག་ཐེག་པ་ཆེན་པོ་སྟེ། །སྔགས་དང་མཚན་ཉིད་ལ་སོགས་པ།

གོང་འོག་ཀུན་གྱི་ཐུན་མོང་བས། །ཐུན་མོང་ཐེག་པ་ཞེས་ཀྱང་གྲགས། །ཕ་རོལ་ཕྱིན་པའི་ཐེག་པ་ཡིན། །བདག་མེད་རྟོགས་པའི་རྣལ་འབྱོར་པས། །ཐམས་ཅད་སྟོང་པར་ཤར་བ་
ཡིས། །ཕྱག་དང་སྐོར་བ་མཎྜལ་སོགས། །ཐུན་མོང་ཁྱད་པར་ཐམས་ཅད་ཀྱི། །བསོད་ནམས་ཚོགས་ཀྱི་བྱ་བྱེད་དག །ཅི་མཛད་ཡེ་ཤེས་ཚོགས་སུ་ཤར། །ཚོགས་གཉིས་ཟུང་དུ་
འབྲེལ་བའི་མིས། །ཡོན་ཏན་ཆེ་མྱུར་གདོན་མི་ཟ། །དེ་ལ་མ་སྙོགས་རྣམས་ཀྱིས་ཀྱང་། །དད་པས་ཀུན་ནས་བསླང་ན་རབ། །དད་པ་མེད་ཀྱང་དགེ་བ་ཡི། །དངོས་པོ་མི་བསླུ་
ཚོད་ཀ་དང་། །ཚོད་ཀའི་ཡོན་ཏན་འཆར་གྱི་འདུག །དད་པ་གཏིང་ནས་མེད་པ་ཡི། །གདོན་གྱིས་ཉེན་ལ་ཏིང་འཛིན་དང༌། །བཟླས་པའི་ཡོན་ཏན་མངོན་སམ་ལྟོས། །དེ་སོགས་
དད་པ་གཏན་མེད་པའི། །དངོས་པོའི་ཡོན་ཏན་མི་བསླུ་བ། །ཟད་མེད་སྣང་ངོ་གཟིགས་དང་ཀྱེ། །ཀུན་སློང་ངན་ཡང་ཡོན་ཏན་ཚོགས། །མི་འགོག་འཆར་བ་མང་པོ་མཐོང་། །✖

། དེ་ཕྱིར་ཀུན་སློང་ངན་ཡང་ནི། །དངོས་པོ་མི་བསླུ་ལ་གཟིགས་ལ། །བསོད་ནམས་ཕེད་ཚད་ཆོད་ཚད་སོགས། །ཡོན་ཏན་ཐད་ཀ་ཐད་ཀར་འབྱུང་།
༄༅།h
ཡོན་ཏན་བསོགས་པས་གཞན་དོན་འགྲུབ། །ཕྱོགས་དེར་ཐུགས་རྩེ་གཏད་པ་ཡི། །ལས་གཞན་ཁྱད་དུ་མ་བསད་མཛོད། །དད་པའི་ཀུན་ནས་བསླང་ན་ལེགས། །ཀུན་སློང་བཟང་
པོའི་དགེ་རྩ་རྣམས། །ཡིད་བཞིན་ནོར་བུ་ཆེན་པོ་ཡིན། །ཡོན་ཏན་ཐུགས་མེད་ཟད་པ་མེད། །ཀུན་སློང་བཟང་པོ་རང་རྒྱུད་ལ། །སྐྱེར་མ་བཏུབ་པའི་རིགས་རྣམས་ཀྱིས། །ཀུན་
སློང་ངན་ཡང་དབང་མེད་པས། །དངོས་པོ་མི་བསླུའི་ཆ་མཐུན་ཙམ། །དེ་ལ་དམིགས་པ་བཏུབ་ཚད་བསགས། །གཡུ་རྡོག་རྙེད་ན་རབ་ཀྱི་མཆོག །མེད་ན་དོ་ལོ་དམ་དུམ་
བསགས། །གསེར་སྦྲམ་རྙེད་ན་རབ་ཀྱི་མཆོག །མེད་ན་བ་བླའི་ཕྱ་ཕྱེད་ཀྱང་། །ཚོད་ཀ་ཚོད་ཀའི་རིན་ཁུགས་སོ། །ཕྱོགས་རེར་ཐུགས་རྩེ་མ་གཏད་པར། །ཕྱོགས་རྣམས་ཀུན་ཏུ་སྐྱུ
4

བྱ་ར་མཛོད། །དེས་ནི་ཐུབ་པའི་དགོངས་པ་རྣམས། །གང་ལ་གང་དགོས་ལོན་ནས་མཆིས། །ཐུབ་པའི་གསུང་རབ་ཐ་དད་ཅིང་། །ཕན་ཚུན་ཚ་རེག་གྲང་རེག་བཞིན། །འགལ་
བ་འདུ་བ་ཟད་མེད་བཞུགས། །སེམས་ཅན་སྤྱོད་པ་ཐ་དད་པས། །ཐད་ཀ་ཐད་ཀར་དགོངས་པ་ཡིན། །གཡུ་རྡོག་སྒྲབ་པར་ནུས་རྣམས་ལ། །དོ་ལོ་རྣམ་པར་བཅད་ནས་ནི།
གཡུ་རྡོག་བསྔགས་པ་འབའ་ཞིག་གསུངས། །གཡུ་རྡོག་བསྒྲབ་པར་མི་ནུས་ལ། །དེ་ཙམ་དེ་ལས་མི་བཏུབ་པས། །དོ་ལོའི་བསྔགས་པ་འབའ་ཞིག་གསུངས། །གཏན་མེད་པ་.Iglve.kolirts
lbar
བས་དེ་དྲག་ཕྱིར། །མདོ་ལས། ཡིད་ནི་རབ་ཏུ་འཁྲུགས་པ་ཡིས། །བྱས་པ་དང་ནི་བསགས་པ་དག །ཐམས་ཅད་མི་དགེའི་ལས་སུ་འགྱུར། །ཡིད་ནི་རབ་ཏུ་དང་བ་ཡིས། )
བྱས་པ་དང་ནི་བསགས་པ་དག །ཐམས་ཅད་དགེ་བའི་ལས་སུ་འགྱུར། །ཞེས་གསུངས་པ་དང་། སློབ་དཔོན་འཕགས་པ་ཀླུ་སྒྲུབ་ཀྱི་ཞལ་ནས་ཀྱང་། འདོད་ཆགས་ཞེ་སྡང་གཏི་༔

།མུག་གསུམ། །དེས་བསྐྱེད་ལས་ནི་མི་དགེའི་ལས། །མ་ཆགས་མི་སྡང་མ་རྨོངས་གསུམ། །དེས་བསྐྱེད་ལས་ནི་དགེ་བའི་ལས། །ཞེས་གསུངས་
༄༅།ཟ
པ་ལ་སོགས་པ་སྟེ། དེ་ནི་གཡུ་རྡོག་སྒྲབ་པར་ནུས་པ་རྣམས་ཀྱི་བསྔགས་པ་བརྗོད་པ་ཡིན་ཏེ། འདུ་ཤེས་གཙོ་བ་འབའ་ཞིག་ལ་དགོངས་པ་ཡིན་ནོ། །གཡུ་རྡོག་བསྒྲབ་པར་མི་ནུས་
ངེས་པ་རྣམས་ལ་དོ་ལོའི་བསྔགས་པ་བརྗོད་པ་སྟེ། འདུ་ཤེས་བསྒྲབ་པར་མི་ནུས་ངེས་པ་རྣམས་ལ་དངོས་པོ་མི་བསླུ་ཙམ་ལ་དགོངས་པའི་ལུང་ཡང་ཟད་པར་མེད་པ་བཞུགས་སོ། །
ཚ་རེག་གྲང་རེག་བཞིན་དུ་འགལ་བར་འདུ་ངེས་པའི་ལུང་། འདོད་ཆགས་ཅན་རྣམས་མི་སྡུག་པ་བསྒོམ་པ་ལ་སློབ་པ་སྟེ། བྱམས་པ་སྒོམ་པ་དང་ཚ་རེག་གྲང་རེག་བཞིན་ཏུ་འགལ་
བ་འདུའོ། །ཞེ་སྡང་ཅན་ལ་བྱམས་པ་སྒོམ་པ་ཡང་དེ་དང་འདྲའོ། །དེ་བས་ན་དགོངས་གཞི་བསམ་གྱིས་མི་ཁྱབ་པས། བློ་རྩེ་ཕྱོགས་གཅིག་ལ་མ་འཐས་པར་མཛོད་ཅིག །དེ་ཕྱིར་༔
ཐྭ

གཞན་དོན་བྱེད་པ་ལ། །གང་ཟག་དབང་པོ་མཐོ་དམན་གྱིས། །ཡོན་ཏན་འགྲུབ་ཐག་ཉེ་རིང་དང༌། །ཆེ་ཆུང་སྒྲབ་ཐབས་བསམ་མི་ཁྱབ། །ཐད་སོ་ཐད་སོ་ལ་དགོངས་ནས།
ཐམས་ཅད་མཁྱེན་པས་གསུངས་པའི་ཕྱིར། །གང་ལ་གང་བབ་ཐད་སོར་འབད། །བསོད་ནམས་ཆེ་ཆུང་ནང་འདོམ་ཚེ། །ཆུང་ངུ་སྤངས་ལ་ཆེ་ལ་འབད། །གཡུ་རྡོག་དོ་ལོ་ནང་
འདོམ་ཚེ། །དོ་ལོ་སྤོངས་ལ་གཡུ་ལ་གདམ། །གཡུ་རྡོག་མེད་ཚེ་དོ་ལོའང་མཆོག །ཡོན་ཏན་ཚོད་ཀ་ཚོད་ཀ་འབྱུང་། །ཡོན་ཏན་ཆེ་ཆུང་མགྱོགས་བུལ་རྣམས། །བསོད་ནམས་
ཚོགས་ཀྱི་རླབས་ཀ་དང་། །གནད་དུ་ཕོག་མ་ཕོག་ལས་བྱུང་། །ཡོན་ཏན་མཐའ་དག་མ་ལུས་པ། །བསོད་ནམས་ཚོགས་ལས་བྱུང་བ་ཡིན། །ཡེ་ཤེས་ཚོགས་ཀྱི་རླན་མེད་
པའི། །བསོད་ནམས་རྐྱང་པ་མི་འཕེལ་ཞིང་། །ཚིག་པའམ་རུལ་བས་ཟད་གྱུར་ནས། །ཐ་མར་བརྒྱུད་ཅིང་སྡུག་བསྔལ་བར། །བྱེད་ཅིང་ཡོན་ཏན་གཏན་ནས་སུ། །བརླགས་པར་༔

།བྱེད་ཀྱང་སྲིད་པ་ཡིན། །ཡེ་ཤེས་ཚོགས་ཀྱི་རླན་ཚང་བས། །ཁྱབ་པའི་བསོད་ནམས་གང་བསགས་རྣམས། །ཟད་པར་མི་འགྱུར་སྟོང་ཉིད་ཀྱི། ། གོ་
ཕྱེ་སླར་ཞིང་ཡར་ཡར་འཕེལ། །རླན་གྱིས་བསྐྱེད་པའི་མྱུ་གུ་བཞིན། །སྟོང་པ་ཉིད་ལ་ཟད་མེད་འགྱུར། །ཅི་བསགས་སྟོང་པར་ཤེས་པ་ཡིས། །ཡོན་ཏན་འཛད་པ་མི་སྲིད་དོ། །
ལུང་ལས་ཀྱང་། སྲ་ཞིང་བརྟན་ལ་ཁོང་སྟོང་མེད། །བསྲེག་མེད་གཅད་དུ་མེད་པ་དང༌། །གཞིག་ཅིང་གཞོམ་པར་མི་ནུས་པས། །སྟོང་ཉིད་རྡོ་རྗེར་བརྗོད་པ་ཡིན། ཞེས་
གསུངས་སོ། །ཡེ་ཤེས་ཚོགས་ཀྱིས་མ་ཁྱབ་ན། །དངོས་འཛིན་འདུས་བྱས་མི་རྟག་ཕྱིར། །ཡོན་ཏན་ཕུན་ཚོགས་ཐོབ་གྱུར་ཀྱང་། །ནམ་བརྡབས་ཆ་མེད་བརྡབས་ཤིང་བརླག
ཚོགས་གཉིས་ངོ་བོ་གང་ཞེ་ན། །ལག་ཏུ་ལེན་པ་བསོད་ནམས་ཚོགས། །རང་བཞིན་ཤེས་པ་ཡེ་ཤེས་ཚོགས། །ལག་ཏུ་ལེན་པ་ཐབས་ཡིན་ལ། །རང་བཞིན་ཤེས་པ་ཤེས་རབ་

ཡིན། །གང་དང་གང་སྤྱད་མ་ལུས་པ། །གཉིས་མེད་སྟོང་པར་ཤར་བ་ཡིས། །མི་ཟད་འཕེལ་བ་དེ་ཙུག་ལགས། །ཉམས་ལེན་ཐབས་ཡིན་ཤེས་རབ་ཡིན། །བསོད་ནམས་
ཚོགས་དང་ཡེ་ཤེས་ཚོགས། །གཅིག་ལ་གཉིས་སུ་མི་ཕྱེད་པས། །དབྱེར་མི་ཕྱེད་ཅེས་བྱ་བ་འམ། །གཉིས་སུ་མེད་པར་ཐ་སྙད་བཏགས། །ཟུང་དུ་འཇུག་ཅེས་བྱ་བའམ། །ཟུང་
འབྲེལ་ཞེས་ཀྱང་དེ་ལ་བརྗོད། །ཚོགས་གཉིས་ཟུང་དུ་འབྲེལ་བ་འདིས། །ཡོན་ཏན་མཐའ་དག་སྡུད་ཅིང་སྤེལ། །ཡོན་ཏན་ཡོད་པས་གཞན་ཕན་འགྲུབ། །དེ་ཕྱིར་སྒྲུབ་པར་ནུས་pziey.2alkcs.ig
རྣམས་ལ། །སྙིང་རྗེའི་ས་བོན་མ་ཚིག་པ། །སྟོང་པ་ཉིད་ཀྱི་རླན་གྱིས་བསྐྱེད། ། ལྷ་ཕྱག་སྐོར་བ་ལ་སོགས་པ། །སྣ་ཚོགས་ཆུ་ལུད་ཡུར་ཁུགས་ཀྱིས། །ཡོན་ཏན་སྨིན་ཅིང་འཕེལ་.
བར་བྱེད། །དེ་ལྟར་སྒྲུབ་པར་མ་ནུས་པའི། །ཐ་ཤལ་རྣམས་ཀྱིས་གང་འཛོམ་དུ། །ཕེད་ཚད་ཆོད་ཚད་ཚོགས་བསགས་པ། །གོང་དུ་གླེང་བ་དེ་ལ་བསྡུ། །ཐུབ་དབང་སྲས་བཅས་༔

༄༅། ། ཡོན་ཏན་ཚོགས། །མ་ལུས་སྙིང་རྗེའི་རྒྱུ་ལས་བྱུང་། །དེ་ཕྱིར་སྙིང་རྗེས་ཀུན་བསླངས་ནས། །ལྷ་ཕྱག་བསྐོར་བ་ལ་སོགས་པ། །སྣ་ཚོགས་ཐབས་ཀྱི་
ཚུལ་སྒོ་ནས། །ཡོན་ཏན་དཔག་མེད་བསྒྲུབ་པར་བྱ། །ཡོན་ཏན་འཆུག་མེད་འཆར་བའི་ཐབས། །ལྷ་ཕྱག་སྐོར་བ་ལ་སོགས་པ། །རླབས་ཆེན་རླབས་ཆུང་གང་བསགས་ཀྱང་།
ཚོད་ཀ་ཚོད་ཀ་འཆུག་མེད་པར། །ཡོན་ཏན་འཆར་བ་ཆོས་ཉིད་ཡིན། །བསོད་ནམས་ཆེ་ཆུང་ཁྱད་པར་དང་། །གནད་དུ་ཕོག་དང་མ་ཕོག་པའི། །ཁྱད་ཀྱིས་ཡོན་ཏན་མགྱོགས་
བུལ་དང་། །ཆེ་ཆུང་ཁྱད་པར་བསམ་ཡས་ཤིང༌། །མགྱོགས་བུལ་ཆེ་དང་ཆུང་ཡང་རུང་། །འཁྲུགས་ཀྱང་གོ་རིམ་མ་བགྱིས་པར། ། ཁ་བློར་གང་ཉེ་གླེང་ལགས་སོ། །ཤིན་ཏུ་
ཀུན་སློང་ངན་པ་ནི། །སྡང་བའི་སེམས་ཀྱིས་སངས་རྒྱས་དང་། །བྱང་ཆུབ་སེམས་དཔའི་གཟུགས་བརྙན་ཚོགས། །ལྡེར་སོ་ལུགས་མ་རི་མོ་སོགས། །རིས་སུ་བྲིས་དང་ལུགས་

སུ་བླུག །འབུར་དུ་དོད་པའི་རྟེན་རྣམས་ལ། །གཞིག་ཅིང་གཞོམ་དང་བརླག་བྱ་བའི། །བསམ་པ་ངན་པས་ཀུན་བསླངས་ནས། །བཤིག་བཅོམ་བརླག་པར་བྱས་གྱུར་ཀྱང་།
དེའི་རྣམ་སྨིན་མྱོང་མོད་ཀྱི། །ཐོག་མར་ཅེར་གྱིས་མཐོང་བ་ཡི། །སྐྱེས་བུ་བྱེད་པའི་འབྲས་བུ་དེ། །མི་བསླུ་བ་ཡི་ཡོན་ཏན་གྱིས། །ནམ་ཞིག་སྡུག་བསྔལ་མཐར་ཕྱུང་སྟེ། །མྱ་
ངན་འདས་པར་ལུང་བསྟན་པའི། །མདོ་སྡེ་མང་པོར་གཟིགས་རྟོག་མཛོད། །གཞན་ཡང་ཀུན་སློང་ངན་གྱུར་ཀྱང༌། །སྐྱེས་བུ་བྱེད་པའི་འབྲས་བུ་ཡི། །ཡོན་ཏན་མི་བསླུ་འཆར་
བའི་ལུང་། །སྟོང་ཉིད་ལྟ་བ་ཟབ་མོ་ལ། །གཤེ་ཞིང་སྨོད་པའི་རྣམ་སྨིན་གྱིས། །མནར་མེད་དམྱལ་བར་ལྟུང་མོད་ཀྱི། །གཤེ་ཞིང་སྨད་བྱ་དམིགས་པའི་ཡུལ། །སྟོང་ཉིད་རྣ་བར་
གྲགས་ཙམ་གྱིས། །སྐྱེས་བུ་བྱེད་པ་མ་བསླུས་པས། །དམྱལ་བ་ནས་ཐོན་དགའ་ལྡན་གྱི། །ལྷར་སྐྱེས་བྱམས་པས་ལུང་བསྟན་ཐོབ། །དེ་སོགས་ཀུན་སློང་ངན་གྱུར་ཀྱང་།

༄༅། །དངོས་པོ་མི་བསླུ་ཡོན་ཏན་ཚོགས། །ཤར་བའི་ལོ་རྒྱུས་མང་པོ་བཞུགས། །བྱང་ཆུབ་སེམས་དཔའི་རིགས་རྣམས་ལ། །ཆགས་པའི་སེམས་ཀྱིས་
བལྟས་གྱུར་ཀྱང་། །བལྟས་པའི་སྐད་ཅིག་དེ་ཉིད་ལ། །སྡིག་སྒྲིབ་དཔག་མེད་ཟད་གྱུར་ནས། །ཡོན་ཏན་གདུལ་བྱར་གྱུར་པའི་ལུང་། །ཕལ་པོ་ཆེ་ཡི་མདོ་སོགས་གཟིགས། །དེ་
ཟླ་ལྟར་ཤིན་ཏུ་ཡུལ་བཟང་ལ། །གནོད་པ་བྱས་པའི་རྣམ་སྨིན་ཡང་། །ཤིན་ཏུ་ལྕི་ཞིང་ཁམ་ཆེ་མོད། །གནོད་ཕྱིར་ཡུལ་དེ་མཐོང་ཙམ་གྱིས། །ཡོན་ཏན་སྐྱེས་བུ་བྱེད་པ་ཡི། །འབྲས་
བུ་མི་བསླུའི་ལུང་རྣམས་གཟིགས། །སློབ་དཔོན་ཞི་བ་ལྷའི་ཞལ་ནས་ཀྱང་། གང་ལ་སེམས་ཀྱི་དམ་པ་རིན་ཆེན་དེ། །སྐྱེས་པ་དེ་ཡི་སྐུ་ལ་ཕྱག་འཚལ་ཞིང་། །གང་ལ་གནོད་པ་
བྱེད་ཀྱང་བདེ་འབྲེལ་བ། །བདེ་བའི་འབྱུང་གནས་དེ་ལ་སྐྱབས་སུ་མཆི། །ཞེས་གསུངས་སོ། །དེ་སོགས་བསམ་པ་ངན་གྱུར་ཀྱང་། །ཡོན་ཏན་བསླུ་བ་མེད་པའི་ལུང་། །ཟད་མེད་བྷཱུ

བཞུགས་ཏེ་ཁོ་བོ་ཡིས། །བློ་ལ་ཟིན་ཚོད་ཐར་ཐོར་ཙམ། །གླེང་བར་ཟད་མོད་མདོ་ཀུན་གཟིགས། །གཞན་ཡང་ཀུན་སློང་ངན་པའི་སེམས། །གཏན་མེད་ཀུན་སློང་བཟང་སེམས་
ཀྱང་། །གཏན་མེད་དགའ་ལ་རེ་ཙམ་དུ། །ཐལ་མོ་གཅིག་ཙམ་སྦྱར་བའམ། །ལྷ་ཕྱག་གཅིག་ཙམ་འཚལ་བའམ། །བསྐོར་བ་གཅིག་ཙམ་བྱས་པའམ། །མེ་ཏོག་གཅིག་ཙམ་
འཐོར་བའམ། །རྡེའུ་གཙང་གཅིག་ཙམ་ཕུལ་བ་འམ། །ཕྱོགས་སུ་མགོ་དུད་ཙམ་བྱས་དང༌། །ཕྱག་སོགས་གུས་པའི་རྣམ་འགྱུར་རྣམས། །ཀུན་སློང་བཟང་ངན་གང་མེད་
ཀྱང་། །དེ་ཡི་ཡོན་ཏན་ནམ་ཕུགས་སུ། །འཐོབ་ཅིང་སྡུག་བསྔལ་མཐར་ཕྱུང་ནས། །མྱ་ངན་འདས་པར་ལུང་བསྟན་པ། །མདོ་སྡེ་དུ་མར་མངོན་སུམ་གཟིགས། །ཀུན་སློང་
བཟང་ངན་གང་ཡང་མེད། །ཁ་ཀྱལ་ཙམ་དུ་སངས་རྒྱས་ལ། །ཕྱག་འཚལ་ལོ་ཞེས་ལན་གཅིག་ཙམ། །ངག་ཏུ་སྟོན་པའི་ཡོན་ཏན་གྱིས། །གསུང་གི་ཕྲིན་ལས་དོན་ཡོད་ཕྱིར། །

། སྡིག་སྒྲིབ་དཔག་མེད་ཟད་གྱུར་ནས། །འཁོར་བའི་སྡུག་བསྔལ་མཐར་བྱས་ཏེ། །མྱ་ངན་འདས་ཞེས་ལུང་བསྟན་པའི། །གསང་བ་བསམ་གྱིས་མི་༄༅།A
ཁྱབ་པའི། །མདོ་སོགས་དུ་མར་གཟིགས་མཛོད་དང་། །ཀུན་སློང་བཟང་ངན་གཉིས་ཀ་མེད། །ལུང་མ་བསྟན་གྱི་མུ་ཅོར་དང་། །དགའ་མེད་གཏད་མེད་ཙམ་དུ་ཡང་། །ལུས་
ངག་གུས་གུས་འདྲ་བ་ཡི། །རྣམ་འགྱུར་ཡོན་ཏན་མི་བསླུ་བ། །རྒྱལ་བའི་ཡུམ་ལ་སོགས་པ་ཡི། །ལུང་ཆོས་ཟད་པ་མེད་པ་བཞུགས། །ཀུན་སློང་ངན་པ་དངོས་ཙམ་གྱིས། །
འབྲས་བུ་འཆར་བར་མི་ཐང་སྟེ། །འཆར་བར་ཐུབ་པས་གསལ་པོར་གསུངས། །ཀུན་སློང་ངན་པའི་ཡོན་ཏན་ཡང་། །ངེས་པར་འཆར་ཞིང་མི་བསླུ་ན། །དད་པ་ཅན་གྱི་བསམ་
བཟང་གིས། །ལྷ་ཕྱག་སྐོར་བ་ལ་སོགས་པ། །ལུས་ངག་བྱ་བ་ཐམས་ཅད་ཀྱིས། །གུས་པའི་རྣམ་འགྱུར་གང་བྱས་པའི། །འབྲས་བུ་ཡོན་ཏན་ཅི་སྟེ་བསླུ། །དེ་ཕྱིར་ཡོན་ཏན་སྒྲུབ་

པའི་ཐབས། །སྒོ་གསུམ་རྣམ་འགྱུར་ཐུག་པ་མེད། །གང་ལྟར་སྤྱད་ཀྱང་དང་རེ་སྤྲོ། །ཨེ་མ་ངོ་མཚར་རྨད་ཀྱི་ཆོས། །ཡོན་ཏན་སྒྲུབ་ཐབས་བསམ་མི་ཁྱབ། །སངས་རྒྱས་བསྟན་
པ་གནས་གྱུར་ན། །དགེ་བའི་ཡུལ་དང་ནམ་ཡང་འཕྲད། །དགེ་བའི་ཡུལ་དང་འཕྲད་གྱུར་ན། །ཀུན་སློང་བཟང་རུང་ངན་ཡང་རུང་། །ཇི་ལྟར་སྤྱད་ཀྱང་ཡོན་ཏན་འགྲུབ། །རིན་
ཆེན་གླིང་དུ་རྟོལ་ཙ་ན། །ལག་ཏུ་ཅི་བླངས་རིན་པོ་ཆེ། །ཆེ་ལོན་ཆུང་ལོན་སོ་སོར་འཚེངས། །དགེ་གཞན་གཅིག་ཀྱང་མ་གྲུབ་མོད། །ལྷ་ཕྱག་འཚལ་བའི་ཕན་ཡོན་གཟིགས།
ལྷ་ཕྱག་གཅིག་པོ་ཨ་ཅང་ཆེ། །ཐལ་མོ་སྦྱར་ཙམ་ཐལ་མོ་ནི། ། ཡ་གྱལ་མགོ་དུད་ཕྱོགས་རེས་ཀྱང་། །སོ་སོར་ཡོན་ཏན་འགྲུབ་འགྱུར་ན། ། ལྷ་ཕྱག་གཤའ་མ་ལྟ་ཅི་སྨོས། །དེ་
བཞིན་སྐོར་བ་གཅིག་ཙམ་དང་། །སྤོས་རེང་གཅིག་དང་མར་མེ་གཅིག །མེ་ཏོག་གཅིག་ཙམ་ཆུ་ཕོར་གང་། །ཞལ་ཟས་གཅིག་དང་སིལ་སྙན་གཅིག །བཞུགས་གདན་གཅིག་༔

།དང་ཁྲི་གཅིག་དང་། །ཕྲེང་བ་གཅིག་དང་བ་དན་གཅིག ། གདུགས་དང་རྒྱལ་མཚན་བླ་རེ་དང་། །ཕན་དང་དར་གྱི་ལྡ་ལྡི་དང༌། །དར་ཕྱར་གདུགས་
གཡོགས་སྣ་ཚོགས་དང༌། །ཕྱེ་མ་ཕུར་མ་རྟ་དང་ནི། །གླང་པོ་ལ་སོགས་བཞོན་པའི་ཚོགས། །ཕྱག་མཁར་གསོལ་ཞལ་ན་བཟའ་དང་། །འཇིག་རྟེན་པ་ལ་གང་མཁོ་བའི། །
དངོས་པོ་ཡིད་འོང་སྣ་ཚོགས་དང་། །མཉམ་ཞིང་གཙང་བའི་མཎྜལ་དང་། །ནས་འབྲས་ལ་སོགས་རེ་ཁ་ཡི། །བཀོད་པ་མཛེས་དགུ་སྣ་ཚོགས་དང་། །ཕྱག་དར་མེ་ཏོག་རྙིང་པ་
འཕྱག །མཆོད་རྟེན་ན་བཟའ་གསོལ་བ་དང་། །ལམ་འཕྲང་འཕྱག་དང་གྲུ་ཟམ་འཛུགས། །དེ་སོགས་ཁོ་བོས་ཁར་མ་ཐོན། །སྤྱན་རས་གཟིགས་ཀྱི་མདོ་ལས་ནི། །ཤིན་ཏུ་ཞིབ་
ཅིང་གསལ་པོར་གསུངས། །ཕྱག་དང་སྐོར་བ་མེ་ཏོག་སོགས། །རེ་རེ་ཙམ་ལས་མ་གྲུབ་ཀྱང་། །རེ་རེའི་ཡོན་ཏན་རླབས་པོ་ཆེ། །ཇི་ཙམ་པ་ཞིག་མདོ་སྡེར་གཟིགས།
4

དབྱངས་བསྟོད་ཅིང་བསྔགས་པའི་ཚིག །སངས་རྒྱས་སངས་རྒྱས་ཞེས་བྱའི་ཚིག །ངག་ཏུ་ཟུར་ཙམ་ཐོན་གྱུར་ཀྱང་། །ཡོན་ཏན་རླབས་ཆེན་འཐོབ་གསུངས་ན། །ཚིག་རྐང་
གཅིག་དང་ཚིག་རྐང་གཉིས། །ཚིག་བཞིར་ལོང་པའི་ཡོན་ཏན་ཚོགས། །ཇི་ཙམ་ཐོབ་པ་མདོ་སྡེར་གཟིགས། །བསྟོད་ཚོགས་མང་པོ་སྨོས་ཅི་དགོས། །གླུ་ཡི་དབྱངས་ལ་བརྒྱུས་
པ་ཡི། །བསྟོད་པའི་ཡོན་ཏན་དེ་བས་འཕགས། །མེ་ཏོག་ཁྱད་པར་བསམ་མི་ཁྱབ། །སྤོས་སྦྱོར་དྲི་སྦྱོར་ཁྱད་པར་ཡང་། །ཐ་དད་ཡོན་ཏན་སོ་སོར་འཆར། །མཆོད་བསྟོད་ལ་
སོགས་དགེ་བའི་ཚོགས། །ཁྱད་པར་སོ་སོར་ཡོན་ཏན་འགྲུབ། །ཆེ་འབྱོར་ཆུང་འབྱོར་ལ་སོགས་པས། །ཐད་སོ་ཐད་སོར་ཡོན་ཏན་ཚོགས། །ཆེ་ཆུང་ཁྱད་པར་སོ་སོར་འཐོབ། །
འདིར་བརྗོད་གླེང་གིས་མ་ལང་བས། །ཡོན་ཏན་སྟོན་པའི་མདོ་རྣམས་གཟིགས། །ཡོན་ཏན་སྒྲབ་ཐབས་ཟད་མེད་པས། །ཡོན་ཏན་སྒྲབ་པ་འདི་བྲོད་མིར། དངོས་སུ་སྤྱད་པའི་

། ཡོན་ཏན་གྱི། །ཆ་ཙམ་འདི་རུ་གླེང་བ་ལགས། །ཡོངས་སུ་བཟུང་མེད་ཕུལ་བ་དང་། དངོས་སུ་སྤྱད་པ་མཐའ་དག་ཀུན། །ཡིད་ཀྱིས་སྤྱད་ཀྱང་༄༅།སྐྱུ
དངོས་དང་ནི། །ཡོན་ཏན་ཁྱད་མེད་འགྲུབ་པར་གསུངས། །སྣ་ཚོགས་སེམས་ཀྱི་སྣང་བ་ལས། །ཕྱི་རོལ་དོན་དུ་ཡོད་མིན་པར། །ལང་ཀར་གཤེགས་པའི་མདོ་སོགས་ལས། །
གསུངས་ཤིང་སྒྲབ་པ་པོ་རྣམས་ཀྱིས། །དངོས་སུ་ཉམས་སུ་མྱོང་ཕྱིར་རོ། །དཔལ་ལྡན་རྩྭ་ལོའི་ཞལ་ནས་ཀྱང་། །རྣལ་འབྱོར་པ་ཡི་ལས་ཀུན་ནི། །བསམ་པ་ཙམ་གྱིས་འགྲུབ་པ་
ཡིན། །ཞེས་པ་ལུང་ནས་བཤད་དོ་གསུངས། །ཡང་དཔལ་ལྡན་རྩྭ་ལོའི་ཞལ་ནས་ཀྱང་། ལུས་ངག་ཡིད་གསུམ་བྱ་བ་དེ། །ཐམས་ཅད་ཡིད་ཀྱིས་བྱེད་པ་ཡིན། །ཞེས་གསུངས་
ཕྱིར་ན་དངོས་དང་ནི། །ཡིད་ལ་ཡོན་ཏན་ཁྱད་པར་ནི། །ཅུང་ཟད་ཡོད་པ་མ་ཡིན་ནོ། །སངས་རྒྱས་ཐོད་པའི་རྒྱུད་ལས་ཀྱང་། །ཤེས་རབ་པདྨའི་ནང་དབུས་སུ། །དཔག་ཚད་བྱེ་

བའི་དཀྱིལ་འཁོར་དབུས། །མཁས་པས་སློབ་མ་དབང་བསྐུར་བྱ། །ཞེས་པ་དང་། ཡང་གསུངས་པ། འདིར་ནི་འགའ་ཞིག་ཡིད་ཀྱིས་ནི། །རྒྱལ་བས་དཀྱིལ་འཁོར་བྱ་བར་
བཞེད། །ཅེས་གསུངས་སོ། །པཎྜི་ཏ་མཁས་པ་ཆེན་པོ་ཨ་བྷྱ་ཀ་རས་ཀྱང་། དཀྱིལ་འཁོར་ཆོ་ག་ལས། དང་པོར་སློབ་མ་ཡོངས་སུ་བཟུང་བ་དང་། ས་བརྟག་པ་དང་། ས་
བླང་བ་དང་། ས་རྐོ་བ་དང་། ས་སྦྱོང་བ་དང་། ས་གཞི་ཡོངས་སུ་བཟུང་བ་ལ་སོགས་པའི་ཆོ་ག་འཁོར་དང་བཅས་པ་དང་། སའི་ལྷ་མོ་ལྷག་པར་གནས་པ་དང་།བུམ་པ་ལྷག་
པར་གནས་པ་དང་། སློབ་མ་ལྷག་པར་གནས་པ་དང་། ལྷ་ལྷག་པར་གནས་པ་ལ་སོགས་སྟ་གོན་གྱི་ཆོ་ག་འཁོར་དང་བཅས་པ་དང་། ཐིག་གདབ་པ་དང་། མཚོན་འགྱེད་པ་ལ་
སོགས་པ་དཀྱིལ་འཁོར་ཉེ་བར་སྒྲུབ་པའི་ཆོ་ག་འཁོར་དང་བཅས་པ་དང་། སྒོ་འབྱེད་པ་ལ་སོགས་པ་ཕྲེང་བའི་དབང་འཁོར་དང་བཅས་པ་དང་། ཆུའི་དབང་ལ་སོགས་པ་རིག་པའི་སྒྱུ

།དབང་རྣམ་པ་ལྔ་འཁོར་དང་བཅས་པ་རྡོ་རྗེ་སློབ་དཔོན་གྱི་དབང་མཐར་ཕྱིན་པ་ལ་སོགས་ཏེ། བུམ་པའི་དབང་འཁོར་དང་བཅས་པ་དང་། གསུང་བའི་༄༅།
དབང་དང་། ཤེས་རབ་ཀྱི་དབང་དང་། དབང་བཞི་པ་འཁོར་དང་བཅས་པ་དང་། རིག་པ་བརྟུལ་ཞུགས་དང་། རྡོ་རྗེ་བརྟུལ་ཞུགས་དང་། སྤྱོད་པའི་བརྟུལ་ཞུགས་ལ་སོགས་པ་
དབུགས་དབྱུང་བའི་བར་དང་། ཚོགས་ཀྱི་འཁོར་ལོ་དང་། ཞི་བའི་སྦྱིན་སྲེག་དང་། དཀྱིལ་འཁོར་ཉེ་བར་བསྡུ་བ་འཁོར་དང་བཅས་པ་མ་ལུས་པ་ཐམས་ཅད་ཡིད་ཀྱིས་བྱས་པ་ཁོ་
ནས་འབྲས་བུ་དང་ལྡན་ནོ། །ཞེས་གསུངས་པས། །ཆོ་ག་ཕྲ་མོ་གཅིག་ཀྱང་དངོས་སུ་བྱ་མི་དགོས་ཏེ། དངོས་སུ་བྱས་པ་དང༌། ཡིད་ཀྱིས་བྱས་པ་གཉིས་ལ་འབྲས་
བུའམ། ཡོན་ཏན་ལ་ཁྱད་པར་རྩྭ་མཆོག་ཙམ་ཡང་མེད་པར་ཤིན་ཏུ་ཞིབ་པར་གསུངས་སོ། །དེ་ཕྱིར་ཡོན་ཏན་བསྒྲུབ་པའི་ཐབས། །དངོས་དང་ཡིད་ལ་ཁྱད་མེད་པས། །རང་གི་

བློ་སྣ་གང་ཞུགས་སུ། །དངོས་ལ་སྤྲོ་ན་དངོས་སུ་བྱ། །ཡིད་ལ་སྤྲོ་ན་ཡིད་ཀྱིས་བྱ། །གཉིས་ཀྱིས་སྤྲོ་ན་གཉིས་ཀྱིས་བྱ། །གསུམ་ཀས་སྤྲོ་ན་གསུམ་ཀས་བྱ། །གང་ལྟར་སྤྱད་
ཀྱང་ཡོན་ཏན་ཚོགས། །ཁྱད་མེད་འཆུག་པ་མེད་པར་འགྲུབ། །གདུགས་ཕུལ་སུས་ཀྱང་མི་ནོན་སོགས། །ཡོན་ཏན་རྣམ་གྲངས་མང་པོ་གསུངས། །དེ་བཞིན་གདུགས་ཀྱི་ཡུ་བ་
།རྒྱན་གྱི་བྱེ་བྲག་མང་པོ་ཙམ། །གང་དང་གང་བཏགས་དེ་དང་དེའི། །ཡོན་ཏན་ཐད་སོ་ཐད་སོར་གསུངས། །དེ་བཞིན་བ་དན་བླ་རེ་དང༌། །དྲིལ་བུ་རས་འཕན་རྒྱལ་མཚན་
སོགས། །གང་བཏགས་དེ་ཡི་ཡོན་ཏན་གསུངས། །འདིར་མང་སྨྲ་ཡིས་མ་ལང་བས། །མདོ་སྡེ་དུ་མར་ཞིབ་ཏུ་གཟིགས། །གཞན་ཡང་ཆོས་སྤྱོད་ཐམས་ཅད་ཀྱི་རྒྱལ་པོ་མན་ངག་
གི་རྒྱུད་ཐམས་ཅད་རྟོགས་པ་ལས་ཀྱང་། ཕྱག་དང་སྐོར་བ་དང་མཆོད་པ་དང་། ཡི་གེ་འདྲི་བ་དང་། སྦྱིན་པ་དང་། ཆོས་ཉན་པ་དང་། ཆོས་འཆད་པ་དང་། ཚིག་བློ་ལ་འཛིན་

། པ་དང་། ཡི་གེའི་ཚོགས་ཀློག་པ་དང་། ཁ་ཏོན་བྱེད་པ་དང་། དེའི་དོན་ལ་བསམ་མནོ་བྱེད་པ་དང་། སྔགས་ཀྱི་བཟླས་བརྗོད་བྱེད་པ་དང༌། ཞི་
n
གནས་ལ་སོགས་པ་སེམས་རྩེ་གཅིག་ཏུ་བསྒོམ་པ་ལ་སོགས་པ། ཆོས་ཀྱི་ཁྱད་པར་གང་དང་གང་བྱས་པ་དེ་དང་དེ་ཉིད་རྐྱང་པ་རེ་རེ་མཐར་བསྐྱལ་བས་ཀྱང་ཡོན་ཏན་མཐར་ཕྱིན་པས་
ལུས་འདི་ཉིད་མ་བཞག་པར་གྲོང་ཁྱེར་བ་ཐམས་ཅད་ཀྱིས་ཚོར་བར་མངོན་སུམ་དུ་རོལ་མོའི་སྒྲ་ལ་སོགས་པ་སྣ་ཚོགས་ཀྱིས་མཁའ་སྤྱོད་དུ་སྤྱན་དྲངས་ནས་དེ་ནས་འཇིག་རྟེན་གྱི་
ཁམས་ཐམས་ཅད་དུ་བྱང་ཆུབ་སེམས་དཔའི་སྤྱད་པ་སྤྱོད་པ་དང་། ལ་ལ་ནི་ཕུང་པོ་ལྷག་མ་མེད་པའི་དབྱིངས་སུ་ཡོངས་སུ་མྱ་ངན་ལས་འདས་པ་ཤ་སྟག་གསུངས་སོ། །དགེ་
བའམ་ཡོན་ཏན་གྱི་ཆོས་གཞན་གང་ཡང་མ་བྱས་པར་སྐྱོན་དང་བྲལ་བའི་ལྷ་ཕྱག་ཤ་སྟག་གིས་སོ། །དེ་བཞིན་དུ་སྐྱོན་དང་བྲལ་བའི་སྐོར་བ་ཤ་སྟག་དང་། མཆོད་པ་དང་། ཡི་གེ་༔

ཀློག་པ་དང་། ཁ་ཏོན་དང་། བཟླས་བརྗོད་ལ་སོགས་པ་རྐྱང་པ་རེ་རེས་ཏེ་ཆོས་སྤྱོད་ཐམས་ཅད་དེས་འགྲེ་བར་མངོན་ནོ། །གཞན་ཡང་རྣ་བས་ཐོས་པ་ལ། །གཞན་དག་ཅི་ཡང་མི་
ཤེས་པའི། །ར་རྫི་བླུན་པོ་ཞིག་གིས་ནི། ། ཨོཾ་མ་ཎི་པདྨེ་ཧཱུཾ། ཞེས་པའི་སྙིང་པོ་ཤ་སྟག་ལ། །མི་ཚེར་བསྐྱལ་བའི་ཡོན་ཏན་གྱིས། །རོ་ཡི་སྨད་ལ་འཇའ་ཚོན་བྱུང༌། །མཁའ་སྤྱོད་
གནས་སུ་ཐིམ་པར་མཐོང་། །ཕྱིས་ནས་རོ་དེའི་ཐོད་པ་ཡི། །མཐའ་ལ་ཡི་གེ་དྲུག་པའི་སྔགས། །རང་བྱུང་དག་ཏུ་འཁོར་བ་བྱུང༌། །བཤེས་གཉེན་དམ་པས་མཆོད་གནས་
བྱས། །གཞན་ཡང་གནས་བརྟན་ཚུལ་ཁྲིམས་སྐྱབས། །ཞེས་བྱའི་བཙུན་པ་གཅིག་གིས་ནི། །མཛེས་ཁྱེར་ཁོ་ཐག་ཆོད་པ་ཡིས། །འཇིག་རྟེན་ཕྱི་མའི་དོན་དུ་ནི། །འཇམ་དཔལ་
མཚན་བརྗོད་འབའ་ཞིག་བཏོན། །དེ་ཡི་ཕན་ཡོན་མངོན་སུམ་དུ། །རང་གི་མཛེ་སོས་གཞན་དག་ཀྱང་། མཛེ་སོགས་ནད་པའི་སྔས་ཁ་རུ། །ཕྱིན་ནས་མཚན་བརྗོད་དབུ་བཙུགས་༔

།ནས། །བཏོན་པ་ཙམ་གྱིས་ནད་པ་ཀུན། །མངོན་སུམ་ཚད་མར་མང་པོ་སོས། །ཐུན་མོང་ཐེག་པའི་སྒོར་ཞུགས་པའི། །ཡོན་ཏན་མི་བསླ་དེ་འདྲ་༄༅།ཀླི
ན༑ །ཁྱད་པར་ལམ་ལ་ཞུགས་པ་ཡི། །ཡོན་ཏན་ཆེ་ཞིང་མྱུར་བ་ནི། །ཐུན་མོང་ལམ་གྱི་ཡོན་ཏན་བས། །ཤིན་ཏུ་ཁྱད་པར་འཕགས་པ་སྟེ། །ཐུན་མོང་དག་ལས་བརྒྱ་ཡི་ཆ།
སྟོང་གི་ཆ་དང་བྱེ་བའི་ཆ། །བྱེ་བ་དཔག་མེད་བགྲང་བ་ལས། །འདས་པའི་ཆར་ཡང་མི་ཕོད་ཅིང་། །དཔེར་ཡང་མི་ཕོད་རྒྱུར་མི་ཕོད། །ངེས་པའི་ལུང་ལས་གསུངས་སོ་སྐད།
ཁྱད་པར་དེ་ཙམ་ཤིན་ཏུ་གཤའ། །དཔག་མེད་བསྐལ་པར་ཚོགས་བསགས་པའི། །མཐོན་པོ་རྣམས་ལ་གསུངས་ཕྱིར་རོ། །གསང་སྔགས་ཐེག་པའི་ཁྱད་པར་ཡང་། །གང་དུ་ཞིབ་
མོར་གླེང་མོད་ཀྱི། །གཅེས་པའི་དོན་ལ་བསྐྱར་བ་བཞིན། །འདིར་ཡང་བཟློས་ཤིང་བསྐྱར་ནས་སུ། །ཟར་ཟུར་གླེང་ངོ་མ་བཀྱོན་ཅིག །དབང་པོ་མཐོ་དམན་བྱེ་བྲག་གིས། །ཀྲི་

ཡའི་སྒོར་ཞུགས་ཁྲུས་དང་ནི། །གཙང་སྦྲ་ཟས་སྐོམ་དཀའ་ཐུབ་དང་། ལྷ་ཡི་འཕྲོ་འདུ་བཟླས་བརྗོད་སོགས། །རེ་རེའི་ཡོན་ཏན་ཁྱད་དུ་འཕགས། །མངོན་སུམ་གྲུབ་པ་རྣམས་ལ་
ལྟོས། །དེ་བས་ཡོན་ཏན་ཁྱད་འཕགས་ཤིང་། །ཆེ་ཞིང་མྱུར་བ་སྤྱོད་པའི་རྒྱུད། །དེ་བས་ཀྱང་ནི་ཆེས་མྱུར་བ། །རྣལ་འབྱོར་རྒྱུད་ཀྱི་སྤྱོད་ཚུལ་ཡིན། །དེ་བས་ཀྱང་ནི་ཁྱད་
འཕགས་ཤིང་། །ཆེས་མྱུར་མཐར་ཐུག་བླ་མེད་རྒྱུད། །བླ་མེད་རྒྱུད་ཀྱི་ཁྱད་པར་ཡང་། །བསྐྱེད་རིམ་འཕྲོ་འདུ་བཟླས་བརྗོད་ཀྱི། །ཡོན་ཏན་བསླུ་མེད་འབྲས་བུ་ལྟོས། །དེ་བས་
ཁྱད་འཕགས་གསང་དབང་གི། །རྩ་རླུང་ཐིག་ལེ་ནཱ་ད་ཡིས། །བདེ་གསལ་མི་རྟོག་མ་ཤར་ཞིང་། །བདག་བྱིན་རློབ་པར་མ་གྱུར་ཀྱང༌། །བརྩོན་འགྲུས་རྐྱང་པའི་ཡོན་ཏན་
ཚོགས། །སྔར་བཤད་རྣམས་ཀྱིས་ཆར་མི་ཕོད། །བདེ་གསལ་མི་རྟོག་ཤར་བ་ན། །རྩོལ་སྒྲབ་རྐྱང་པས་ཆར་མི་ཕོད། །དེ་བས་ཆེས་འཕགས་གསུམ་པ་ཡི། །ལྷན་ཅིག་སྐྱེས་པ་

༄༅། །བདེ་བའི་མཆོག །ཤིན་ཏུ་མཐར་ཐུག་བཞི་པ་ཡི། །རྟོགས་པ་ཉམས་མྱོང་སྐྱོང་བ་དེ། །གསུམ་པ་མན་ཆད་ཐམས་ཅད་ལས། །ཁྱད་འཕགས་ཡོན་ཟ
ཏན་ཆེས་མྱུར་བ། །བྱེ་བ་དཔག་མེད་ཆར་མི་ཕོད། །རྟོགས་པའི་ཡེ་ཤེས་མ་ཤར་ཡང་། །རྣམ་པར་མི་རྟོག་སྤྲོས་བྲལ་ལ། །མཉམ་པར་བཞག་པའི་ཡོན་ཏན་ཚོགས། །བསམ་
གྱིས་མི་ཁྱབ་འཕེལ་བར་བཤད། །རྟོགས་པ་ཤར་ན་ཆར་མི་ཕོད། །མཉམ་པར་བཞག་དང་ཟབ་པའི་དོན། །ཡོན་ཏན་ཁྱད་འཕགས་ཆེ་བའི་ལུང་། །པཎ་ཆེན་དཱི་པཾ་ཀ་ར་ཡིས། །
སྤྱིར་ན་མཉམ་བཞག་སེམས་བརྟན་ན། །ལུས་ངག་དགེ་བ་གཙོར་མི་བྱ། །གལ་ཏེ་མཉམ་བཞག་མི་གསལ་ན། །འཇིག་རྟེན་མཐུན་འཇུག་བྱ་བའི་ཕྱིར། །ལུས་ངག་དགེ་བ་གཙོར་
བྱས་ཏེ། །ཞེས་པ་ལ་སོགས་གསུངས་པ་དང་། །གཞན་ཡང་མདོ་རྒྱུད་བསྟན་བཅོས་དང་། །མན་ངག་ཐམས་ཅད་ཞལ་འཆམས་པར། །རྒྱ་ཆེན་དམིགས་པ་སྣ་ཚོགས་པས།

དམིགས་མེད་ཟབ་དོན་སྐད་ཅིག་ཙམ། །ཡིད་ལ་བྱས་པའི་ཡོན་ཏན་ཚོགས། །ཆེས་མྱུར་ཁྱད་འཕགས་ཆར་མི་ཕོད། །ཆེས་མྱུར་ཁྱད་འཕགས་བསམ་མི་ཁྱབ། །རྟོགས་པའི་ཡེ་
ཤེས་མ་ཤར་བའི། །ཉམས་མྱོང་བསྐལ་པར་གནས་པ་བས། །རྟོགས་པའི་ཡེ་ཤེས་ཤར་བ་ཡི། །བསྒོམ་བྱ་སྒོམ་བྱེད་མཁའ་ལྟར་དག །སྣ་ཚོགས་རོ་མཉམ་བསྒོམ་དུ་མེད། །དེ་
.pghieu
ལྟར་ཤར་བའི་རྟོགས་པ་ཡིས། །ཡེ་ཤེས་སྐྱེས་པའི་སྐད་ཅིག་ལ། །བསྐལ་པར་བསགས་པའི་སྐྱོན་གྱི་ཚོགས། །དྲུངས་ཕྱུང་ཡོན་ཏན་སྣང་བར་ཤར། །ཁྱད་པར་དཔེ་དང་ཆར་མི་
lizs.le.z
ཕོད། །སློབ་དཔོན་བྲམ་ཟེ་ཆེན་པོའི་ཞལ་ནས་ཀྱང་། ལོ་སྟོང་ལོན་པའི་མུན་ནག་འཐུག་པོ་ཡང་། །སྒྲོན་མེ་སྐྱེས་མ་ཐག་གིས་སེལ་བར་ལྟར། །འཁོར་བའི་བག་ཆགས་དཔག་
མེད་འཐུག་པོ་ཡང་། །ཡེ་ཤེས་སྐྱེས་པའི་སྐད་ཅིག་ཉིད་ལ་སེལ། །ཞེས་གསུངས་སོ། །དཀོན་མཆོག་བརྩེགས་པའི་མདོ་ལས་ཚིག་ལྷུགས་ཤིན་ཏུ་ཞིབ་པར་གསུངས་སོ། །དེ་༔

ཟྭ」 ༄༅། །ཕྱིར་བསོད་ནམས་ཆེ་ཆུང་གི། །ཚད་ཀྱི་ཡོན་ཏན་ཆེ་ཆུང་གི། །ཁྱད་པར་བསམ་གྱིས་མི་ཁྱབ་བོ། །དམ་པ་གོང་མ་རྣམས་ཀྱི་ནི། །ཐུགས་དགོངས་
རྫོགས་པར་མ་བྱས་པར། །རང་གི་བསམ་པ་འགྲུབ་མི་སྲིད། །བསམ་པ་འགྲུབ་དང་མ་གྲུབ་པའི། །གནད་ཀྱི་ཉ་གའི་གླེང་སློང་འདི། །རང་གིས་ཤིན་ཏུ་ཉེས་བྱས་པའི།
ངན་འདི་ལ་འགྱོད་པ་སྐྱེས། །དེ་ཡི་དུས་སུ་ཤར་ནས་བྲིས། །གྲུབ་ཐོབ་ཆེ་དགུའི་བཅུད་བསྡུས་ནས། །གདམས་ངག་ཟབ་དགུའི་མཐར་ཐུག་ཅིང་། །བྱིན་རླབས་བརྒྱུད་པའི་
མངའ་བདག་མཛད། །འོད་གསལ་རྒྱུན་ཆད་མེད་པ་ཡི། །ངང་ལས་རྟོགས་པའི་ཡེ་ཤེས་སྐྱེས། །ཆོས་ཀུན་རང་བཞིན་ཐུགས་སུ་ཆུད། །ཉིད་ཀྱིས་ཇི་ལྟར་ཐུགས་ཆུད་བཞིན། །
སྐལ་ལྡན་དཔག་མེད་འདྲེན་མཛད་ཅིང་། །རྣལ་འབྱོར་དབང་ཕྱུག་ཆེན་པོ་ནི། །གླིང་གི་རས་པ་ཞེས་བྱ་བ། །རྒྱལ་ཁམས་ཡོངས་སུ་གྲགས་པ་དེས། །གོང་མའི་གོང་མ་བསྡུ་བའི་ ྷ

ཕྱིར། །ང་ལ་དར་ཁྲེའུ་གཡར་དུ་བྱོན། །དར་ཁྲེའུ་བཟོད་ལྡན་གྱི་ལག་ན་ཡོད། །བཟོད་ལྡན་གྱིས་ཀྱང་མ་ལན་ཏེ། །དར་མ་གཞོན་ནུས་བཟོད་ལྡན་ལ། །ད་ལྟར་འཁྲུག་པའི་
ཁུངས་འདི་ནས། །དར་ཁྲེའུ་གར་ཡང་མ་བསྐྱར་ཟེར། །རྒྱས་བཏབ་ཁོ་ལ་རང་དབང་མེད། །དར་ཁྲེའུ་མ་སྟེར་ང་རང་ལ། །ཐུག་ཏུ་བྱུང་བས་ཉེ་གནས་ཀྱིས། །རྫུན་བསླབ་ངས་
ཀྱང་མ་སྟེར་རོ། །དེ་ནུབ་འགྱོད་པ་དྲག་པོ་སྐྱེས། །དར་ཁྲེའུ་དགོས་དང་འཕངས་པའི་བློ། །སྐད་ཅིག་ཙམ་ཡང་སྐྱེས་པ་ན། །བླ་མ་དཀོན་མཆོག་ཆོས་སྐྱོང་དཔང་། །དར་མ་
གཞོན་ནུས་རྒོལ་དོགས་པས། །བསམ་ལང་མེད་པར་མ་བསྐུར་འགྱོད། །ཤིན་ཏུ་འགྱོད་ཅིང་སེམས་གདུང་བས། །ནངས་པར་ཕྱི་བསྙགས་བགྱིས་ལགས་ཏེ། །མ་སླེབས་དེ་བས་
ཀྱང་ནི་འགྱོད། །རྣལ་འབྱོར་དབང་ཕྱུག་སྒྲུབ་པ་པོ། །རླུང་སེམས་གཉིས་ལ་དབང་ཐོབ་ཅིང་། །རྟོགས་པའི་ཡེ་ཤེས་མཐར་ཐུག་པ། །ཀློང་དུ་གྱུར་པ་ཆེན་པོ་དེའི། །ཐུགས་༔

༄༅། །དགོངས་རྫོགས་པ་མ་བགྱིས་འགྱོད། །དམ་པ་ཆེན་པོ་ཨ་ཅང་ཆེ། །སློབ་རིས་སྒྲུབ་པ་པོ་རྣམས་ཀྱི། །ཐུགས་དགོངས་རྫོགས་པར་མ་བགྱིས་
འགྱོད། །སློབ་རིས་སྒོམ་ཆེན་ཨ་ཅང་ཆེ། །དེར་ཚོགས་ལྷ་མི་ཐམས་ཅད་ཀྱི། །བསམ་པ་རྫོགས་པར་མ་བགྱིས་འགྱོད། །ང་ལ་འདི་འདྲ་ཤ་སྟག་ཡོད། །གོང་མའི་ཐུགས་
དགོངས་མ་རྫོགས་པར། །ང་ཡི་བསམ་པ་ཅི་སྟེ་འགྲུབ། །འཁོར་ཚེ་ཐོག་མ་མེད་པ་ནས། །ཇི་ལྟ་བུ་ཡི་ལུས་བླངས་ཤིང་། །རྣམ་འགྱུར་བྱ་བྱེད་ཅི་ཡང་བྱས། །རྣམ་འགྱུར་བྱ་
བྱེད་སྟབས་ཉེས་ཀྱིས། །བླ་མ་ཡི་དམ་མཁའ་འགྲོ་དང་། །ཆོས་སྐྱོང་དཀོན་མཆོག་སངས་རྒྱས་དང་། །བྱང་ཆུབ་སེམས་དཔའ་མང་པོ་ཡི། །ཐུགས་དགོངས་རྫོགས་པར་བྱར་
ཡོད་བཞིན། །རྫོགས་པར་མ་བྱས་ཟད་པ་མེད། །དེ་བཞིན་སེམས་ཅན་མང་པོ་ཡི། །བསམ་པ་བསྒྲུབ་ཏུ་ཡོད་བཞིན་དུ། །མ་བསྒྲུབས་པ་ལ་ཟད་པ་མེད། །དེ་ཕྱིར་ཕ་རོལ་ཐུགས་

དགོངས་དང་། །བསམ་པ་བསྒྲུབ་ཏུ་ཡོད་བཞིན་དུ། །མ་བསྒྲབས་པ་ཡི་རྣམ་སྨིན་གྱིས། །རང་གི་བསམ་པ་ཅི་སྟེ་འགྲུབ། །སྙམ་དུ་ཡིད་ནི་རབ་གདུང་བའི། །བྱང་ཆུབ་སེམས་
ཀྱི་བསླབ་བྱ་ཡི། །ཁྱད་པར་འདི་ཀུན་དེ་ནས་ཤར། །ཁྱད་པར་ཙམ་དུ་མི་འདུག་གོ། །མཐིལ་དུ་གདའ་འོ་ཁོ་བོ་གནོང་། །སངས་རྒྱས་ཕལ་པོ་ཆེའི་མདོ་ལས་ཀྱང་། ཇི་ལྟར་ས་
བོན་ཁྱད་པར་གྱིས། །འབྲས་བུ་སྣ་ཚོགས་འབྱུང་བ་ལྟར། །དེ་བཞིན་ལས་ཀྱི་ཁྱད་པར་གྱིས། །སེམས་ཅན་རྣམས་དང་ཞིང་འབྱུང་ངོ་། །ཞེས་གསུངས་སོ། །ས་བོན་གང་དང་
གང་བཏབ་ལ། །དེ་དང་དེ་ཡི་འབྲས་འབྱིན་པས། །ཅི་བསམ་ཐམས་ཅད་འགྲུབ་པ་ཡི། །ཡོན་ཏན་ཕུན་ཚོགས་འཐོབ་པའི་གནད། །མ་ལུས་འདི་ན་འདུས་ནས་གདའ། །རང་གི་
ནུས་པ་ཅི་ཡོད་ཀྱིས། །དམ་པ་གོང་མ་ཐམས་ཅད་ཀྱི། །དགོངས་པ་ཅི་སྐོང་བྱས་པ་རྣམས། །རང་གི་ཅི་བསམ་འགྲུབ་པ་ཡི། །ཡོན་ཏན་ཕུན་ཚོགས་གདོན་མི་ཟ། །དམ་པ་གོང་

། མ་ཨ་ཅང་ཆེ། །སེམས་ཅན་བཟང་དང་ངན་པ་རྣམས། །རང་གི་ནུས་པ་ཅི་ཡོད་ཀྱིས། །ཀུན་ལ་བསམ་པ་ཡིད་བཞིན་དུ། །སྒྲུབ་ན་དེ་ཡི་འབྲས་བུ་
། །རང་གི་ཅི་བསམ་ཡིད་བཞིན་དུ། །འགྲུབ་པར་ཐེ་ཚོམ་ཡོད་མ་ཡིན། །ཡོན་ཏན་དེ་ལས་ཆེ་བ་མེད། །གཞན་ལ་ཕན་ཐོག་དེ་ལས་འབྱུང་། །ཇི་ལྟ་ཇི་ལྟར་གཞན་དག་གི། །
༔ བསམ་པ་ཡིད་བཞིན་བསྒྲབས་པ་ན། །དེ་ལྟར་དེ་ལྟར་རང་ཉིད་ཀྱི། །བསམ་པ་ཡིད་བཞིན་འགྲུབ་པར་འགྱུར། །དེ་ཡི་ཡོན་ཏན་གཞན་ཕན་ནུས། །ཆུ་སྦྱིན་ཆུ་གཏོར་གཏོར་མ་
ཡི། །ཚོགས་ཀྱིས་ཡི་དྭགས་མང་པོ་དང་། །འབྱུང་པོ་ཀུན་གྱི་བསམ་པ་བསྒྲུབ། །གཏོར་མའི་སྣ་ཁ་ཐ་དད་པ། །སོ་སོ་སོ་སོའི་བསམ་པ་བསྒྲུབ། །ཀླུ་ཡི་མཆོད་གཏོར་སྣ་
ཚོགས་ཀྱིས། །ཀླུ་གཉན་ས་བདག་བསམ་པ་བསྒྲུབ། །སྦྱིན་སྲེག་མེ་ལྷའི་བསམ་པ་བསྒྲུབ། །ལྟོགས་དང་སྐོམ་པའི་སེམས་ཅན་རྣམས། །ཟས་དང་སྐོམ་གྱིས་བསམ་པ་བསྒྲུབ།

འཁྱགས་པའི་བསམ་པ་གོས་ཀྱིས་བསྒྲབ། །ནད་པའི་བསམ་པ་སྨན་གྱིས་བསྒྲུབ། །ཁ་ཉེན་བསམ་པ་སྐྱབས་ཀྱིས་བསྒྲུབ། །དེ་བཞིན་བཞོན་པ་ལ་སོགས་པས། །གཞན་གྱི་
བསམ་པ་བསྒྲུབ་པའི་ཐབས། །འདི་རུ་བརྗོད་ཀྱིས་མི་ལང་ངོ་། །རང་གི་བསམ་པ་འགྲུབ་པ་རྣམས། །གཞན་གྱི་བསམ་པ་བསྒྲུབས་ལས་བྱུང་། །གཞན་གྱི་བསམ་པ་མ་བསྒྲུབས་
པར། །རང་གི་བསམ་པ་འགྲུབ་མི་སྲིད། །དེ་ཕྱིར་ཡིད་བཞིན་ནོར་བུ་ལྟར། །གཞན་ལ་གང་དགོས་དེ་བསམ་བསྒྲུབ། །རྒྱུད་སྡེ་ཆེན་པོ་ལས་ཀྱང་། ཤེས་རབ་ཐབས་ཀྱྀ་རང་
བཞིན་དག །ཡིད་བཞིན་ནོར་བུ་ཆེན་པོ་ལྟར། །དུག་མེད་ཆགས་དང་བྲལ་བ་ཡིས། །སེམས་ཅན་དོན་ནི་བླ་མེད་བྱོས། །ཞེས་གསུངས་སོ། །རྣལ་འབྱོར་གྱི་དབང་ཕྱུག་ཆེན་པོ་*
ས་ར་ཧའི་ཞལ་ནས་ཀྱང་། བརྡའ་དོན་བཀྲོལ་བ་ལས། ནོར་བུ་འདོད་རྒུ་འབྱུང་བ་ལྟར། །སེམས་ཅན་ཀུན་གྱི་ངག་མི་བཅག །ཞེས་གསུངས་པ་དང་། རྗེ་བཙུན་རྩྭ་ལོའི་ཞལ་༔

།ནས་ཀྱང་། རྣལ་འབྱོར་པ་བཛྲ་ཤྲཱི་ལ་གསུངས་པ། ཞེ་ལ་འདོད་པ་ཏིལ་གྱི་འབྲུ་གུ་ཙམ་ཞིག་ཀྱང་མེད་ན་སེམས་ཅན་གྱི་དོན་ཡིད་བཞིན་གྱི་ནོར་བུ་ལྟར་༄ ༅།
གྱིས་ཤིག་ཅེས་གསུངས་སོ། །གཞན་ཡང་ཡོན་ཏན་བསྒྲུབ་པ་ཡི། །ཁྱད་པར་རྣམ་པ་སྣ་ཚོགས་པ། །གོང་དུ་ཞིབ་པར་གླེང་མོད་ཀྱི། །འདིར་ཡང་སྤྲོས་ཏེ་བསྐྱར་ནས་གླེང་། །
ཎྜཱདུད་འགྲོར་སྐྱེས་ལ་ཁམ་གཅིག་ཙམ། །བྱིན་པའི་བསོད་ནམས་གསུངས་པའི་ཕྱིར། །བྱ་བྱེའུ་ཕུག་རོན་ལ་སོགས་དང༌། །གྲོག་སྦུར་ལ་སོགས་གང་མཁོ་བའི། །ཚང་སྒོར་ཟན་
བྲུལ་ལ་སོགས་གཏོར། །ཡོན་ཏན་ཡིད་བཞིན་ནོར་བུ་ཡི། །ཆར་པ་སུས་བྱིན་ཆ་མེད་པར། །རང་གི་ཁྱིམ་དུ་འབབ་པར་གསུངས། །དེ་བས་ཆེ་འབྱོར་དེ་བས་ལྷག །སྲོ་ཤིག་ལྗི་
བ་ཤ་སྦྲང་གིས། །བརྩེར་ལྡན་ལུས་ལ་སོ་བཏབ་པས། །དེ་འགྲོགས་མི་བསལ་ཚུགས་ཚད་བསྲན། །ཤ་ཁྲག་དངོས་སུ་བྱིན་པ་ཡི། །ཆ་མཐུན་ཕྲ་མོ་འདི་ཉིད་ཡིན། །དེ་ལ་བརྟེན་g

ནས་སེམས་བསྐྱེད་དང་། །སྨོན་ལམ་རྒྱ་ཆེན་བཏབ་པ་ན། །ད་ལྟར་ལས་འབྲེལ་ཕྲ་མོ་འདིས། །རྒྱལ་པོ་བྱམས་པའི་སྟོབས་དང་ནི། །རྒྱལ་པོ་ཟླ་འོད་ལ་སོགས་བཞིན།
དང་རྐང་ལག་སོགས་གཏོང་ཡང་། །མི་འཚེར་ཤིན་ཏུ་སྤྲོ་བར་འོང་། །ཟས་སྐོམ་རྟ་གླང་བཞོན་པ་སོགས། །གང་དང་གང་བྱིན་དེ་དང་དེའི། །ཡོན་ཏན་འཆུག་མེད་མདོ་སྡེར་
གཟིགས། །བདེ་གཤེགས་མཆོད་པའི་ཁྱད་པར་ཡང་། །རྒྱལ་པོ་སྤྱི་བོ་སྐྱེས་ཞེས་པས། །ཐུབ་ལ་སྲན་མ་སྤར་གང་གཏོར། །ལྷུང་བཟེད་ནང་དུ་སྲན་རྡོག་བཞི། །ཆགས་པས་
གླིང་བཞིའི་འཁོར་ལོས་སྒྱུར། །རྒྱལ་པོ་ཆེན་པོར་ལོངས་སྤྱད་དོ། །གཙུག་ཏོར་གསེབ་ཏུ་སྲན་རྡོག་གཅིག །ཆགས་པས་སུམ་ཅུ་རྩ་གསུམ་གྱི། །རྒྱལ་སྲིད་ཕྱེད་ལ་དབང་བྱས་
།དངོས་པོ་ཕྲན་ཚེགས་དེ་ཙམ་རེས། །འབྲས་བུ་ཡོན་ཏན་དེ་ཙམ་པ། །དེ་ཕྱིར་བརྩེ་ལྡན་སྐུ་ལུས་ལ། །ནས་འབྲུ་ལ་སོགས་གཏོར་བའི་ཚེ། །སྐུ་སོ་མ་གསོད་མ་གསུངས་

།པར། །ཁོང་གི་བསོད་ནམས་སོག་ཏུ་ཆུག །ཁོང་གི་ཡོན་ཏན་མ་འགེགས་མཛོད། །དེ་ལྟར་སྦྱིན་དང་ཚུལ་ཁྲིམས་དང༌། །བཟོད་དང་བརྩོན་འགྲུས་༄༅།2
བསམ་གཏན་དང་། །ཤེས་རབ་ཕ་རོལ་ཕྱིན་པ་སྟེ། །ཕ་རོལ་ཕྱིན་པ་དྲུག་པོ་འདི། །གསང་སྔགས་མཚན་ཉིད་ཐེག་པའི་ཚོགས། །མ་ལུས་ཀུན་གྱི་སྒྲུབ་ཐབས་ཀྱི། །མཆོག་ཏུ་རྡོ་
རྗེ་འཛིན་པ་ཡི། །ཚོགས་རྣམས་དང་ནི་ཐུབ་པའི་ཚོགས། །མ་ལུས་ཇི་སྙེད་བཞུགས་རྣམས་ཀྱིས། །ཡོན་ཏན་སྒྲུབ་ཐབས་ཐམས་ཅད་ལས། །སྙིང་པོའི་སྙིང་པོར་གསུངས་ནས་
འདུག །བླ་མ་མེ་ཉག་གི་ཞལ་ནས་ཀྱང་། འདི་ནི་རྒྱུད་རྣམས་ཐམས་ཅད་དང་། །མདོ་སྡེ་དག་ནི་ཐམས་ཅད་ལས། །སངས་རྒྱས་རྣམས་ཀྱིས་སྙིང་པོ་གསུངས། །དོན་དམ་པ་
ཡི་སྒྲུབ་ཐབས་སོ། །ཞེས་གསུངས་ཕྱིར་ན་དྲུག་པོ་འདི། །ཡོན་ཏན་སྒྲུབ་ཐབས་མཐར་ཐུག་གོ། །ཡུམ་ལས་ཀྱང་། ཕ་རོལ་ཕྱིན་པ་དྲུག་གི་ཡོན་ཏན་གསལ་བར་གསུངས་པ་འདི་

ལྟ་སྟེ། བྱང་ཆུབ་སེམས་དཔའི་སྦྱིན་པས་ཡི་དྭགས་འགྲོ་བ་གཅོད། །དབུལ་བ་དང་ནི་དེ་བཞིན་ཉོན་མོངས་ཐམས་ཅད་གཅོད། །སྤྱོད་ཚེ་ལོངས་སྤྱོད་མཐའ་ཡས་རྒྱས་པ་ཐོབ་པར་
འགྱུར། །སྦྱིན་པས་སྡུག་བསྔལ་གྱུར་པའི་སེམས་ཅན་ཡོངས་སྨིན་བྱེད། །ཁྲིམས་ཀྱིས་དུད་འགྲོའི་འགྲོ་བ་དུ་མའི་ངོ་བོ་དང་། །མི་ཁོམ་བརྒྱད་སྤོང་དེ་ཡིས་དལ་བ་རྟག་ཏུ་རྙེད།
བཟོད་པས་གཟུགས་བཟང་དམ་པ་རྒྱ་ཆེན་ཐོབ་འགྱུར་ཏེ། །གསེར་མདོག་སྡུག་ཅིང་འགྲོ་བས་བལྟ་བའི་འོས་སུ་འགྱུར། །བརྩོན་འགྲུས་ཀྱིས་ནི་དཀར་པོའི་ཡོན་ཏན་འགྲིབ་མི་
འགྱུར། །ཡེ་ཤེས་མཐའ་ཡས་རྒྱལ་བའི་བང་མཛོད་རྙེད་པར་འགྱུར། །བསམ་གཏན་གྱིས་ནི་འདོད་པའི་ཡོན་ཏན་སྨད་པར་འདོར། །རིགས་དང་མངོན་པར་ཤེས་དང་ཏིང་འཛིན་
མངོན་པར་འགྲུབ། །ཤེས་རབ་ཀྱིས་ནི་ཆོས་ཀྱི་རང་བཞིན་ཡོངས་ཤེས་ནས། །ཁམས་གསུམ་མ་ལུས་པ་ལས་ཡང་དག་འདའ་བར་འགྱུར། །ཞེས་གསུངས་སོ། །ཕལ་པའི་

༄༅། །བསམ་པ་བསྒྲུབ པས་ཀྱང་། །རང་གི་བསམ་པ་འགྲུབ་པར་འགྱུར། །ཐུབ་པའི་ཐུགས་དགོངས་རྫོགས་བྱས་པས། །རང་གི་བསམ་པ་ཅིས་མི་
འགྲུབ། །ཕལ་པའི་བསམ་པ་བསྒྲབས་པ་ཡིས། །ཐུབ་པའི་ཐུགས་དགོངས་རྫོགས་པར་འགྱུར། །ཚིགས་སུ་བཅད་པ་བཅུ་གཅིག་པའི་མདོ་ལས། སེམས་ཅན་རྣམ་ལ་ཕན་པའི་
ཎྞཱམཆོག་ནི་ང་ལ་མཆོད་མཆོག་ཡིན། །སེམས་ཅན་རྣམ་ལ་གནོད་པའི་མཆོག་ནི་ང་ལ་གནོད་མཆོག་ཡིན། །ང་དང་སེམས་ཅན་རྣམས་ནི་བདེ་དང་སྡུག་བསྔལ་མཚུངས་འདོད་
པས། །ང་ཡི་གཟུགས་ཀྱི་སྐུ་འདི་སེམས་ཅན་དོན་ཕྱིར་བསྒྲུབས་པ་ཡིན། །ཞེས་གསུངས་སོ། །གཞན་ཡང་ཡོན་ཏན་བསྒྲུབ་པ་ཡི། །ཐབས་ཀྱི་ཡང་སྙིང་མཆོག་གྱུར་པ། །ཕྱབ་
མཆོད་སྡིག་པ་བཤགས་པ་དང་། །ཡིད་རང་བསྐྱལ་ཞིང་གསོལ་བ་དང༌། །བསྔོ་བ་ཡན་ལག་བདུན་པ་འདི། །གསང་སྔགས་རྒྱུད་སྡེ་ཐམས་ཅད་དང་། །མཚན་ཉིད་མདོ་སྡེ་༴
4

ཐམས་ཅད་དུ། །རྡོ་རྗེ་འཆང་དང་ཐུབ་པའི་ཚོགས། །སྲིད་ཚད་མ་ལུས་ཞལ་འཆམས་སོ། །དེ་ལྟར་ཕ་རོལ་ཕྱིན་དྲུག་དང་། །ཆོས་སྤྱོད་ཡན་ལག་བདུན་པོ་འདི། །ཕྱོགས་གཅིག་
རྫོགས་པར་མ་གྲུབ་པར། །ལྷ་ཕྱག་གཅིག་དང་མཆོད་སྣ་གཅིག །སྡིག་པ་བཤགས་པ་གཅིག་ཙམ་གྱིས། །ཐད་སོ་རེ་རེའི་ཡོན་ཏན་འགྲུབ། །ཡན་ལག་བདུན་པའི་སྟེང་དག་
ཏུ། །སྐྱབས་འགྲོ་ཆེ་དང་སེམས་བསྐྱེད་དང་། །ལམ་བསྟེན་པ་གསུམ་བསྣན་པ་ཡིས། །བཅུ་པོ་རྣམ་དག་ཅེས་བྱ་བར། །མདོ་རྒྱུད་ལ་ལར་གསུངས་ནས་འདུག །སྐྱབས་སུ་
འགྲོ་བའི་ཡོན་ཏན་དང་། །བྱང་ཆུབ་སེམས་དཔའི་ཡོན་ཏན་དང་། །ལམ་བསྟེན་པ་ཡི་ཡོན་ཏན་ཚོགས། །བསམ་ཡས་བརྗོད་ཀྱིས་མི་ལང་བར། །མདོ་རྒྱུད་བསྟན་བཅོས་མན་
ངག་ལྟོས། །ཆོས་སྤྱོད་བཅུ་པོ་གོང་དུ་གླེང་། །ཡོན་ཏན་སྒྲུབ་ཐག་གང་ཉེ་ལ། །རྡོར་འཛིན་ཐམས་ཅད་མཁྱེན་ཚོགས་ཀྱིས། །ཕ་རོལ་ཕྱིན་དྲུག་ཡན་ལག་བདུན། །ཆོས་སྤྱོད་བཅུ་༈

| ༄༅། །པོ་ཕྱོགས་གཅིག་ཏུ། །བསྡེབས་ནས་གསུངས་ཕྱིར་གོང་བས་ཀྱང་། །ཡན་ལག་བདུན་ཚོགས་འདི་ཚོ་ལ། །ཡིད་ཆེས་བསྐྱེད་ཅིང་ཅི་གསལ་དང་།
ཅི་རྫོགས་མཛོད་ཅིང་འབུང་གསུམ་ཐོན། །ཡོན་ཏན་ཆེ་ཞིང་མྱུར་བ་རུ། །མདོ་རྒྱུད་ཀུན་ལས་ངེས་པར་གསུངས། །ཡན་ལག་བདུན་ན་བཞུགས་མོད་ཀྱི། །གཞན་གྱི་དགེ་རྩ་ཡོན་
ཤཱུ ཏན་ལ། །གཏིང་ནས་རྗེས་སུ་ཡི་རང་ན། །དེ་ཡི་ཡོན་ཏན་ཅི་ཡོད་རྣམས། །མ་ལུས་རང་གིས་འཐོབ་པར་བཤད། །གཞན་གྱི་ཡོན་ཏན་དགེ་རྩ་ལ། །བརྣབ་སེམས་འཐོབ་སེམས་
སྐྱེས་པ་དང༌། །རྗེས་སུ་ཡི་རང་ནོར་བར་མཆིའོ། །ནང་དུ་གཟིགས་རྟོག་ཐུ་མོར་མཛོད། །རྗེས་སུ་ཡི་རང་སྐྱེས་པ་ན། །གང་ལ་རྗེས་སུ་ཡི་རང་བའི། །ཡོན་ཏན་གང་དེ་བདག་
གིས་ཐོབ། །ཡོན་ཏན་ཡོད་པས་གཞན་ཕན་ནུས། །དེ་ཕྱིར་འཐོབ་སེམས་མེད་པ་ཡིས། །རྗེས་སུ་རང་ལ་ནན་ཏན་བསྐྱེད། །དེ་ལྟར་ཐེག་པ་ཆེན་པོའི་སྒོ། །ཕྱིན་ཅི་མ་ལོག་ལམ་

ཞུགས་ལ། །དད་པ་ཡོད་དེ་བླ་མ་མེད། །བླ་མ་ཡོད་དེ་གདམས་ངག་མེད། །གདམས་ངག་ཡོད་དེ་བྱིན་རླབས་མེད། །བྱིན་རླབས་ཡོད་དེ་དད་གུས་མེད། །དད་གུས་ཡོད་དེ་
བརྩོན་འགྲུས་མེད། །གདམས་ངག་བརྩོན་འགྲུས་འཛོམ་པ་ཡིས། །ཉམས་མྱོང་ཡོད་དེ་རྟོགས་པ་མེད། །རྟོགས་པ་ཡོད་དེ་སྙིང་རྗེ་མེད། །གལ་ཏེ་སྙིང་རྗེ་ཡོད་གྱུར་ནས། །སྙིང་
རྗེས་གཞན་ལ་ཕན་འདོད་དེ། །ཡོན་ཏན་མེད་པས་ཧྲིག་གེ་ལུས། །གཞན་ལ་ཕན་འདོགས་མ་ནུས་པའི། །བྱང་ཆུབ་སེམས་དཔའ་ག་ལ་སྲིད། །བྱང་ཆུབ་སེམས་དཔའ་མ་སྲིད་
པའི། །རྫོགས་པའི་སངས་རྒྱས་ག་ལ་སྲིད། །དེ་ཕྱིར་ཡང་དག་རྫོགས་པ་ཡི། །བྱང་ཆུབ་ཐོབ་པར་འདོད་རྣམས་ཀྱིས། །རྒྱུད་ལ་དད་པ་ཅི་སྐྱེ་བྱ། །དད་པ་ཙམ་ལ་མི་ལྟོས་
པར།།ཡང་དག་དགེ་བའི་བཤེས་གཉེན་ནི། །བྱིན་རླབས་བརྒྱུད་ལྡན་ཚད་ལྡན་བཙལ། །ཚད་ལྡན་དགེ་བའི་བཤེས་གཉེན་དེ།།རྙེད་པ་ཙམ་ལ་མི་ལྟོས་པར། །སྣ་ཚོགས་ཚུལ་

༄༅། །གྱིས་ཅི་མཉེས་དང༌། །གདུང་སེམས་རྒྱུན་ཆད་མེད་པ་ཡིས། །རང་རྒྱུད་བྱིན་རླབས་ཅི་ཞུགས་བྱ། །གདམས་ངག་དགོངས་པ་ལོན་པ་ཞུ།
གདམས་ངག་ཙམ་ལ་མི་ལྟོས་པར། །འཇིག་རྟེན་མཐའ་དག་བློས་བཏང་སྟེ། །སྒོམ་སྲན་བརྩོན་འགྲུས་རྒྱུན་མི་བཅད། །དེ་ལ་ཉམས་མྱོང་ནམ་ཡང་འཆར། །ཉམས་ཀྱིས་ཆོག་
པར་མི་བཟུང་བར། །རྟོགས་པའི་ཡེ་ཤེས་ཅི་སྐྱེ་བྱ། །རྟོགས་པ་ཕྱོགས་མེད་ཤར་ལགས་ཀྱང་། །རྟོགས་པས་ཆོག་པར་མི་བཟུང་བར། །མི་བཟོད་ཤ་ལ་བབ་པ་ཡི། །སྙིང་རྗེ་
གཏིང་ནས་ཅི་སྐྱེ་ལ། །འབད་པ་འདི་ནི་གཅེས་པོར་འདུག །ཤུགས་ལས་ནམ་ཡང་སྐྱེ་ཞེས་པའི། །སྤྱི་ཙམ་ཡོམ་པོ་ཙམ་དེ་ལ། །བྱང་ཆུབ་སེམས་དཔའ་མི་བཏུབ་པའི། །ཉེན་
ཞིག་གདའོ་གཟབ་ལ་བགྱི། །བཅོས་མིན་སྙིང་རྗེ་སྐྱེས་གྱུར་ཀྱང་། །ཡོན་ཏན་མེད་པས་ཕན་མ་ཐོགས། །དེ་ཕྱིར་རྟོགས་ལྡན་སྙིང་རྗེ་དང་། །ལྡན་པའི་སྐྱེས་བུ་རྣམས་ཀྱིས་ནི།
与

མ་བཟོད་སྙིང་རྗེས་ཀུན་བསླངས་ནས། །ཡོན་ཏན་མཐའ་དག་བསྒྲབས་པ་འདི། །གཅེས་པོར་གདའ་འོ་སྒོམ་ཆེན་རྣམས། །ཡོན་ཏན་གང་གིས་སྒྲུབ་པའི་ཐབས། །གོང་དུ་ཞིབ་
མོར་གླེང་ཟིན་ཏོ། །འདི་ལས་མང་ཉུང་གོ་རིམ་སོགས། །རྩིས་གདབ་མ་བགྱིས་ཁ་བློ་རུ། །གང་ཉེ་ཇི་ལྟར་ཐོད་ཐོད་དུ། །གཏད་པ་མེད་པར་སྨྲོས་ལ་ཐོང་། །གོང་དུ་ཞིབ་པར་
གླེང་མོད་ཀྱི། །འདིར་ཡང་ཆབས་ཅིག་སྐྱོར་ལ་ཐོང་། །ནམ་ཡང་ག་དོ་མུ་དོ་ཡིན། །ཉམས་མྱོང་ཡོད་དེ་རྟོགས་པ་མེད། །རྟོགས་པ་ཡོད་དེ་སྙིང་རྗེ་མེད། །སྙིང་རྗེ་ཡོད་དེ་ཡོན་
ཏན་མེད། །ཡོན་ཏན་མེད་པར་ཕན་མ་ཐོགས། །ཕན་མ་ཐོགས་པའི་སངས་རྒྱས་དང་། །བྱང་ཆུབ་སེམས་དཔའ་མི་སྲིད་དོ། །དེ་ཕྱིར་གོ་རིམ་མ་འཆུགས་པར། །ཡོན་ཏན་
བསྒྲུབ་བོ་སྐལ་ལྡན་ཀུན། །གཞན་ཕན་ཡོན་ཏན་སྒྲུབ་པ་ཡི། །ཐབས་ཀྱི་རྒྱལ་པོ་བྱམས་པ་དང་། །སྙིང་རྗེ་བྱང་ཆུབ་སེམས་སུ་བཤད། །གཞན་གྱི་ཅི་བསམ་འགྲུབ་པ་འདི།

༄༅། །བྱམས་པ་སྙིང་རྗེ་བྱང་སེམས་ཀྱི། །ལག་ལེན་གནད་ཀྱི་མཆོག་ཏུ་གདའ་འོ། །གཞན་ཕན་ཡོན་ཏན་གདོན་མི་ཟ། །རང་ལ་ཞེ་འདོད་གཏིང་ནས་
g
མེད། །གཞན་དོན་བྱེད་པ་ལ་ཡོན་ཏན་དགོས་པས་ཡོན་ཏན་སྒྲུབ་པའི་ལེའུ་སྟེ་དགུ་པའོ།། །།ཕྱོགས་བཅུའི་ཞིང་ཁམས་མཐའ་ཡས་ན། །དུས་གསུམ་བླ་མ་ཐམས་ཅད་དང་། །
ཡི་དམ་ལྷ་ཚོགས་ཐམས་ཅད་དང༌། །མཁའ་འགྲོ་མ་ཚོགས་མ་ལུས་དང་། །སངས་རྒྱས་བྱང་ཆུབ་སེམས་དཔའ་དང་། །བསྟན་པ་ལ་ཞུགས་སྒྲུབ་པ་པོ། །སྐྱེས་བུ་དམ་པ་
ཐམས་ཅད་དང་། །ཡེ་ཤེས་སྤྱན་ལྡན་ཆོས་སྐྱོང་བའི། །ཚོགས་རྣམས་ཇི་སྙེད་མ་ལུས་རྣམས། །ཁོ་བོའི་དོན་དུ་འདིར་བྱོན་ཞུ། །ཞིང་གི་རྡུལ་སྙེད་སྒོ་གསུམ་ཚོགས། །ཁ་སྤྱང་
མིན་པར་གདུང་བ་ཡིས། །ཡིད་ཀྱི་གཏིང་ནས་ཕྱག་འཚལ་ལོ། །གླིང་བཞི་རི་རབ་ལ་སོགས་པ། །ལོངས་སྤྱོད་ཕུན་སུམ་ཀུན་ཚོགས་པས། །རབ་ཏུ་བཀང་ཞིང་བརྒྱན་པ་ཡི།།
与

ནམ་མཁའི་ཁམས་རྣམས་ཀུན་བཀང་སྟེ། །ཁྱེད་ལ་དེ་རིང་འབུལ་ཞིང་མཆིས། །ཁྱེད་ལ་དགོས་པ་མི་མངའ་ཡང་། །ཁོ་བོས་སེམས་ཅན་དོན་བགྱི་བས། །ཁོ་བོའི་དོན་དུ་བཞེས་
པར་ཞུ། །དེ་རིང་ཕུལ་བ་འདི་བཞིན་དུ། །དེ་རིང་དུས་འདི་ནས་བརྩམས་ནས། །ཇི་སྲིད་འཁོར་བ་མ་སྟོངས་བར། །བྱང་ཆུབ་སྙིང་པོ་མཆིས་བར་དུ། །དངོས་པོ་ཇི་སྙེད་ཡོད་
རྣམས་ཀུན། །ཆགས་ཞེན་མེད་པར་ཁྱེད་རྣམས་ལ། །རྒྱུན་ཆད་མེད་པར་དབུལ་བར་བགྱི། །རྟག་ཏུ་འདི་བཞིན་འབུལ་བར་ཤོག །རྟག་ཏུ་འབུལ་བར་བྱིན་གྱིས་རློབས། །དེ་
བཞིན་ཡོན་ཆབ་ཁྲུས་ཆབ་དང་། །མེ་ཏོག་བདུག་སྤོས་དྲི་གཙང་དང༌། །ཞལ་ཟས་མར་མེའི་ཕྲེང་བ་དང༌། །རོལ་མོ་སྒྲ་སྙན་སྣ་ཚོགས་དང་། །རྒྱལ་སྲིད་རིན་ཆེན་སྣ་བདུན་
སོགས། །སྣ་ཚོགས་བསམ་གྱིས་མི་ཁྱབ་འབུལ། །བླ་མེད་ཐེག་པའི་བླ་མ་དང༌། །ཡིད་དམ་མཁའ་འགྲོ་ཆོས་སྐྱོང་ལ། །ཤ་ལྔ་བདུད་རྩི་ལྔ་ལ་སོགས། །ཕྱི་ནང་གསང་བའི་༔

| ༄༅། །མཆོད་པ་དང་། །གཟུགས་སྒྲ་དྲི་རོ་རེག་བྱ་སོགས། །ཚོགས་འཁོར་མཆོད་པ་སྣ་ཚོགས་དང༌། །གླུ་གར་རོལ་མོ་སྣ་ཚོགས་ཀྱིས། །ཕྱོགས་བཅུའི་
3
ནམ་མཁའ་ཀུན་བཀང་སྟེ། །ཁྱེད་ལ་དེ་རིང་འབུལ་ཞིང་མཆིས། །ཁྱེད་ལ་དགོས་པ་མི་མངའ་ཡང་། །ཁོ་བོས་སེམས་ཅན་དོན་བགྱི་བས། །ཁོ་བོའི་དོན་དུ་བཞེས་པར་ཞུ། །དེ་
༈ རིང་ཕུལ་བ་འདི་བཞིན་དུ། །དེ་རིང་དུས་འདི་ནས་བརྩམས་ནས། །ཇི་སྲིད་འཁོར་བ་སྟོང་བར་རམ། །བྱང་ཆུབ་སྙིང་པོ་མཆིས་བར་དུ། །དངོས་པོ་ཇི་སྙེད་ཡོད་རྣམས་ཀུན།
ཆགས་ཞེན་མེད་པར་ཁྱེད་རྣམས་ལ། །རྒྱུན་ཆད་མེད་པར་དབུལ་བར་བགྱི། །རྟག་ཏུ་འདི་བཞིན་འབུལ་བར་ཤོག །རྟག་ཏུ་དབུལ་བར་བྱིན་གྱིས་རློབས། །གཞན་ཡང་བདག་གི་
ལུས་དང་ངག །ཡིད་དང་ཡིད་ལས་བྱུང་བའི་ཆོས། །དད་དང་ཤེས་རབ་ཏིང་འཛིན་སོགས། །ཡིད་ཀྱི་ཡོན་ཏན་མ་ལུས་པ། །དེ་བཞིན་ལུས་དང་ངག་རྣམས་ཀྱི། །ཡོན་ཏན་ཇི་
ཝཱ

སྙེད་སྲིད་ཚད་དང་། །མལ་ས་བདེ་ཙམ་ལ་སོགས་པའི། །རང་གི་བདེ་སྐྱིད་ཇི་སྙེད་ཚོགས། །མ་ལུས་ལུས་པ་མེད་པ་དང་། །གཞན་ལ་ཀོ་ལོང་མི་འོང་བའི། །འཇིག་རྟེན་འདི་
འམ་གཞན་དག་གི། །ལྷ་ཡི་ཚོགས་དང་མི་རྣམས་ཀྱིས། །རྒོད་པ་དང་ནི་སྒེག་པ་དང་། །དགའ་དང་རྩེ་འཇོ་རྒྱན་ཕྲེང་སོགས། །བདེ་སྐྱིད་བྱེ་བྲག་སྣ་ཚོགས་པ། །མ་ལུས་ལུས་
པ་མེད་རྣམས་དང་། །ཕྱོགས་བཅུའི་བདག་མེད་ཕུན་ཚོགས་དང་། །ཕྲད་ཚད་མཐོང་ཚད་དྲན་ཚད་རྣམས། །ཁྱེད་ལ་དེ་རིང་འབུལ་ཞིང་མཆིས། །ཁྱེད་ལ་དགོས་པ་མི་མངའ་
ཡང་། །ཁོ་བོས་སེམས་ཅན་དོན་བགྱི་བས། །ཁོ་བོའི་དོན་དུ་བཞེས་པར་ཞུ། །དེ་རིང་ཕུལ་བ་འདི་བཞིན་དུ། །དེ་རིང་དུས་འདི་ནས་བརྩམས་ནས། །ཇི་སྲིད་འཁོར་བ་སྟོང་པར་
རམ། །བྱང་ཆུབ་སྙིང་པོ་མཆིས་ཀྱི་བར། །དངོས་པོ་ཇི་སྙེད་ཡོད་རྣམས་ཀུན། །ཆགས་ཞེན་མེད་པར་ཁྱེད་རྣམས་ལ། །རྒྱུན་ཆད་མེད་པར་དབུལ་བར་བགྱི། །རྟག་ཏུ་འདི་བཞིན་༔

༄༅། །འབུལ་བར་ཤོག །རྟག་ཏུ་འབུལ་བར་བྱིན་གྱིས་རློབས། །ཁྱེད་ལ་གཏིང་ནས་གསོལ་བ་འདེབས། །ཐུགས་རྗེས་དགོངས་ལ་བྱིན་གྱིས་རློབས།
སྐྱེས་བུ་དམ་པ་ཐམས་ཅད་ལ། །མངོན་པར་ཤེས་པ་ལ་སོགས་པའི། །ཡོན་ཏན་ཆེ་ས་ཆུང་ས་ནས། །མངའ་བ་མང་པོ་བཞུགས་པ་ལ། །ང་ལ་མངོན་ཤེས་ལ་སོགས་པའི།
༈ཡོན་ཏན་གཅིག་ཀྱང་མེད་པའི་སྐྱོན། །ཐུགས་རྗེ་ཆེ་མངའ་ཁྱེད་རྣམས་ཀྱི། །སྤྱན་སྔར་ཤེས་བཞིན་དྲན་བཞིན་དུ། །མི་འཆབ་མཐོལ་ཞིང་བཤགས་ལགས་པས། །ཐུགས་རྗེས་
གསན་ཅིང་དགོངས་སུ་གསོལ། །འཁོར་ཚེ་ཐོག་མེད་དུས་རིང་ནས། །ཐུགས་རྗེ་ཆེ་མངའ་ཁྱེད་རྣམས་ཀྱིས། །རྗེས་བཟུང་ཐུགས་ལ་བཏགས་པའི་རྟགས། །དལ་འབྱོར་ཕུན་
སུམ་ཚོགས་པ་རྙེད། །རྙེད་པ་ཙམ་ལ་མ་ལྟོས་པར། །སངས་རྒྱས་བསྟན་པ་རིན་ཆེན་ལ། །རབ་ཏུ་བྱུང་སྟེ་ཆོས་དང་ཕྲད། །ཕྲད་པ་ཙམ་ལ་མ་ལྟོས་པར། །མུ་སྟེགས་ཉན་ཐོས་

རང་རྒྱལ་གྱི། །ལམ་ཚོལ་ཙམ་དུ་མ་ཤོར་བར། །ལམ་ཞུགས་ཐེག་པ་ཆེ་དང་མཇལ། །ཐེག་ཆེན་དགེ་བའི་བཤེས་གཉེན་ལས། །བྱང་ཆུབ་མཆོག་ཏུ་སེམས་བསྐྱེད་དེ། །བྱམས་
པ་སྙིང་རྗེ་བྱང་སེམས་ལ། །དུས་རྣམས་ཀུན་ཏུ་གཙོ་བོར་སྦྱངས། །ཐུན་མོང་ཙམ་ལ་མ་ལྟོས་པར། །ལམ་ཆེན་མངའ་བདག་དགེ་བའི་བཤེས། །དུས་གསུམ་རྒྱལ་བ་མ་ལུས་
པ༑ །སྟོང་པ་སྙིང་རྗེ་དབྱེར་མེད་པའི། །བྱིན་རླབས་མཆོག་གི་ངོ་བོ་རུ། །སྐྱེས་མཆོག་གཅིག་ནས་གཅིག་བརྒྱུད་པ། །ཆུ་སྣོད་གཅིག་ནས་གཅིག་ཏུ་ནི། །བྱོ་བ་བཞིན་ཏུ་ཡོངས་
རྫོགས་པར། །བཀང་བའི་བྱིན་རླབས་ཨ་མ་ཡི། །ནུ་ཞོ་ཁེངས་ཤིང་རྒྱས་པ་ཡིས། །བུ་ལའང་མྱུར་དུ་བསྣན་འདོད་བཞིན། །སྐལ་ལྡན་མྱུར་དུ་སྨིན་བཞེས་པས། །ཞལ་མཇལ་
ཙམ་གྱིས་སྨིན་མཛད་པའི། །ཚད་ལྡན་དགེ་བའི་བཤེས་དང་མཇལ། །གསེར་སྣོད་ལྗན་ལྗིན་གྱིས་ཁེངས་པ། །སངས་ཀྱིས་ཕོ་ནས་བཀྲུས་པ་བཞིན། །འཁོར་བའི་སྡུག་བསྔལ་

༄༅། །དྲན་པ་ཡིས། །སྲིད་པའི་བདེ་སྐྱིད་རྒྱབ་ཀྱིས་ཕྱོགས། །འཇིག་རྟེན་མཐའ་དག་བློ་ཡིས་བཏང་། །ཚེ་འདིའི་འཁྲི་བ་རྦད་ཀྱིས་བཅད། །ཁ་སྤྱང་ཡིད་
སྨོན་ཙམ་མིན་པར། །སྙིང་ནས་འཇིག་རྟེན་བློ་ཡིས་བཏང་། །ལྟོགས་གྲིར་ཤི་ཡིས་དོགས་པ་དང་། །འཁྱགས་གྲིར་ཤི་ཡིས་དོགས་པ་དང་། །གངས་ཀྱིས་སུབ་ཀྱི་དོགས་པ་
དང་། །འདྲེ་ཡིས་ཁྱེར་གྱི་དོགས་པ་དང་། །གཅན་གྱིས་ཟོས་ཀྱི་དོགས་པ་དང་། །རྒས་ཁར་སྡུག་གིས་དོགས་པ་དང་། །བསོད་ནམས་ཆུང་གིས་དོགས་པ་དང་། །གཞན་གྱིས་
བརྙས་ཀྱི་དོགས་པ་དང་། །ངན་ཤོས་བབ་ཀྱིས་དོགས་ལ་སོགས། །གཞན་གྱིས་དོགས་པ་མི་འདོད་རྣམས། །ཁོ་བོའི་འདོད་ཐོག་ཆེན་པོར་བྱས། །འཁོར་ཚེ་ཐོག་མེད་དུས་རིང་
ནས། །སྤྲང་ལོང་ཤིག་གི་ལུས་བླངས་པས། །ས་འཁྱགས་ཐོག་ཏུ་བསྐྱར་བ་ཡིས། །འཁྱགས་གྲིར་ཤི་བ་ཟད་མེད་མྱོང་། །འབུ་སྲིན་འཕྱེ་བོའི་ལུས་བླངས་པས། །གཞན་གྱིས་4

རྡོག་ལམ་ཇི་ཙམ་བྱས། །བརྙས་ཚབ་དེ་བས་ཆེ་བ་མེད། །རྡོག་ལམ་བྱས་འདི་རེ་བརྙས་ན། །སྙམ་དུ་འབུང་གསུམ་བཏོན་ལགས་ཀྱང་། །ནུས་པ་མེད་པས་ཇེ་ཐུར་སོང་། །ད་
རེས་བྱང་ཆུབ་བསྒྲབ་དོན་དུ། །ལྟོགས་གྲིར་འཁྱགས་གྲིར་བརྙས་སོགས་པས། །ད་རེས་ཤི་ན་འཚེངས་མོད་སྙམ། །དེ་ལྟར་སེམས་ཀྱི་གོ་ཆ་ཡིས། །ལུས་སྲོག་འབེན་དུ་
བཙུགས་བྱས་པས། །རྒས་ཁར་སྡུག་གིས་དོགས་ལ་སོགས། །ཕུགས་སུ་སྐྱིད་པར་བསྡད་འདོད་དང་། །བདེ་སྐྱིད་ཐམས་ཅད་ཐེད་ལ་གཟན། །རེ་ས་བླ་མ་རྗེ་ལས་མེད། །
གདུང་སེམས་རྒྱུན་ཆད་མེད་པ་ཡིས། །གསོལ་བ་རུས་པའི་གཏིང་ནས་གདབ། །དགེ་སྦྱོར་ཐུན་འགོ་ཐམས་ཅད་དུ། །རྒས་ཁར་སྡུག་གིས་དོགས་ལ་སོགས། །ཚེ་འདིའི་རྣམ་
རྟོག་མཐའ་དག་དང་། །ཆགས་སྡང་ལ་སོགས་ཉོན་མོངས་ཀྱི། །དབང་དུ་ད་ལྟ་འདི་ཉིད་ནས། །སྐད་ཅིག་ཙམ་ཡང་གཏོང་རེ་ཤི། །ཞེས་སུ་བླ་མ་ཡིད་དམ་དང་། །མཁའ་འགྲོ་༔

༄༅། །ཆོས་སྐྱོང་དཔང་བཙུགས་ཏེ། །ཞེ་མནའ་ཡང་ཡང་བསྐྱལ་བྱས་ནས། །གསོལ་བ་བཏབ་ཅིང་དགེ་སྦྱོར་ལ། །ཐིས་ཕུར་ནིས་ཕུར་བྱས་ཤིང་
འབུངས། །མཆི་མ་ཐིགས་པའི་གསོལ་བ་བཏབ། །བྱིན་རླབས་མངོན་སུམ་ཚད་མ་བྱུང་། །ཤིན་ཏུ་དགའ་ནས་ཉམས་མྱོང་གི། །གླུ་དབྱངས་ལེན་སྙིང་འདོད་ནས་བླངས། །
༈ རེས་དགའ་མཚན་མོ་འབྱམས་ཤིང་ཐལ། །རྗེ་རིན་པོ་ཆེ་ཡི་སྤྱན་སྔར་ཕྱིན། །གླུ་རྒྱངས་མཚན་མོ་འབྱམས་ལགས་པས། །སྐབས་སུ་དགེ་སྦྱོར་ཆག་གོ་ཞུས། །འོ་དེ་རང་ཁོ་ན་
དགེ་སྦྱོར་ཡིན་མོད། དེ་བས་ལྷག་པའི་དགེ་སྦྱོར་གང་ན་ཡོད་གསུངས། དེ་ལྟར་འཇིག་རྟེན་བློས་བཏང་སྟེ། །ལུས་སྲོག་ཐེད་ལ་གཟན་བྱས་ནས། །མི་མེད་ཁྱི་མེད་ཀྱི་ལུང་སྟོང་
4 དུ། །འདྲེ་སྲིན་གདུག་ཅན་འདུ་བའི་སར། །ཚེ་འདིའི་རྣམ་རྟོག་ཚར་བཅད་ནས། །དོ་ནུབ་ཉིད་དུ་འདི་ཉིད་དུ། །ལྷ་འདྲེས་མངོན་སུམ་ཚད་མ་རུ། །མགོ་ནས་ཀྲུམས་ཀྱིས་ཟོས་༔

གྱུར་ཀྱང༌། །ཤི་སྲན་བྱས་ལ་བསྒོམ་མོ་སྙམ། །ཐོག་མེད་དུས་ནས་རང་ཆེད་དུ། །འདྲེ་སྲིན་གདུག་པ་ལ་སོགས་པས། །རང་དབང་མེད་པར་བསད་ཅིང་ཟོས། །སྡུག་བསྔལ་
སྲན་གླགས་མེད་པ་མྱོང་། །ལམ་དུ་གཅིག་ཀྱང་སོང་བ་མེད། །དོན་མེད་སྒོས་གྱོང་འབའ་ཞིག་གོ། །དོ་ནུབ་ནས་ནི་འདྲེས་ཁྱེར་ཡང་། །འགྲོ་དོན་བྱང་ཆུབ་བསྒྲབ་པའི་ཕྱིར།
ཁྱེར་བས་འཚེངས་ཤིང་དོན་འགྲུབ་མོད། །འཁོར་ཚེ་ཐོག་མེད་དུས་རིང་ནས། །འཁྱགས་གྲིར་ཤི་བ་ཟད་པ་མེད། །ད་རེས་བྱང་ཆུབ་བསྒྲབ་པའི་ཕྱིར། །འཁྱགས་གྲིར་ཤི་ན་
འདོད་ཐོག་ཡིན། །དེ་ཕྱིར་གཅན་གྱིས་ཟོས་པ་དང་། །ལྟོགས་གྲིར་སྐོམ་གྲིར་ལ་སོགས་པས། །ད་རེས་འཆི་ཉེན་ཡོད་པར་འདུག །སྙམ་དུ་འགག་ལ་བབ་དུས་དེར། །དེ་ལྟའི་
གོ་ཆ་རྟག་ཏུ་སྐྱེས། །སླར་ཡང་ཅི་ཤི་ཅི་རླག་བྱས། །དེ་བཞིན་བྱས་ཀྱང་འཆིར་མ་བཏུབ། །ཕོགས་གཅིག་སྤྱང་ཁུ་གཅིག་གིས་ནི། །ཉིན་ཞག་མང་པོར་སྒོ་ཉལ་བྱས། །ཉིན་སྒྱུ

༄༅། ། གཅིག་ཀླན་ཀ་ཚོལ་དུ་བྱུང༌། །ཟོས་ཀྱིས་དོགས་ནས་ཟོན་ཆག་བྱས། །དེ་རྗེས་དགེ་སྦྱོར་ཐུན་འགོ་ལ། །བདག་ཉིད་ཆེན་པོའི་ཚོགས་བསོགས་
བྱས། །འ་པ་དངོས་སུ་སྤྱང་ཁུ་ཡིས། །ཁྱེར་གྱི་དོགས་པ་དེ་བྱས་ནས། །ཡིད་ཀྱིས་ཁ་སྤྱང་འདི་འདྲ་མས། །བསླུས་ནས་འདུག་པར་ད་གདོད་ཚོར། །སང་ནས་གཅན་སྤྱང་ལ་
སོགས་པས། །ཟོས་ཀྱང་ཟོན་ཆག་བྱེད་རེ་ཤི། །སྙམ་པའི་བློ་སྣ་གཏིང་ནས་སྐྱེས། །ཕྱི་ནས་སྤོས་ཀར་ཕྱིན་དུས་ཞིག །རྗེ་དང་གླེང་སློང་ཞིབ་པར་བྱུང༌། །རྗེ་ཡི་ཞལ་ནས་འདི་
སྐད་གསུང༌། །ཨ་པ་དེ་འདྲ་ག་ན་བཏུབ། །གཅན་གྱིས་ཟོས་ན་སྒྲུབ་པ་པོའི། །བར་ཆད་དེ་ལས་ཆེ་བ་མེད། །ཕྱིན་ཆད་དེ་ལྟར་མ་སེམས་པར། །གཅན་ལ་ཟོན་ཆག་ཆེ་རུ་
གྱིས། །གསུངས་ནས་ཁོ་བོའི་འདི་སྐད་ཞུས། །གཅན་ལ་ཟོན་ཆག་བགྱིས་པ་ན། །བདག་ཉིད་ཆེན་པོ་ཁ་སྤྱང་ཙམ། །འོ་སྐོལ་རང་གི་གདམས་ངག་ཀུན། །ལུས་སྲོག་ཐེད་ལ་

གཟན་པར་གསུངས། །ལུས་སྲོག་ལ་སེར་སྣ་བྱས་པ་ཡིས། །སྒོམ་སྒྲུབ་ཇི་ལྟ་བུ་ཞིག་བདོག །ཞུས་པས་དེ་སྐད་མ་ཟེར་ཅིག །ཁྱེད་ཀྱིས་ཕོད་དེ་ངས་མ་ཕོད། །ང་ཡི་བཀའ་
བཅག་དམ་ཚིག་ཉམས། །ཕྱིན་ཆད་དེ་ལྟར་མ་སེམས་པར། །ལུས་སྲོག་ལ་སེར་སྣ་གྱིས་ཤིག་གསུངས། །བཀའ་བཅག་ཏུ་མ་བཏུབ་མདའ་དང་གཞུ། །ཚགས་བྱས་ལུས་སྲོག་
སེར་སྣ་བྱས། །སླར་ལ་བླ་མའི་བྱིན་རླབས་ཞུགས །ཉམས་མྱོང་རྟོགས་པ་འུར་གྱིས་འབར། །དགའ་དང་སྤྲོ་བ་ལྷག་གིས་སྐྱེས། །ཉམས་ཀྱི་གླུ་རྒྱངས་སྟངས་ཀྱིས་བླངས། །དེ་
འདྲའི་ངོ་མཚར་ཟད་པ་མེད། །འོན་ཀྱང་ཚེ་འདིའི་རྣམ་རྟོག་འདི། །རྟག་ཏུ་ཞེ་མནའ་སྐྱེལ་ལགས་ཀྱང་། །གང་ནས་ནམ་བྱུང་ཆ་མེད་པར། །རྐྱེན་གྱི་ཁྱད་པར་བག་ཙམ་རེས།
རང་དབང་མེད་པར་ཏོལ་གྱིས་འགྱུས། །འ་པ་ཞེ་མནའ་བསྐྱལ་མ་ཐག །འགྱུ་བར་མི་ཐང་ཡི་རེ་མུག །སྙམ་ནས་གསོལ་བ་དུངས་ཀྱིས་བཏབ། །དེ་མ་ཐག་ཏུ་བྱིན་རླབས་

ཟྭ」 ༄༅། ། ཞུགས། །ཉམས་མྱོང་རྟོགས་པ་འུར་གྱིས་འབར། །གསོལ་བ་བཏབ་ཅིང་ཚེ་འདི་ཡི། །རྟོག་ངན་ཤིན་ཏུ་རགས་གྱུར་པས། །མ་ཕྱོགས་པ་ཡང་ཟད་
པ་མེད། །མ་ཆོག་པ་ཡི་རིགས་རྣམས་ལ། །མཎྜལ་དངོས་སུ་བཤམས་བྱས་ནས། །ཡི་དམ་ཆོས་སྐྱོང་གཏོར་མས་མཆོད། །དེས་ནི་ངེས་པར་རྟོག་ངན་ཞིག །ཞིག་པ་ཙམ་ལ་
མ་བཞག་པར། །སྐད་ཅིག་དེ་ལ་ཉམས་མྱོང་འབར། །དེ་འདྲའི་རིགས་ལ་ཟད་པ་མེད། །ནང་གི་གཉེན་པོ་དྲག་པོ་དང་། ། ཚེ་འདིའི་ཉོན་མོངས་རྟོག་ངན་གཉིས། །ཕྱལ་བར་མ་
བཞག་འཛིང་འབུར་བྱས། །ཕྱི་ནས་ཚེ་འདི་ཚར་ཆོད་ནས། །ཉམས་མྱོང་གསལ་སྟོང་རྒྱུན་ཆད་མེད། །རྟོག་པའི་བོགས་རེ་ཐོན་ཙ་ན། །སྔར་གྱི་ཉམས་མྱོང་གསལ་སྟོང་ཀུན།
ཀོར་ལེར་ལུས་པའི་མདུད་པ་རེ། །ཁྲོལ་ཞིང་རྟོགས་པ་དུས་གཅིག་མཆེད། །རྟོགས་པ་ཇི་ལྟར་མཆེད་པ་བཞིན། །དེ་ཉིད་ཉམས་མྱོང་ཆེན་པོར་ཤར། །ལྷ་རྗེ་རིན་པོ་ཆེའི་ཞལ་ནས་༔
ཐྭ

ཀྱང་། །ཉམས་མྱོང་དང་རྟོགས་པ་དུས་གཅིག་མཆི། །གསུངས་པ་དེ་ཁོ་བོའི་ཉམས་སུ་བབ་བོ། །དེ་ལ་སྤྲོ་དགའ་ཡང་ཡང་སྐྱེས། །བཀའ་དྲིན་ཅན་གྱི་དམ་པ་དྲན། །གདུང་
སེམས་རང་དབང་མེད་པར་སྐྱེས། །སྐྱེས་པ་བཞིན་དུ་རྟོག་པ་དང༌། །ཉམས་མྱོང་འར་མ་འུར་མ་སྐྱེས། །ཉམས་མྱོང་ཐུག་པ་མེད་པ་རུ། །ཡང་ནས་ཡང་དུ་འབར་ཞིང་
མཆེད། །མཆེད་པས་རྟོགས་པའི་བོགས་རེ་ཐོན། །ཐོན་པ་བཞིན་དུ་སྔོན་ཆད་ཀྱི། །རྟོགས་པ་ཀོར་ལེར་ལུས་པ་ཡི། །མདུད་པ་གཅིག་ཁྲོལ་གཉིས་ཁྲོལ་ཤར། །གཞན་དང་ཁོ་བོ་
མ་མཐུན་པས། །ཁོ་བོའི་ཉམས་མྱོང་རྟོགས་པ་ཀུན། །སོ་ལ་མ་ལུས་ཡང་ནས་ཡང་། །ཐུག་པ་མེད་པར་མཆེད་ཀྱིན་ཐལ། །སེམས་ཉིད་གསལ་སྟོང་ནམ་མཁའ་ལྟར། །མཐའ་
ཡས་ཐུག་པ་མེད་པ་ཡི། །གནད་ཀྱིས་མཆེད་པ་ཡིན་སྙམ་སེམས། །གང་དུ་ཇི་ལྟར་མཆེད་པ་ཡི། །ཡུལ་དང་དུས་དང་གནས་སྐབས་རྣམས། །གླེང་གིས་མ་ལང་བརྗེད་ཀྱིན་༔

༄༅། །ཐལ། །གང་དུ་རྟོགས་པ་ཤར་བ་ཡི། །འདུག་ས་དེ་རུ་འདི་སྙམ་སེམས། །འ་པ་འ་ཡ་དེ་རིང་གི་འདུག་ས་འདི། །གཞན་གྱིས་ཚོར་ན་དགའ་བ་
ལ༑ །ས་འདི་བྱིན་གྱིས་བརླབས་པའི་ས། །ས་ཕྱོགས་འདི་ནི་བྱིན་རླབས་ཅན། །འདི་ནས་རྡེའུ་ཤིང་བུ་འམ། །ས་སྤར་གང་ཙམ་ཐོགས་པས་ཀྱང་། །གདོན་དང་ནད་སོགས་སྡུག་
བསྔལ་ཞི། །མཎྜལ་སྟེང་བཞག་མཆོད་བྱས་ན། །ལྷ་མི་ཀུན་གྱིས་མཆོད་གནས་སུ། །འགྱུར་བར་སུས་ཀྱང་མ་ཚོར་རོ། །སྦྲན་ན་དེ་འདྲ་ག་ན་བདེན། །ཟེར་ཅིང་སྡིག་པ་
བསགས་དོགས་པས། །སུ་ལའང་མ་སྦྲན་ཁ་རོགས་བསྡད། །དེ་འདྲའི་འདུག་ས་ཟད་པ་མེད། །གླེང་གིས་མ་ལང་བརྗེད་ཀྱིན་ཐལ། །དེ་ལྟར་ཤར་མོད་ཡུན་རིང་དུ། །དངོས་
གྲུབ་ཐོབ་ཐོབ་པོ་ཞིག་འདོད། །གྲུབ་རྟགས་བསྟན་བསྟན་པོ་ཞིག་འདོད། །ཆོས་སྐུ་ཐོབ་ཐོབ་པོ་ཞིག་འདོད། ། ཡེ་ཤེས་འཆར་འཆར་པོ་ཞིག་འདོད། །འབད་པ་མེད་པར་གདུལ་བྱ་༔

ཡི། །དོན་རྣམས་རྫོགས་རྫོགས་པོ་ཞིག་འདོད། །དེ་སོགས་འདོད་པའི་རྣམ་གྲངས་ཀྱི། །མིང་ལ་ཟད་མེད་བསྡུས་ལ་བགྱི། །ཞེ་འདོད་མེད་པར་བསྒོམས་པ་ཡང་།
ཕུགས་ན་ཞེ་འདོད་འདུག །གང་ཙུག་བསྒོམས་ཀྱང་ཞེ་འདོད་ཀྱི། །རྩ་བ་མ་ཆོད་ཕུགས་སུ་ཞུགས། །ཕུགས་ཀྱི་རྩ་བ་མ་ཕྱིན་པར། །ཟོར་བུས་བྲེག་ཀྱང་ཕྱིར་ཕྱིར་འཕེལ། །ཕྱི་
ནས་ཞེ་འདོད་རྩ་བ་ཆོད། །འ་པ་ཐམས་ཅད་སྟོང་པ་ཉིད། །མཁའ་ལྟར་དག་པའི་འོད་གསལ་ལ། །ཞེ་འདོད་མཁན་པོ་མི་འདུག་པར། ། ཀོར་ལེར་ཞེ་འདོད་བཅུག་ནས་འདུག །
ད་ནངས་གདོད་ལས་མ་ཚོར་རོ། །ད་ནངས་ཚོར་བའི་དེ་མ་ཐག །ཞེ་འདོད་མཁན་པོ་གང་དུ་ཡང་། །སོང་བ་མེད་པར་རང་སར་དག །ཕྱི་ནང་སྒོ་ཕུགས་དུས་གསུམ་མེད། །
ནམ་མཁའ་ནམ་མཁའ་ནམ་མཁའི་ཀློང་། །ནམ་མཁའི་ཀློང་ཡངས་དག་པ་ལ། །འཁོར་བར་འཁྱམ་མཁན་མི་འདུག་པར། །སྔོན་ཆད་མ་རྟོགས་གོང་རོལ་དུ། །འཁོར་བར་༔

༄༅། ། འཁྱམས་ཀྱིས་དོགས་ནས་སྦྱངས། །བྱང་ཆུབ་ཐོབ་མཁན་མི་འདུག་པར། །བྱང་ཆུབ་མ་ཐོབ་དོགས་ནས་སྦྱངས། །ལྟ་བའི་བདག་པོ་མི་འདུག་
པར། །གྲུབ་མཐའ་དམན་གྱིས་དོགས་ནས་སྦྱངས། །སྒོམ་པའི་བདག་པོ་མི་འདུག་པར། །ཏིང་འཛིན་བོར་གྱིས་དོགས་ནས་སྦྱངས། །མཁའ་ལ་ཤོར་རྒྱུ་ག་ན་ཡོད། །སྤྱོད་པ་
* སྤྱོད་མཁན་མི་འདུག་པར། །དུས་ཚོད་འཆུགས་ཀྱིས་དོགས་ནས་སྦྱངས། །བཅོས་མར་སོང་གིས་དོགས་ནས་སྦྱངས། །བཅོས་དང་མ་བཅོས་འཆུག་པ་དང་། །མ་འཆུགས་
མཁས་པ་ག་ན་གདའ། །སྔོན་ཆད་མ་རྟོགས་གོང་རོལ་དུ། །སེམས་ཀྱི་བཞག་ས་འདོད་ནས་སྦྱངས། །སེམས་ནི་སེམས་མེད་འོད་གསལ་བ། །སྟོང་ཉིད་མཁའ་ལྟར་རྣམ་དག་
ལ༑ །བཞག་རྒྱུ་བཞག་ས་འཇོག་མཁན་ཞིག །མེད་པར་བཞག་ས་འདོད་པས་འཁྲུལ། །གནས་གནས་པོ་ཞིག་འདོད་ནས་སྦྱངས། །གནས་མཁན་མཁའ་ལྟར་རྣམ་དག་པ།

གནས་དང་མི་གནས་ཕྱེ་བས་འཁྲུལ། །གོ་འཕང་ཐོབ་ཐོབ་པོ་ཞིག་དང་། །མངོན་དུ་གྱུར་གྱུར་པོ་ལ་སོགས། །ཞེ་འདོད་ཕུགས་སུ་བཅུག་པ་ཡི། །རྣམ་གྲངས་གོང་དུ་གླེང་ཟིན་
མོད། །འདི་ཡང་ཟར་ཟུར་བསྐྱར་བ་ལགས། །ཕུགས་ཀྱི་ཞེ་འདོད་མཁན་པོ་དེ། །རྩ་ཆོད་རང་སར་གྲོལ་བ་ཡི། །དུས་དེ་ཉིད་ནས་ད་ལྟའི་བར། །འཁོར་འདས་ལྟ་སྒོམ་སྤྱོད་ལ་
སོགས། །བདག་པོ་མེད་པས་སྒོམ་པ་དང་། །མི་བསྒོམ་ཀོར་ལེའི་རྩོལ་སྒྲབ་དེ། །རྣམ་དག་ཆེན་པོའི་ངང་དུ་གྲོལ། །ཉམས་སུ་ལེན་མཁན་རང་གྲོལ་བས། །ཉམས་སུ་བླང་བྱར་
མ་རྙེད་དོ། །སུ་ཡིས་ཅི་ཞིག་ཉམས་སུ་ལེན། །གང་གིས་གང་ཞིག་ཉམས་སུ་ལེན། །སུ་ཡིས་ཅི་ཞིག་མངོན་དུ་བྱེད། །ཀོར་ལེ་ཐམས་ཅད་རང་སར་གྲོལ། །ཉམས་སུ་བླང་རྒྱུ་
མི་འདུག་པས། །གང་ཡང་ཉམས་སུ་མི་ལེན་འདི། །ཉམས་ལེན་ཀུན་གྱི་མཐར་ཐུག་གོ ། །རྒྱུད་རྒྱལ་དགྱེས་པ་རྡོ་རྗེ་ལས། །འདི་ལྟར་ཡིད་ཀྱིས་མ་བསྒོམས་ན། །འགྲོ་བ་༔

ཁ་༄༅། །ཐམས་ཅད་བསྒོམས་པའོ། །ཐམས་ཅད་ཆོས་ཉིད་ཡོངས་ཤེས་ན། །བསྒོམ་དུ་མེད་ཉིད་བསྒོམས་པའོ། །བཅོམ་ལྡན་འདས་ཀྱིས་དེ་སྐད་དུ།
གསུངས་ཏེ་ཁོ་བོའི་ཉམས་སུ་བབ། །ཡང་། རྒྱུད་སྡེ་ཆེན་པོ་དེ་ཉིད་ལས། །བསྒོམ་བྱ་མེད་ཅིང་སྒོམ་བྱེད་མེད། །གསང་སྔགས་མེད་ཅིང་ལྷ་ཡང་མེད། །སྤྲོས་དང་བྲལ་བའི་
རང་བཞིན་དུ། །ལྷ་དང་སྔགས་སུ་ཡང་དག་གནས། །གསུངས་པ་དེ་ཡང་ཉམས་སུ་བབ། །རྒྱུད་རྒྱལ་གསང་བ་འདུས་པ་ལས། །དངོས་པོ་མེད་པས་བསྒོམ་པ་མེད། །བསྒོམ་
པར་བྱ་བ་དངོས་པོ་མིན། །དེ་ཡང་ཁོ་བོའི་ཉམས་ཐོག་བབ། །མགོན་པོ་བྱམས་པའི་ཞལ་ནས་ཀྱང་། །འདི་ལ་བསལ་བྱ་ཅི་ཡང་མེད། །བཞག་པར་བྱ་བ་ཅུང་ཟད་མེད། །ཡང་
དག་ཉིད་ལ་ཡང་དག་བལྟ། །ཡང་དག་མཐོང་ན་རྣམ་པར་གྲོལ། །དེ་ཡང་ཁོ་བོའི་ཉམས་ལ་བབ། །ཡུམ་ཆེན་ཕ་རོལ་ཕྱིན་པ་ལས། །ནམ་མཁའ་ལ་ནི་གཟུགས་མ་མཆིས་༔
ཐྭ

།བསམ་གཏན་གྱི་ཕ་རོལ་ཏུ་ཕྱིན་པ་མ་མཆིས་སོ། །དངོས་པོ་མེད་པའི་ངོ་བོ་སྟོང་པ་ཉིད་མ་མཆིས་སོ། །བསམ་གཏན་རྣམས་མ་མཆིས་སོ། །རྣམ་པར་ཐར་པའི་སྒོ་སྟོང་པ་
ཉིད་དང༌། མཚན་མ་མེད་པ་དང་། སྨོན་པ་མེད་པ་རྣམས་མ་མཆིས་སོ། །རྣམ་པ་ཐམས་ཅད་མཁྱེན་པ་ཉིད་མ་མཆིས་སོ། །བྱང་ཆུབ་མ་མཆིས་སོ། །སངས་རྒྱས་མ་མཆིས་
སོ། །ཞེས་གསུངས་དེ་ཡང་ཁོ་བོ་ཡི། །ཉམས་སུ་མངོན་སུམ་ཚད་མར་བབ། །ཤེས་རབ་སྙིང་པོ་ཉིད་ལས་ཀྱང་། །ཐོབ་པ་མེད་མ་ཐོབ་པ་ཡང་མེད་དོ། །བྱང་ཆུབ་སེམས་
དཔའ་རྣམས་ཐོབ་པ་མེད་པའི་ཕྱིར། ཞེས་པ་ལ་སོགས་གསུངས་པ་ཡང་། །ཁོ་བོའི་ཉམས་སུ་ཡེར་གྱིས་ལོན། །དེ་སོགས་མདོ་རྒྱུད་དུ་མ་དང་། །བསྟན་བཅོས་རྣམས་དང་མན་
ངག་གི། །ཚོགས་ལ་ཟབ་དགུ་གང་དང་གང་། །གསུངས་པ་དེ་དང་དེ་རྣམས་ཀུན། །ཐམས་ཅད་ཁོ་བོའི་ཉམས་སུ་བབ། །དམ་པ་གོང་མའི་མགུར་རྣམས་ཀུན། །སྲིད་དང་ངན་༔

༄ ༅། །འགྲོའི་སྡུག་བསྔལ་ལ། །སྐྱོ་བའི་ཤུགས་ཀྱིས་བཞེངས་པ་དང་། །ལ་ལ་རི་ཁྲོད་དབེན་གནས་ལ། །བསྟོད་ཅིང་བསྔགས་པའི་མགུར་རྣམས་
1
བཞེངས། །ལ་ལ་ཉམས་སུ་མྱོང་བའྀ་མགུར། །ལ་ལ་རྟོགས་པ་ཤར་བའི་མགུར། །ལ་ལ་སྙིང་རྗེ་ཆེན་པོའི་མགུར། །གཞན་ལ་གདམས་པར་གསུངས་པའི་མགུར། །ལ་ལ་
ཡོན་ཏན་མཆོག་གྱུར་ལ། །ཐུགས་དགྱེས་ངོ་མཚར་སྐྱེས་པའི་མགུར། །ལ་ལ་ཉམས་མྱོང་སྐྱེས་པ་ཡི། །ཚན་ཀ་ཆེན་པོ་གཡོས་པ་ལས། །རང་དབང་མེད་པར་བཞེངས་པའི་
མགུར། །དེ་སོགས་མགུར་གྱི་ཁྱད་པར་ཡང་། །ཡོན་ཏན་ཁྱད་འཕགས་མ་རྟོགས་པས། །ཐོས་ཚད་ཁོ་བོའི་ཉམས་སུ་བབ། །ཁོ་བོ་རང་ལ་ངོ་མཚར་སྐྱེས། །སྐྱེས་པ་བཞིན་དུ་
ཉམས་མྱོང་འབར།།གཞན་གྱི་སྡིག་རྟེན་བྱེད་དོགས་པས། །གཉེན་པོས་བཅག་པ་མ་ལགས་ན། །ལུས་ངག་རྣམ་འགྱུར་རང་དབང་མེད། །ཀུ་རེ་ཁ་ཀྱལ་བསྒྱུར་ཞིང་བཏང་།

དེ་ལྟ་བུ་ཡི་ཉམས་མྱོང་དང་། །རྟོགས་པ་གླེང་རྒྱུ་ཟད་པ་མེད། །འདི་འདྲ་འདི་བྱུང་བརྗེད་ཀྱིན་ཐལ། །ནང་གི་ཉམས་མྱོང་རྟོགས་པ་ལ། །ཡང་དག་རྫོགས་པའི་སངས་རྒྱས་
ལའང་། །འདི་ལས་ལྷག་པ་མི་སྲིད་སྙམ། །ཕྱི་རུ་འཆར་བའི་ཡོན་ཏན་ཚོགས། །དམ་པ་གོང་མ་ཐམས་ཅད་ཀྱིས། །མངོན་སུམ་ཚད་མར་བསྟན་པ་ཡི། །ར་བ་ལ་སོགས་
ཐོགས་པ་མེད། །མཁའ་ལ་འཕུར་དང་རྐང་མགྱོགས་དང་། །ཆུ་ལ་མི་འབྱིང་སྐུ་ལུས་ཀྱི། །བཀོད་པའི་ཚོགས་དང་མི་སྣང་ཚོགས། །རྫུ་འཕྲུལ་རྣམ་པ་སྣ་ཚོགས་དང་།
མངོན་པར་ཤེས་པ་ལ་སོགས་པའི། །མི་ལས་འདས་པའི་ཡོན་ཏན་ཚོགས། །ཕྲ་མོ་གཅིག་ཀྱང་ང་ལ་མེད། །ཡོན་ཏན་འགོ་རུ་མ་ཉན་པའི། །རྒྱུ་མཚན་འགོ་རུ་ཞིབ་པར་བྱུང༌།
ཕྱི་རུ་འདོན་དུ་བཏུབ་པ་ཡི། །ཡོན་ཏན་གཅིག་ཀྱང་མ་མཆིས་སོ། །ནང་དུ་རང་ལ་རང་མགུ་བའི། །བསམ་པའི་ཁྱད་པར་ད་རུང་གླེང༌། །དམ་པ་ལས་ཀྱང་དམ་པ་མཆོག །རིན་

།པོ་ཆེ་ཡི་གསུང་སྒྲོས་ལས། །སྐྱེས་མཆོག་བྱང་ཆུབ་སེམས་དཔའ་ནི། །སེམས་དཔའ་ལས་ཀྱང་སེམས་དཔའ་སྟེ། །སེམས་དཔའ་ཆེན་པོའི་རིགས་༄༅།2
རྣམས་ལ། །གཞི་ལམ་དྲུག་ཏུ་ཤེས་བྱ་སྟེ། །བྱང་ཆུབ་སེམས་དཔའ་སེམས་དཔའ་ནི། །ཆེན་པོའི་རིགས་སུ་ངེས་པ་ལ། །སྐྱེས་བོ་ཐ་མལ་དུས་དང་ནི། །ཉན་ཐོས་དུས་དང་རང་
རྒྱལ་དུས། །བྱང་ཆུབ་སེམས་དཔའི་དུས་དང་ནི། །སེམས་དཔའ་སེམས་དཔའ་ཆེན་པོའི་དུས། །རྫོགས་པའི་སངས་རྒྱས་དུས་རྣམས་སུ། །གསུངས་པ་ཁོ་བོའི་ཉམས་ཐོག་
ཏུ། །ལ་ལ་མ་བབ་ལ་ལ་བབ། །བབ་པར་ཚོར་བ་འདི་ཚོད་ཙམ། །མཆིས་ཏེ་ཡོན་ཏན་འདི་གདའོ། །སྐྱེ་བ་སྔ་མ་ཡང་སྔ་ནས། །བྱམས་དང་སྙིང་རྗེ་བསླབས་ལས་ཆེ། །ཅི་སྟེ་
ཞེ་ན་ཚེ་འདི་ཡི། །སྐྱེ་བོ་ཐ་མལ་གཞོན་ནུ་ཡི། །བྱིས་པའི་དུས་ནས་སྙིང་རྗེ་ལ། །བློ་སྣ་ཞུགས་པ་མང་པོ་བྱུང་། །ཁྱི་ལྟོགས་ལ་སྙིང་རྗེ་སྐྱེས་པ་ཡིས། །ལྟོ་སྐལ་ཕ་མས་མ་ཚོར་༔
༣

བར། །སྦས་ཀྱིན་བྱིན་པ་མང་པོ་བྱས། །དེ་བཞིན་སྤྲང་ལོང་ལྟོགས་པ་དང༌། །བསོད་སྙོམས་པ་ནི་དྲོ་རིང་ལ། །ཕ་མའི་ཁྱིམ་ནས་རྐུས་ཀྱིན་བྱིན། །སུམ་པ་རྒྱ་ཤོད་བྱ་བ་ན། །
རྙེད་པ་འཚོལ་ཞིང་འདུག་པའི་ཚེ། །སྤྲང་པོ་མང་པོ་མ་བཟོད་ནས། །ང་རང་རྙེད་ཚོལ་ཡིན་བཞིན་དུ། །དངོས་པོ་ཕྲན་ཚེགས་བསགས་བསགས་ནས། །སྤྲང་པོའི་སྟོན་མོ་ཡང་
ཡང་བྱས། །ཁྱི་དང་བྱ་བྱེའུ་ལ་སོགས་པའི། །གླེང་གིས་མི་ལང་བརྗེད་ཀྱིན་ཐལ། །རང་རེ་བསྐྱར་ཞིང་གཞན་ལ་བྱིན། །སྔ་མ་ཡང་སྔའི་སྙིང་རྗེ་ཡི། །བག་ཆགས་ཡོད་པ་དེ་
ཡིས་ཤེས། །བྱང་ཆུབ་སེམས་དཔའ་ཆེན་པོ་ཡི། །རིགས་ལ་སྐྱེ་བོ་ཐ་མལ་དུས། །དེ་ཚོད་ཙམ་ལས་མ་དྲན་ནོ།། །།བམ་པོ་བཞི་པ། དེ་ནས་སུམ་པ་ནགས་ཤོད་ཀྱི། །
གསེར་གཡུ་ས་མདོའི་སུས་ཁྱིམ་དུ། །རྒྱགས་ཀྱི་རྟེན་འབྲེལ་བག་ཙམ་འཆུགས། །དེ་ཚེ་ཤིན་ཏུ་ཡི་མུག་པས། །མི་རྟག་འཆི་བ་གཤའ་མ་དྲན། །ཚེ་འདིར་སྐྱིད་སྡུག་དགོས་པ་

།མེད། །སྐྱིད་རུང་སྡུག་རུང་རྨི་ལམ་བཞིན། །ཕྱད་ཀྱིས་བཞག་ནས་འགྲོ་དགོས་ལ། །ཕུན་སུམ་ཚོགས་རུང་མ་ཚོགས་རུང་། །རྙེད་པའི་དགོས་པ་༄༅།ཁ་
མི་འདུག་གོ། །ཤི་ནས་དམྱལ་བ་ལ་སོགས་པའི། །ངན་སོང་གསུམ་དུ་འཁྱམ་དགོས་པས། །དེ་ལ་འཇིགས་པ་གཏིང་ནས་སྐྱེས། །ཚེ་འདིའི་བདེ་སྐྱིད་གཏིང་ནས་བསྐྱུར།
སུས་ཀྱང་གདམས་ངག་བསྟན་པ་མེད། །རྐྱེན་ངན་དེ་ཡི་ངང་ལ་ཤར། །སྤྱིར་ཡང་དུས་ཚོད་དུས་ཚོད་དུ། །གནད་ལ་ཕོག་པའི་གདམས་ངག་ཀུན། །གཞན་གྱིས་བསྟན་པ་མེད་
པར་ཤར། །ངན་སོང་གསུམ་ནས་ཐར་དུ་བཅུག །མཐོ་རིས་ལྷ་མིའི་བདེ་སྐྱིད་དང་། །འཁོར་ལོས་སྒྱུར་བའི་རྒྱལ་པོ་ཡི། །བདེ་སྐྱིད་ཕུན་ཚོགས་ཐོབ་གྱུར་ཀྱང་། །འདུས་བྱས་
མི་རྟག་མཐར་ཞིག་ནས། །ཡང་ནས་ཡང་དུ་ངན་འགྲོར་སྐྱེ། །འཁོར་བའི་བདེ་སྐྱིད་ཐམས་ཅད་ལ། ྋ།གཏིང་ནས་དགོས་མེད་ཁོ་ཐག་བཅད། །འཁོར་བ་འདི་ལས་བྲོས་ཐབས་
ཤཱ

།ཉི་མ་དེ་རིང་མ་བཙལ་ན། །རྒྱ་ལ་ཤི་ན་ཐོན་ཐབས་མེད། །སྙམ་ནས་ཅི་ཡང་ལོང་མེད་པར། །སྔོན་ཆད་ལས་ངན་འདྲེ་མཐུ་སོགས། །བསམ་ངན་སྡིག་པ་འབའ་ཞིག་
གིས། །དབང་དུ་སོང་བ་ད་གདོད་ཚོར། །སྲད་མ་ཆེན་པོ་དེའུ་བྱས་སོ། །ད་ནི་ལས་ངན་མི་དགེ་བའི། །ཕྱོགས་སུ་གཏིང་ནས་གཏོང་རེ་ཤི། །ཆོས་སྐྱོང་ཀུན་གྱིས་དཔང་པོ་
མཛོད། །དོ་ནུབ་ཉིད་ནས་མ་ཡེངས་པར། །རྫོགས་པའི་བྱང་ཆུབ་མ་བསྒྲུབས་ན། །ཡེ་ཤེས་སྤྱན་ལྡན་ཐམས་ཅད་ཀྱིས། །ང་ཡི་སྙིང་ཁྲག་ཐང་ལ་ཕོ། །སྙམ་དུ་ཞེ་མནའ་གཏིང་
ནས་བསྐྱལ། །དེ་ནས་ད་ལྟ་ཡན་ཆོད་དུ། །ཞེ་མནའ་སྐྱེལ་བ་དེ་ཙུག་ལགས། །བཙན་ར་དཀར་པོ་གཉའ་ནག་གི། །བྲུབ་ཁུང་འཇོར་གྱིས་བསྐོས་ནས་བསྲུབས། །གཏའ་གཏོར་
ལྔ་པོ་བསྒྱེལ་ནས་བཞག །དཀྱིལ་འཁོར་རྩང་ཕུར་འཇོར་གྱིས་བསྐོས། །ཁྲག་གི་རྫ་མ་ཐང་ལ་ཕོ། ། གཏིང་ནས་འཇིག་རྟེན་བློ་ཡིས་བཏང་། །དེ་ལྟར་འཇིག་རྟེན་བློས་བཏང་༔

༄༅། །ནས། ། གཏིང་ནས་བྱང་ཆུབ་བསྒྲུབ་པའི་བློ། །འདི་ཙམ་པ་ཞིག་ཡོད་གྱུར་ཀྱང༌། །བསམ་མེད་མཐོང་གོམས་མེད་པ་ཡིས། །བརྒྱུད་ལྡན་བྱིན་
རླབས་ཅི་མ་ཚང་། །གདམས་ངག་དགོས་ཁོངས་སུ་མ་བཅུག་ཀྱང་། །རབ་ཏུ་བྱུང་བའི་བློ་ཡང་མེད། །རབ་བྱུང་གཞན་ལ་གཤེ་ཞིང་སྡང་། །འཇིག་རྟེན་བློ་ཡིས་བཏང་བྱས་
ནས། །སྡིག་པའི་ལས་ཀུན་སྤངས་པས་མཆོག །རྫོགས་པའི་བྱང་ཆུབ་བསྒྲུབ་པ་ལ། །ཡེ་ཤེས་ལྷ་ཡི་འཛབ་དང་ནི། །བཟླས་བརྗོད་བསྙེན་པ་བསྐྱལ་བས་མཆོག །རབ་བྱུང་
བསྙེན་པར་རྫོགས་པ་དང་། །བླ་མ་བརྒྱུད་པའི་བྱིན་རླབས་དང་། །གདམས་ངག་དགོས་ཁོངས་སུ་མ་བཅུག་གོ། །དད་པ་ཆེན་པོ་དེ་ཙམ་ལ། །གཞོགས་སྲད་ཆེན་པོ་དེ་ཙམ་
པ༑ །ཅི་ཡང་སྲིད་པར་འདུག་གོ་ཀྱེ། །དད་པ་ཀོག་ལངས་ཆེན་པོ་དེས། །ཧར་ཐོན་བྱས་པའི་དེ་འགྲོགས་ལ། །སློབ་དཔོན་རུ་དང་རྟེན་འབྲེལ་འཆུག །དཀར་ཤོད་ཝ་བརླ ooneཞ

སུ་ལྷན་གྱིས་བྲོས། །དགེ་བཤེས་གཞམས་དང་ཏུག་གིས་མཇལ། །དགུང་ལོ་སུམ་ཅུ་ཐམ་པ་རུ། །མཚམས་དང་སྨྲ་བཅད་དམ་བཅས་ནས། །བྱང་ཆུབ་བསྒྲུབ་པའི་དམ་བཅའ་
བྱས། །དགེ་བཤེས་གཞམས་ཀྱིས་འདེགས་པར་བྱས། །དགེ་བཤེས་གཞམས་ཀྱི་ཞལ་ནས་ནི། །རྫོགས་པའི་བྱང་ཆུབ་བསྒྲབ་པ་ལ། །གདམས་ངག་ཟབ་མོ་དགོས་པ་ཡིན།
ང་ལ་གདམས་ངག་ཟབ་མོ་ཡོད། །ཁྱོད་ལ་བསླབ་ལ་བསྒོམ་དུ་གཞུག །གསུངས་ནས་དེ་ལ་བློ་གཏད་བྱས། །དེ་རྗེས་རྟེན་འབྲེལ་ཕན་ཚུན་གྱིས། །སུམ་པ་རྒྱ་ཤོད་ཀྱི་སྒོ་ཕུག་
ཏུ། །ཡོན་བདག་བཙུན་ཆུང་གི་ཤིད་ས་རུ། །མདོ་ཁམས་སྒང་གི་ལྷོ་ཕུག་ན། །ཆམ་གནས་དྲུག་ཡན་ཆོད་ཀྱི་མི་ཆེན་ཚོགས། །ཁོ་བོས་བདུན་ཚིགས་ཀྱི་གཞུང་འཛིན་བྱས། །སྔ་
དྲོ་ཕྱི་འཕྲེད་དལ་ལགས་པས། །མདོ་སྡེ་དཀོན་མཆོག་བརྩེགས་པ་བལྟས། །པོ་ཏི་གཉིས་ཙམ་ཐོན་པ་ཁད། །ཡི་གེ་ལྟ་འཕྲོ་ལ་བློ་སྣ་འགྱུར། །འ་པ་སྔོན་ཆད་ནོར་ནས་འདུག

༄༅། །རབ་བྱུང་རྣམས་ལ་མ་དད་པས། །རང་ལ་རབ་བྱུང་གི་བློ་མེད་པས། །རབ་བྱུང་གཞན་ལ་གཤེ་ཞིང་སྡང་། །རྫོགས་པའི་བྱང་ཆུབ་བསྒྲབ་པ་ལ།
རབ་ཏུ་མི་བྱུང་གི་གླགས་མི་འདུག །ད་རེས་མདོ་ཁམས་སྒང་པ་ཡི། །མཁས་བཙུན་ཐམས་ཅད་ཚོགས་པ་འདི། །བསྐལ་པར་བསྒྲུབས་ཀྱང་ག་ན་འགྲུབ། །སྨོན་ལམ་བཏབ་ཀྱང་
གང་ན་འོང་། །ད་རེས་རབ་ཏུ་མི་འབྱུང་རེ། །ངན་སོང་གི་སྡུག་བསྔལ་ཨ་ཅང་ཆེ། །གཏན་དུ་འཁོར་བ་འཁྱམ་མི་འཁྱམ། །ད་རེས་འདི་ལ་རག་ལུས་པས། །སྔོན་ཆད་འཁོར་
rg
བར་འཁྱམ་འཁྱམ་པས། །དམྱལ་བའི་སྡུག་བསྔལ་ནམ་ཡང་འཇིགས། །གྲོག་སྦུར་འབུ་སྲིན་ལ་སོགས་ལུས། །ཇི་འདྲ་ཞིག་བླངས་ནས་ཇི་འདྲ་ཞིག་མནར། །ཁམས་གསུམ་
འཁོར་བའི་འདམ་རྫབ་ནས། །ད་རེས་སྐམ་སར་མ་ཐོན་ན། །ཡང་ནི་ལོག་ནས་ཁམས་གསུམ་གྱི། །འཁོར་བར་འཁྱམ་པ་ངས་མི་ནུས། །གཏན་གྱི་སོ་ནམ་འདི་ཙམ་ལ། །དགེ་4

ཚུལ་ལའང་ང་མི་འཇོག །ཅི་ཀྱང་བསྙེན་པ་རྫོགས་པར་ཞུ། །བསྙེན་རྫོགས་ཙམ་ལ་མི་ལྟོས་པར། །སྦྲངས་པའི་ཡོན་ཏན་བཅུ་གཉིས་པོ། །བདག་གིས་ཅིས་ཀྱང་བསྟེན་པར་
བགྱི། །སྦྱངས་པའི་ཡོན་ཏན་བཅུ་གཉིས་པས། །ལྷག་ཅིག་དཀའ་བ་ཡོད་སྲིད་ཀྱང་། །གཏན་ཏུ་འཁོར་བར་འཁྱམ་མི་འཁྱམ། །ད་རེས་འདི་ལ་ཐུགས་པ་ལ། །ང་ཡིས་མི་ཐུབ་
ཀྱི་དོན་ཅི་ཡོད། །དེ་ལྟར་གོ་ཆ་དེ་ཡིས་ནི། །སེམས་ཐག་བཅད་ནས་ཡོད་ཙ་ན། །སློབ་དཔོན་རུ་ཡིས་དེར་འཚོགས་ཀྱི། །སྔགས་པའི་དགེ་བཤེས་ཐམས་ཅད་བསོགས། །ཡོན་
བདག་ཆེ་ཆེ་འགའ་ཡང་བསོགས། །དགེ་བཤེས་སྙགས་སྡོམ་སྟོན་པ་སོགས། །གནས་བརྟན་ཆེ་བཙུན་འགའ་ཡང་བསོགས། །ཁྱོད་སྤྱིར་རབ་ཏུ་བྱུང་བ་བཤོལ་མི་འདེབས།
ཁམས་སུ་རབ་ཏུ་མ་བྱུང་བར། །དབུས་སུ་སོང་ལ་རབ་བྱུང་གྱིས། །ཁམས་ནི་ནོར་གྱི་ཚོལ་ས་ཡིན། །དབུས་ནི་རིག་པའི་འབྱུང་གནས་ཡིན། །དམ་པ་ཆོས་ཀྱི་ཚོལ་ས་ཡིན།

༄༅། །ངེད་ཅག་ཁམས་པ་ཆོས་འདོད་པ། །ཐམས་ཅད་དབུས་སུ་འགྲོ་བ་ཡིན། །དེས་བས་ཁྱོད་ཀྱང་དབུས་སུ་སོང་། །རབ་ཏུ་བྱུང་ས་དབུས་སུ་གྱིས།
ཡོ་བྱད་སན་སེན་བག་ཙམ་འདི། །དབུས་སུ་སོང་ལ་སྤོང་དག་གྱིས། །གསུངས་ནས་མི་ཆེན་ཆེ་དགུ་རྣམས། །ཐུགས་ཐག་བཅད་ནས་བཤོལ་འདེབས་སུ། །བྱུང་སྟེ་ཁོ་བོའི་
བསམ་པ་ལ། །མི་ཆེན་ཁྱེད་རྣམས་བཤོལ་འདེབས་པ། །ཤིན་ཏུ་བདེན་ཏེ་ཡུལ་དབུས་སུ། །འགྲོ་ལོང་མེད་པར་སང་དང་གནངས། །ཤི་ན་ངན་འགྲོར་ལྟུང་བར་ངེས། །དེ་ནས་
འཁོར་བའི་སྡུག་བསྔལ་དུ། །གཏན་དུ་འཁྱམས་པར་ག་ན་ནུས། །སང་དང་གནངས་ལ་མ་ཤི་ཡང་། །ལམ་ཁར་ཤི་ན་ཇི་ཙུག་བྱེད། །ཁྱེད་དང་བསམ་པ་གཏིང་མ་མཐུན། །
བཤོལ་འདེབས་རྣམས་ལ་ངས་མ་ཉན། །སློབ་དཔོན་རུ་སྟོན་ཐུགས་ལོག་ནས། །ཁྱོད་ཀྱི་འཚོ་བ་སྦྲ་གསེབ་ཏུ། །རྔ་ཆུང་བརྡུངས་ནས་འཚོ་བ་ཡིན། །རབ་ཏུ་བྱུང་ནས་སྦྲ་གསེབ་与

ཏུ། །རྔ་ཆུང་བརྡུངས་པ་ངོ་ཡང་ཚ། །དེས་ན་འཚོ་བ་ག་ནས་འཚོལ། །ཡོན་བདག་རྣམས་ལ་སློང་ངོ་བྱས། །ཡོན་བདག་ཐམས་ཅད་ཁ་སྒོག་ཟེར། །ཤིད་ས་འདི་དེ་མ་གྱེས་
པར། །ཁྱོད་ཀྱི་འཚོ་བ་སྦྱོར་མོད་ཀྱི། །གྱེས་ནས་འཚོ་བ་གང་ནས་འཚོལ། །གསུངས་ནས་ཤི་ཤོལ་ཀོ་ཤོལ་བཏབ། །ཁོ་བོའི་སེམས་ལ་འདི་ལྟར་ཤར། །ངན་སོང་གནས་སུ་
ལྷུང་གྱུར་ནས། །གཏན་ཏུ་འཁོར་བར་འཁྱམ་མི་ནུས། །རབ་ཏུ་བྱུང་ནས་སྡོམ་པ་དང༌། །འགྲོགས་ཏེ་སྐྱབས་འགྲོ་བྱེད་འཕྲོ་ལ། །ལྟོགས་གྲིར་ཤི་བ་མི་སྟོ་སྙམ། །ཤིད་སའི་ཡོན་
བདག་གྱེས་ཤུལ་དུ། །ཤུག་ནགས་ཡ་ཀའི་ཕུགས་སུ་འགྲོ། །ཤུག་ཕུང་སྒམ་དུ་མལ་བཅས་ལ། །རབ་བྱུང་སྡོམ་པ་གཙང་ལྡན་པས། །སྐྱབས་སུ་འགྲོ་བ་བྱེད་འཕྲོ་ལ། །སྨོན་
ལམ་འདེབས་ཀྱིན་ཤི་བ་ན། །ངན་འགྲོའི་གནས་སུ་སྐྱེ་མི་སྲིད། །དེ་ནས་སྨོན་ལམ་འཕེན་པའི་མཐུས། །གོང་ནས་གོང་དུ་ལམ་བགྲོད་པ། །ཕྱི་ནས་རྟེན་འབྲེལ་འཆུག་སྲིད་

།པས། །ད་རེས་འདི་རུ་ཤི་བ་ན། །ཤིན་ཏུ་འཚེངས་སོ་སྙམ་པའི་བློ། །གཏིང་ནས་ཐག་ཆོད་སུ་ལ་ཡང་། །མ་ཉན་བསླབ་པ་ཆིག་རྫོགས་བྱས།
1
སྦྱངས་པའི་ཡོན་ཏན་བཅུ་གཉིས་པོ། །བློ་ཐག་བཅད་ནས་ཞུས་པ་ལ། །མཁན་སློབ་རྣམ་པའི་ཞལ་ནས་སུ། །རྒྱ་གར་ཡུལ་དུ་བཏུབ་པ་ཡིན། །བོད་དུ་འདི་ཚོད་ཙམ་ལས་ནི།
བསྒྲུབ་པར་མི་ནུས་པ་ཡིན་གསུངས། །ཙོག་པུ་པ་དང་སྟན་གཅིག་པ། །བསོད་སྙོམས་པ་དང་འདི་ཚོགས་ཀྱི། །ཆོས་གོས་གསུམ་པ་བགྱིད་པ་ལ། །མདོ་ཁམས་སྒང་ནི་ལྷགས་
པ་ཆེ། །ལྤགས་པས་ཕྱ་རུ་མི་བཏུབ་གསུངས། །བསོད་སྙོམས་སྟན་གཅིག་ཙོག་པུ་བྱས། །གལ་ཏེ་རྐྱལ་བུ་ཕོར་བ་དང་། །གྲི་ཁེམ་ཁབ་སྐུད་ལ་སོགས་པ། །ཕྲན་ཚེགས་ཙམ་
ཡང་མི་འཆང་ཞིང༌། །གདན་ནོན་ཙམ་ལས་ཟན་ལྷག་དང་། །སྡོམ་ཆངས་གཅིག་ཀྱང་མི་འཆང་ཞིང་། །གཙུག་ལག་ཁང་དུ་མ་གཏོགས་པའི། །སྐྱེ་བོའི་ཁྱིམ་དུ་མི་འགྲོ་
与

སོགས། །དམ་བཅའི་ཁྱད་པར་མང་པོ་བྱས། །རབ་ཏུ་བྱུང་བའི་དགོངས་མོ་ནས། །ཆོས་ཀྱི་བྱིན་རླབས་མངོན་སུམ་བྱུང་། །ཤུག་ནགས་གསེབ་ཏུ་འཆི་མ་དགོས། །ཡོན་བདག་
ཆེ་དགུ་ཁ་ཡར་དང་། །དེ་ཡི་གནས་བརྟན་ཀུན་འཚོགས་ནས། །དབུས་པའི་རྙེད་ཚོལ་མདོ་ཁམས་སུ། །བསླབ་པ་ཆིག་རྫོགས་བྱས་ནས་ནི། །སྤོང་དག་བྱས་པ་འདི་ལས་ནི།
སྔར་ཡང་མ་སྲིད་ཕྱིས་མི་སྲིད། །རང་ཅག་རང་གི་ལག་སྐྱེས་ཡིན། །མཆོད་གནས་འདི་ལས་བཟང་བ་མེད། །ཟེར་ནས་ཀུན་གྱིས་ཧབ་ཐོབ་བྱས། །ལྟོགས་གྲིར་འཆི་བ་ཅི་མ་
ཚང་། །སླར་ལ་གཙིགས་ཉག་ཕར་ལ་བཟུང་། །ཆོས་དང་མཐུན་ཞིང་དགེ་འཕེལ་ན། །མ་སྡོད་ཟེར་ནས་སྒོར་འབྱིན་ཡང༌། །སྒོ་ཉལ་བཏང་ནས་གཏན་དུ་སྡོད། །ཆོས་དང་མ་
མཐུན་དགེ་སྦྱོར་ནི། །མི་འཕེལ་གྱུར་ན་བཟའ་བཏུང་ཡང་། །ཟ་འཕྲོ་བཅད་ནས་ལངས་ནས་འགྲོ། །སུ་ཡང་ངོ་བསྲུང་མི་བྱེད་དོ། །ནམ་ཡང་སྒྲོག་ཏུ་ང་མི་ཞུགས། །དེ་འདྲའི་

༄༅། ། གཙིགས་ཉག་ཕར་ལ་བཟུང་། །སླར་ལ་ཁོང་རྣམས་དད་པ་སྐྱེས། །དེ་ནས་གནངས་ཀྱི་ཉིན་མོ་དེ། །ཡོན་བདག་སྟག་ལ་འབར་གྱིས་ནི། །ཕག་ཏུ་
2
ཁྲིད་ནས་འདི་སྐད་དུ། །ཁྱོད་ཀྱིས་ངེད་རྣམས་བྲུབས་པ་ཡིན། །ཁྱོད་ན་ནིང་དོ་གཅིག་དབུས་སུ་འགྲོ། །ཟེར་ཏེ་དབུས་སུ་གཏང་རྩིས་མེད། །ཕྱི་འབྲང་བཏང་ལ་ལམ་ཀ་རུ། །
སུས་བསད་ཆ་མེད་བྱས་ལ་བཞག །ཡུལ་འདིར་གསོད་པ་མཐའ་མི་ཡིན། །ངེད་ཡོན་བདག་ཆེན་པོ་ངོ་ཚ་སྙམ། །ལམ་ཀར་བསད་བརྩིས་ཡིན་པ་ལ། །ཁ་སང་བསླབ་པ་ཆིག་
རྫོགས་བྱས། །ཡོད་བྱད་མ་ལུས་སྤོང་དག་བྱས། །ཆིག་རྫོགས་བྱས་ཀྱང་བློ་མི་ཕེབས། །དེ་སྟེང་སྤོང་དག་བྱས་པ་ཡི། །རྟིང་ནས་ཁྱོད་ལ་བློ་ཕེབས་སོ། །དབུས་པ་བཟང་ངན་
མེད་པ་རྣམས། །ནོར་བཙལ་ཆེ་རྙེད་ཆུང་རྙེད་རྣམས། །དབུས་སུ་ཁྱེར་ནས་འགྲོ་བ་ལ། །ཁྱོད་ཀྱིས་ཁམས་སུ་སྤོང་དག་བྱས། །ཡ་མཚན་འདི་ལས་ཆེ་བ་མེད། །ངེད་ཀྱང་ཡོན་
ཐྭ

བདག་གི་ཚུགས་གཅིག་ཡིན། །ད་ནི་ངེད་ཀྱི་མཆོད་གནས་བྱ། །སང་ལ་ངེད་ཀྱི་གན་དུ་ཤོག །སྙིང་ནས་ཡོན་མཆོད་གཤའ་མ་བྱ། །ཟེར་ནས་སང་ཉིན་གནས་སུ་ཕྱིན། །སྔོན་
ཆད་ཁོང་གིས་གསད་དོགས་ཤིང་། །རྟག་ཏུ་ཟོན་ཆག་བྱེད་པ་དེ། །ང་རང་གཅིག་པུ་དགྲ་བོ་ཡི། །གསེབ་ཏུ་ཕྱིན་ནས་བསྙེན་བཀུར་ནོད། །འདི་ལས་ཡ་མཚན་ཆེ་བ་མེད།
ཆོས་ལ་བྱིན་རླབས་འདི་ཙམ་པ། །སྙམ་ནས་ཁོང་གི་ཕྱག་དང་ནི། །བསྙེན་བཀུར་སྤྱོད་པ་ཐམས་ཅད་ལ། །ངོ་མཚར་སྐྱེས་ཤིང་གདུང་སེམས་སྐྱེས། །དགྲ་ཟུན་གཉིས་སུ་
བཏགས་པ་དེ། །འཁྲུལ་བ་ཡིན་པར་དེ་རིང་གོ། །དེ་ནས་ཕྱི་སྒོར་ཐོན་ནས་ཕྱིན། །ཡོན་བདག་སྟག་ལ་འབར་གྱིས་ནི། །ཚུར་ཚད་ཙམ་དུ་སྐྱེལ་ཐུང་བྱས། །དེ་ནས་ང་རང་གཅིག་
པུས་ཕྱིན། །གཅིག་པུར་འོང་བའི་ལམ་བར་དུ། །ཆོས་ལ་ངེས་ཤེས་གཏིང་ནས་སྐྱེས།།བྱང་ཆུབ་སེམས་དཔའི་སྤྱོད་འཇུག་ལས། །ས་སྟེང་ཐམས་ཅད་ཀོས་གཡོག་ཏུ། །དེ་

༄༅། ། སྙེད་ཀོ་བས་ག་ལ་ལོང་། །ལྷམ་མཐིལ་ཙམ་གྱི་ཀོ་བས་ནི། །ས་སྟེང་ཐམས་ཅད་གཡོགས་དང་འདྲ། །སེམས་ཅན་མི་བསྲུན་ནམ་མཁའ་འདྲ། །དེ་
དག་གཞོམ་གྱིས་ག་ལ་ལོང༌། །ཁྲོ་བའི་སེམས་འདི་གཅིག་བཅོམ་པ། །དགྲ་དེ་ཐམས་ཅད་ཆོམས་དང་འདྲ། །དེ་སྐད་ཇི་ལྟར་གསུངས་པ་དེ། །ཁོ་བོའི་སེམས་སུ་ལྷན་གྱིས་
བབ། །ཆོས་ལ་བྱིན་རླབས་འདི་ཙམ་པ། །སྙམ་ནས་ཏེ་ཏེ་བརྡུངས་ཞིང་ཕྱིན། །དེ་ནས་གནངས་ཀྱི་ཉི་མ་ལ། །མཐུ་ཡིག་ཟབ་ཏུ་རེ་བ་རྣམས། །བསྡུས་ནས་བླ་མའི་མདུན་དུ་
སྤུངས། །མཐུ་ཡི་ལས་ངན་བྱ་བྱེད་རྣམས། །འདི་དག་ཐམས་ཅད་དམྱལ་བ་ཡི། །དོང་དུ་བསྐྱུར་བའི་བདུད་དུ་འདུག །འདྲེ་མཐུ་སྣ་ཚོགས་འདིས་དགོས་པ་མེད། །ཆོས་སྐྱོང་
སྲུང་མས་དགོས་པ་མེད། །ལས་ངན་འདྲེ་མཐུ་དང་མི་འགྲོགས་ཤོག །གཞན་ཡང་རྟོག་པ་འདི་འདྲ་འགྱུས། །སྔོན་ཆད་གསང་སྔགས་རྒྱུད་སྡེའི་ཚོགས། །ཅི་བསླབས་ཐམས་4

ཅད་ཚེ་འདི་ཡི། །མདུན་ཤོམ་སྡིག་པའི་ལས་སུ་འདུག །དེ་རིང་དུས་ནས་བྱང་ཆུབ་ཀྱི། །ལམ་སྣ་གཤའ་མ་ཞིག་འཛིན་ལགས་སོ། །ད་རེས་ཕན་ཆད་འཇིག་རྟེན་འདིའི། །རྣམ་
རྟོག་དབང་དུ་སྐད་ཅིག་ཀྱང་། །གཏོང་རེ་ཤི་འོ་དཀོན་མཆོག་དཔང་། །སྨྲས་ཏེ་ལྷ་ཕྱག་གསུམ་བྱས་ནས། །མཐུ་ཡིག་མེ་རུ་འུར་གྱིས་བསྲེགས། །ང་རང་སྡིག་པ་འབའ་ཞིག་
པས། །གསང་སྔགས་རྒྱུད་སྡེ་ལ་སོགས་པའི། །སློབ་གཉེར་བྱས་ཚད་སྡིག་པར་མཐོང་། །ལམ་སྣ་ད་གདོད་ཞུགས་དགོས་སྙམ། །རྣལ་འབྱོར་བླ་ན་མེད་པའི་རྒྱུད། །དགྱེས་པ་
རྡོ་རྗེ་ལ་སོགས་པའི། །དམ་ཆོས་ཟབ་དགུ་སྤངས་པ་ཡི། །སྡིག་ཆེན་མི་བཟད་པ་ཡི་ལྗིད། །ཐོག་ཏུ་ལྷུང་བ་མ་ཚོར་རོ། །མ་བསམ་དད་པ་རྐྱང་པ་དེས། །སྡིག་ཆེན་ལྷུང་བར་མ་
ཚོར་བ། །བཤེས་གཉེན་གོང་མ་ལ་ལ་དག །སྔགས་ལ་གཤེ་ཞིང་སྡང་བ་དེ། ། ཁོ་བོའི་དེ་དང་མཚུངས་པར་གོ། །ཁོ་བོ་རང་ཡང་ཕྱིས་ཀྱི་དུས། །གསང་སྔགས་བདག་པོ་ཡིན་

༄༅། །བཞིན་དུ། །དཔལ་ལྡན་རྩྭ་དང་མ་མཇལ་ན། །བཀའ་གདམས་ཀྱི་གྲལ་སར་དེའུ་ཕྱིན་བྱས། །སྔགས་ལ་གཤེ་ཞིང་སྡང་བ་ཡི། །གསང་སྔགས་ཀྱི་ཁ་
དགྲ་བོ་དེའུ་བྱས་སོ། །ཁ་རྗེ་དེ་ལས་ཆེ་བ་མེད། །དེ་ནས་དེ་ཡི་དབྱར་ལོ་ལ། །ཙོག་པུ་གདན་གཅིག་བྱས་པ་ཡི། །གཞན་གྱི་མཆོད་གནས་བྱེད་ཀྱིན་བསྡད། །རང་དབང་མེད་
པར་ཤིན་ཏུ་དལ། །གསང་སྔགས་ཀྱི་རྒྱུད་དོན་སྒྲུབ་ཐབས་སོགས། །ཤེས་ཏེ་ཆོས་སུ་མ་མཐོང་བས། །གསང་སྔགས་ཀྱི་ལག་ལེན་ལིངས་ཀྱིས་བོར། །ལྷ་ཕྱག་དང་སྐོར་བ་ཤ་
སྟག་བྱས། །བྱང་ཆུབ་ལྟུང་བཤགས་ལ་བུངས་སྐོར་བྱས། །བཀའ་གདམས་ཀྱི་གྲལ་སར་མ་ཤོར་བར། །དཔལ་ཆེན་རྒ་ལོ་དང་མཇལ་བ་འདི། །དེ་ཡི་བྱིན་རླབས་ཡིན་ནམ་
སྙམ། །བྱང་ཆུབ་ལྟུང་བཤགས་མ་བཏོན་ན། །སྡིག་ཁམ་ཆེན་པོར་དེའུ་སོང་། །ཁ་རྗེ་ཆེ་འོ་སྦྲང་བན་ཞང་། །དེ་ནས་དེ་ཡི་དབྱར་དེ་ལ། །དབུས་ཀྱི་དགེ་བའི་བཤེས་གཉེན་

ནི། །རྒྱ་འདུལ་བ་འཛིན་པ་ཆེན་པོ་ཞེས། །གྲགས་ཅན་དེ་ཡི་སློབ་མ་ནི། །དགེ་བཤེས་གསེར་རྒྱུད་སྟོན་པ་ལ། །མདོ་རྩ་འགྲེལ་ཡིག་སྣར་བཅས་པ་དང་། །བཀའ་ལུང་ཡིག་
སྣར་བཅས་སོགས་ཉན། །ལྟ་རྟོག་སྐྱར་ཞིང་སྐྱར་ཞིང་བྱས། །ལྟ་རྟོག་ཤིན་ཏུ་མཁས་པར་བདོག །ཕྱི་ནས་དཔལ་ཆེན་ནྭ་ལོ་ཡི། །སློབ་མ་རྒྱ་དང་རྒྱལ་འབྱུང་མཆོག །དབུས་
སྟོན་རྣམ་པ་དེ་གཉིས་ལས། །མདོ་རྩ་འགྲེལ་སོགས་མང་ཐོས་ཏེ། །བཀའ་ལུང་སྡོམ་ཚིག་ལ་སོགས་དང་། །འོད་ལྡན་སུམ་བརྒྱ་ལ་སོགས་ཉན། །སྟོན་མ་དབྱར་དུ་སོང་ཙ་
ན། །ང་ནི་ཙོག་པུ་གདན་གཅིག་གིས། །རང་དབང་མེད་པར་དལ་བ་ལ། །སྒོམ་གྱི་གདམས་ངག་དགོས་པར་འདུག །སྙམ་ནས་རྔོད་ཞེས་བྱ་བ་ཡི། །ཡུལ་ན་ཅོག་ག་སྒོམ་ཆེན་
ཞེས། །གྲགས་པའི་བཀའ་གདམས་པ་ཞིག་བཞུགས། །དེ་ལ་སྒོམ་གྱི་གདམས་ངག་ཅིག །ཞུར་འགྲོ་སྙམ་ནས་གྲོས་བྱས་པས། །གནས་བརྟན་རྣམས་དང་ཡོན་བདག་པས། །

༄༅། །བཤོལ་བཏབ་ཆར་སྒང་ཆུའི་སྒང་ལ། །འགྲོ་བའི་དུས་ལ་མ་བབ་ཀྱི། །སང་རེས་དགུན་ཆུང་ངེད་ཅག་ཀྱང༌། །ཚོང་ལ་འགྲོ་ཡིས་དེ་དུས་འདེང༌།B
ཟེར་བས་དབྱར་དེར་མ་ཐེངས་སོ། །སྟོན་ཀ་དྲོ་ཡ་ཙ་རུ་ཕྱིན། །ཇོ་རྒན་མར་བཙུན་འདི་སྐད་ཟེར། །བླ་མ་རྒ་ལོ་ད་རེས་བྱོན། །མགྲོན་པོ་མང་པོ་ཕེབས་སོ་ཟེར། །ཇ་སིག་མང་པོ་
ཡོད་དོ་ཟེར། །ཁོ་བོས་དེ་ལ་འདི་སྐད་དུ། །བླ་མ་ནྭ་ལོ་ཨེའོ་བདེན། །དྲིས་པས་ཤིན་ཏུ་བདེན་པ་ཡི། ། ལོ་རྒྱུས་མང་པོ་ཁོས་བཤད་པས། །དེ་དུས་བྱིན་རླབས་ཞུགས་པ་འདྲ། །
ལུས་སྦྲིད་བ་སྤུ་ཟིངས་ཀྱིས་སོང་། །ཕྱིས་ནས་བྱིན་རླབས་དབང་བསྐུར་དང་། །རྩ་རླུང་སྒོམ་པའི་ཉམས་མྱོང་ཡང་། །དེ་བས་ལྷག་པ་མ་བྱུང་ངོ༌། །དཔལ་ལྡན་ཧྭ་ལོ་ཞེས་
གྲགས་པ། །སྔོན་བྱིས་ཆུང་གི་དུས་ནས་རྣ་བས་ཐོས། །དེ་དང་ཕྲད་ན་དགའ་བ་ལ། །དེ་ཡི་ཐུ་བ་ལ་འཆང་བས་ཆོག །སྙམ་པ་དེ་ད་རེས་དངོས་སུ་བྱོན། །སང་ནས་ལམ་དུ་

ཞུགས་ནས་འགྲོ། །བྱས་པས་གནས་བརྟན་ལ་སོགས་པས། །བཤོལ་བཏབ་སང་རེས་དགུན་བུ་ཆུང་། །ངེད་ཀྱང་ཞལ་ལྟ་འགྲོགས་ལ་འདེང་། །དེ་ནས་དཀར་ཤོད་དུ་འགྲོ་དུས་
སུ། །ད་ནི་ང་ཡང་འགྲོ་འོ་བྱས། །ཡོན་བདག་ལུག་རྒྱལ་འདི་སྐད་ཟེར། །སྔོན་ལ་ང་འགྲོ་ཞལ་བལྟ་ཡིས། །ང་ཚུར་ལ་འོང་ལ་དེ་ནས་བཏང༌། །དེ་ནས་ཡོན་བདག་ཚུར་ལ་
བྱུང༌། །དཔལ་ལྡན་རྩྭ་ལོའི་རྣམ་ཐར་འདི་འདྲའོ། །འཁོར་ཤར་ཁ་བ་རགས་པས་བསྐོར་ནས་འདུག །དྲུང་དུ་སུ་དང་སུ་ཉེ་བ། །མི་ཆེ་ཆུང་མེད་པར་འཚོགས་ཞིང་འདུག །ཁྲི་
ཐོན་པོའི་སྟེང་དུ་བཞུགས་ནས་སུ། །ནང་བསྐོར་རབ་ཏུ་བྱུང་བའི་ཚོགས། །སྣམ་སྦྱར་གྱོན་པ་མང་པོ་ཡིས། །ཆ་ལང་ཕྱེ་མ་ཕུར་མ་སོགས། །རོལ་མོ་སྣ་ཚོགས་ཐོགས་ནས་
སུ། །བར་མཚམས་མེད་པར་སྐོར་བ་བྱེད། །དེ་ཡི་ཕྱི་རོལ་ཁྲོམ་གྱིས་བསྐོར། །དེ་ཡི་ཕྱི་རིམ་རྟ་པ་ཡི། །རྡུལ་དང་འཚུབ་མ་ཆེན་པོ་ཡིས། །མི་མངོན་པར་ནི་བསྐོར་བ་བྱེད།

།གདམས་ངག་ཞུ་བ་ཅི་མ་ཚང་། །སྤྱན་སྔར་ཡང་ཐོན་ཐབས་མི་འདུག་ཟེར། །དེ་ནས་ཁོ་བོ་ཁོ་ཐག་བཅད། །སང་རེས་སོག་ཏུ་བྱོན་ཙ་ན། །ཞལ་༄༅།
གཅིག་མཐོང་ཙམ་བྱ་འོ་སྙམ། །དེ་ནས་ཉི་མ་ལྔ་དྲུག་ནས། །དབུས་སྟོད་ལུང་པའི་ལྷ་བཟོ་ཞིག །སྲིད་པའི་འཁོར་ལོ་འབྲི་ཞིང་ཡོད། །ཁོ་བོའི་དྲུང་དུ་གླེང་སློང་བྱུང་། །ལྷ་
བཟོས་ང་ལ་འདྲི་བའི་ལན། །དཔལ་ཆེན་རྒ་ལོའི་སྤྱན་སྔ་རུ། །གདམས་ངག་ཐོབ་པ་ཅི་མ་ཚང་། །སྤྱན་སྔར་རང་ཡང་རྟོལ་བར་དཀའ། །ཟེར་བས་ཞལ་གཅིག་ཅི་མཇལ་བྱེད། །
བྱས་པས་ལྷ་བཟོས་འདི་སྐད་ཟེར། །དཔལ་ཆེན་ཧྭ་ལོའི་གདམས་ངག་ནི། །ཁམས་སུ་བསྡད་པས་ཐོབ་མི་སྲིད། །དབུས་སུ་དགེ་བཤེས་ཨ་སེང་གི། །སྤྱན་སྔར་སོང་ལ་
གདམས་ངག་ཞུས། །བླ་མའི་བུ་ཆེན་དོ་མེད་ཡིན། །བླ་མ་དེ་རུ་བྱོན་ངེས་ཡིན། །དེ་རུ་ཐུགས་ལ་འདོགས་པ་ཡིན། །ཟེར་བས་དེ་ཙུག་བྱ་སྙམ་ནས། །དབུས་སུ་རྐང་པས་མི་

རྟོལ་བས། །སློབ་དཔོན་རུ་ལ་རྟ་གཅིག་བསླང་། ། བླ་མ་ནགས་ཤོད་གྲབ་མཁར་རུ། །ཚེས་གཅིག་གི་ཉིན་པར་འབྱོན་ཟེར་བས། །གནམ་སྟོང་གི་ཉིན་པར་སླེབས་པར་ཕྱིན།
ཚེས་གཅིག་གི་ཉིན་མོར་མ་བྱོན་པས། །ཚེས་བཅུ་བཞིའི་བར་དུ་བསྒྲགས་ནས་བསྡད། །སང་འབྱོན་གནངས་འབྱོན་ཤ་སྟག་གིས། །ཉིན་གྱི་རིགས་ལ་འབྱོན་དུ་རེ། །ཞལ་ཇི་ལྟ་བུ་
ཞིག་བཞུགས་ན་སྙམ། ། སྐྱོ་སྐྱོ་ངལ་ངལ་བཞིན་དུ་བསྒུགས་ནས་བསྡད། །དེར་སྡོད་རིང་ལ་ཉི་མ་གཅིག །དགེ་བཤེས་ཨ་སེང་འདས་པར་ཐོས། །དབུས་སུ་འགྲོ་བའི་ཁོ་ཐག་
ཆད། །ད་ནི་དཔལ་ལྡན་གྭོ་ལོ་ཡི། །འཁོར་གྱིས་བཙོགས་བརྡུངས་བྱས་ཀྱང་རུང་། །ཅིས་ཀྱང་ཕྱག་ཕྱིར་འབྲེང་བར་བྱ། །འཁོར་གྱིས་བཙོགས་ནས་བསད་པ་དང་། །ང་ཡི་
ལས་ངན་ཟད་པར་ངེས། །བསད་ན་འཚེངས་མོད་སྙམ་ནས་བསྒུགས། །དེ་ནས་སང་ནི་འབྱོན་ངེས་ཟེར། །སང་ཉིན་བྲོད་ནས་བསྒུགས་པ་ལ། ། སྒྲེ་བེའུ་ཐུལ་སྔོན་ལ་སླེབས་ནས་༔

།བྱུང་། །བླ་མའི་འཁོར་ཞིག་འོངས་སོ་ཟེར། །བླ་མ་ད་ལྟ་འབྱོན་ཞིང་ཡོད། །ཤིན་ཏུ་དགའ་ནས་ལྟར་ཕྱིན་པས། །ཕོ་ཁྲོམ་བསེབ་ན་ཕྲེང་བ་བགྲང་༄༅།
ཞིང་འདུག །འདི་ཡིན་ཟེར་བ་ཙམ་གྱིས་ནི། །ལུས་པོ་བ་སྤུ་ཟིང་གིས་སོང་། །མཆི་མ་རང་དབང་མེད་པར་བྱུང་། །ཤེས་པ་བདེ་གསལ་དུ་ལོག་གིས་འགྱུར། །དེ་ནས་བླ་མ་
དངོས་སུ་བྱོན། །ཁྲི་ཁར་རྩེན་གྱིས་བཞུགས་གྱུར་ནས། །རོལ་མོ་འུར་གྱིས་བཀྲོལ་དུས་དེར། །ཤིན་ཏུ་བ་སྤུ་ཟིང་གིས་སོང་། །བྱིན་རླབས་མངོན་སུམ་ཚད་མར་ཞུགས། །
ཉམས་མྱོང་རང་དབང་མེད་པར་འབར། །དེ་ནས་སང་གི་ཉི་མ་ལ། །ཁྲོམ་གྱི་ཚོགས་པ་ཆེན་པོ་ལ། །ཁང་ཐོག་གཅིག་ཏུ་ཞལ་བསྟན་པས། །སུམ་པའི་གཡག་ཡན་དྲུག་ཙམ་
གྱིས། །བཞུགས་གདན་སྟོང་པ་ལས་མ་མཐོང་ཟེར། །ཁྲོམ་རྣམས་འུར་གྱིས་ཞིག་ཙ་ན། །གཡག་ཡན་དྲུག་པོ་ལྟར་སོང་ཟེར། །དེ་ནས་ཕྱག་ཕྱིར་འབྲེང་པའི་ཚེ། །དང་པོ་དབུ་

མའི་མན་ངག་གནང༌། །མན་ངག་གི་སྔོན་དུ་འདི་སྐད་གསུངས། །བདག་གིས་སེམས་ཅན་ཐམས་ཅད་ཀྱི་དོན་དུ་ཚེ་འདི་ཉིད་ལ་དཔལ་ཧེ་རུ་ཀའི་གོ་འཕང་ཐོབ་པར་བྱའོ། །སྙམ་དུ་
སོམས་ཤིག་གསུངས། དེ་སྐད་གསུངས་པའི་དེ་མ་ཐག །འཚེངས་སོ་ང་ལ་གསང་སྔགས་ཀྱི། །གདམས་ངག་མཐར་ཐུག་གནང་ངེས་སུ་འདུག །སྙམ་དུ་ཤིན་ཏུ་དགའ་ཆེས་
པས། །དེ་ཡི་འགྲོགས་ལ་བྱིན་རླབས་ཞུགས། །ཤེས་པ་བདེ་གསལ་དུ་ལོག་གིས་འགྱུར། །དེ་ནས་དྲན་པ་རྙེད་པའི་ཚེ། །བླ་མ་རྨི་ལམ་ལྟ་བུར་མཐོང་། །དེ་ནས་དབུ་མའི་མན་
ངག་བསྟན། །ཕ་རོལ་ཕྱིན་པའི་ཐེག་པ་ལ། །སྔགས་ཀྱི་སེམས་བསྐྱེད་མཐར་ཐུག་བྱུང་། །ཐུགས་ཡེངས་པས་ཞལ་དུ་ཤོར་བ་འདྲ། །ཐུགས་ཡེངས་པ་དེ་ངའི་འདོད་ཐོག་ཏུ་
བྱུང་། །ང་ལ་བྱིན་རླབས་དེར་ཡང་ཞུགས། །དེ་འདྲའི་ལོ་རྒྱུས་མང་པོ་ཡོད། །བཤད་ཀྱིས་མི་ལང་བསྡུས་ལ་བགྱི། །དེ་ནས་ཕ་སྤད་སྙིང་པར་སོང་། །དབང་དང་གདམས་པ་༔

༄༅། །ཐམས་ཅད་གནང༌། །རྟག་ཏུ་ཕྱག་ཕྱིར་འབྲེང་པའི་ཚེ། །ཟས་ནོར་གྱི་སྲེད་པ་གཏན་ནས་སྤངས། །འཁོར་གྱི་འབུལ་བསྐལ་ལ་སོགས་པ། །ཕྲལ་
ཕྲལ་བླ་མ་ཉིད་ལ་ཕུལ། །ཐུད་ཚལ་གཅིག་ཏུ་ལོངས་པའམ། །ཁབ་སྐུད་ཙམ་ཡང་ཚགས་མ་བྱས། །དབུལ་རིན་མེད་པའི་ཕྱ་ཕྱེ་རྣམས། །ཁྱི་དང་མཛེ་སྤྲང་ལ་སོགས་པའི།
ཉམ་ཆུང་རྣམས་ལ་ཕྲལ་ཕྲལ་བྱིན། །གཅིག་ཀྱང་དགོས་པ་མེད་པའི་བློ། །ད་ལྟའི་བར་དུ་རྒྱུན་ཆད་མེད། །ཕུན་ཚོགས་བསྲེལ་བ་ལྟར་སྣང་ཡང༌། །རྒྱུ་མཚན་ཁྱོད་ཀྱི་བློར་མི་
ཤོང༌། །རྣམ་པར་གཡེང་བ་ཚར་བཅད་ཅིང༌། །མི་དང་འབྲེལ་བ་བསྐྱང་བའི་ཕྱིར། །སློབ་མ་བསྡུ་བརྩིས་གཏན་ནས་མེད། །བཤད་པ་བྱ་བརྩིས་གཏན་ནས་མེད། །མི་ཆེན་བྱ་
བརྩིས་གཏན་ནས་མེད། ། སྐྱེ་བ་སྔ་མར་སྦྱངས་པ་ཡི། །སྙིང་རྗེའི་བག་ཆགས་ཕྲ་མོ་འདི། །གདུལ་བྱའི་ཡུལ་དང་ཕྲད་པའི་ཚེ། །རང་དབང་མེད་པར་སྐྱེ་ཞིང་འདུག །སློབ་མ་

བསྡ་བརྩིས་མི་བདོག་སྟེ། །སྙིང་ནས་ཆོས་འདོད་རེ་རེ་ཙམ། །ཡང་ནས་ཡང་དུ་བརྟགས་བརྟགས་ནས། །འ་པ་འཇིག་རྟེན་མ་རུངས་པའི། །ཁྲོད་ནས་འདི་ལྟར་ཆོས་འདོད་
པ༑ །འདི་ལྟ་བུ་ཡི་གང་ཟག་ལ། །གདམས་ངག་ཅི་སྟེ་མི་བཤད་སྙམ། །རེ་རེ་ཙམ་ལ་འདི་ཙུག་གིས། །སྐྱེ་བོ་མ་རུངས་གདུལ་དཀའི་ཚོགས། །ཕྲད་པ་ཙམ་ཡང་དཀའ་བ་
༑ །བསྙེན་གནས་ལ་སོགས་སྡོམ་པ་ཡིས། །མཐོ་རིས་ས་བོན་མངོན་སུམ་དུ། །གདབ་ཏུ་ཡོད་ལ་ཅིས་མི་འདེབས། །ཕུགས་རྫོགས་སངས་མི་རྒྱ་མི་སྲིད་པའི། །སེམས་
བསྐྱེད་ཀྱི་ས་བོན་ཅིས་མི་འདེབས། །ཕྲད་པ་ཙམ་ཡང་དཀའ་མོ་ལ། །ཐལ་མོ་སྦྱར་ནས་ལད་མོ་ཟློས། །འདི་ལས་དགའ་བ་ག་ལ་ཡོད། །འདི་རིགས་ལ་སེམས་བསྐྱེད་མི་
འབོགས་ན། །སྙིང་རྗེ་གཏན་ནས་མེད་པ་སྟེ། །ལས་ངན་སྲིན་པོ་བས་ཀྱང་ཐུ། །དེ་ལ་ཆོས་པ་ག་ན་བཏུབ། །སྙམ་ནས་སྙིང་རྗེ་དུངས་པ་ཡིས། །བསྙེན་གནས་དང་སེམས་ ྃ

༄༅། །བསྐྱེད་ལ་སོགས་ཕོག །དེ་ནི་ཤིན་ཏུ་སྤྲོ་མོར་བྱུང༌། །དེ་ལྟའི་ཕན་པ་ཆང་ཆུང་སོགས། །སྙིང་རྗེས་རང་དབང་མེད་པ་རུ། །ཕག་ཏུ་བྲེང་ངེ་བཏགས་
2
མོད་ཀྱི། །ཟང་ཟིང་གཡེང་བར་སོང་དོགས་པས། །སོ་གསོད་གཉེར་ཆུང་ཅི་འོང་བྱས། །གད་པའི་རྩ་འམ་སྐུང་གསེབ་ཏུ། །གཅིག་པུ་སུས་ཀྱང་མ་ཚོར་བར། །དགེ་སྦྱོར་
འབའ་ཞིག་བྱེད་པའི་དུས། །བྱུང་ན་རུང་སྟེ་སྙམ་ནས་སུ། །མི་རྩིས་ཅི་ཆུང་ཤ་སྟག་བྱས། །ཧ་ཅང་གྲགས་ན་འཇིག་རྟེན་པ། །ང་ལ་བརྟེན་ནས་ངན་སོང་དུ། །ལྷུང་གིས་དོགས་
པའི་ཟོན་ཡང་བྱས། །འོན་ཀྱང་མི་རྩིས་ཅི་ཆུང་གིས། །ལག་ལེན་རྒྱུན་ཆད་མེད་པར་བྱས། །རེས་འགའ་མི་མེད་ལུང་སྟོང་དུ། །བྲོས་ཀྱིན་གཞན་གྱིས་ཅི་མ་ཚོར། །བྱས་ཀྱིན་
ལུང་སྟོང་གཅིག་ནས་ནི། །གཅིག་ཏུ་བྲོས་ཀྱིན་གབ་ནས་བསྡད། །རེ་འགའ་ཚོགས་སུ་སྨྱོ་རྫུ་བཏབ། །མིས་མ་ཚོར་ན་ཤིན་ཏུ་རབ། །ཚོར་ཡང་མི་རྩིས་ཅི་མེད་ཀྱི། །རྣམ་འགྱུར་༔

སྣ་ཚོགས་ཅི་ཡང་བྱས། །སྔོན་གྱི་ལས་འབྲེལ་ཡིན་པ་འདྲ། །རི་སྟོང་ལ་ཇི་ལྟར་གབ་པ་བཞིན། །ཕྱིར་ཞིང་མི་ཡིས་ཚོར་ཚབ་ཆེ། །མི་རྩིས་ཅི་ཆུང་བྱས་པ་བཞིན། །ཕྱིར་ཞིང་མི་
རྩིས་ཇེ་ཆེར་སོང་། །གཡེང་བ་ཇི་ལྟར་ཚར་བཅད་བཞིན། །ཕྱིར་ཞིང་གཡེང་བ་ཇི་ཆེར་སོང་། །རྗེ་སྤོས་ཀ་བ་ཡི་སྤྱན་སྔ་རུ། །སློབ་རིས་དང་ཡོན་བདག་ཅི་ཡོད་རྣམས། །དེ་རིང་
རྗེ་བཙུན་ཉིད་ལ་འབུལ། །གདམས་ངག་བཤད་པ་ཅི་མ་ཚང་། །བསྙེན་གནས་ཙམ་ཡང་མི་འབོགས་སོ། །ད་ལྟ་ཉིད་དུ་ཤི་བ་ལགས། །ངན་བུའི་སྤྱི་བོར་ཕྱག་ཞོག་ལ། །ད་ལྟ་
དུས་འདི་ནས་བཟུང་ནས། །འཁོར་སློབ་དང་གཡེང་བ་མི་ཡོང་བར། །བྱིན་གྱིས་བརླབ་པར་མཛད་དུ་གསོལ། །ཞུས་པས་དེ་ལྟར་མ་གནང་བར། །ཚུར་ལ་འདི་སྐད་གསུང་དུ་
བྱུང༌། །ཁྱེད་སྙིང་ནས་འགྲོ་ལ་ཕན་ཐོགས་རྣམས། །འགྲོ་ལ་ཕན་ཐོགས་ངེས་བཞིན་དུ། །འདི་སྐད་ཟེར་ཞིང་སོ་གསོད་འདོད། །མི་ཕན་ངེས་པའི་བཟང་འདོད་པོ། །རང་ལ་སྤུ་༔

༄༅། །ཙམ་མ་ཕན་པར། །དཔོན་དཔོན་པོ་ཞིག་བྱ་འདོད་པས། །ཉན་མཁན་མེད་པར་སློབ་མ་འཚོལ། །དེ་འདྲའི་སྲད་ཅན་ཟད་པ་མེད། །ཁྱོད་ཀྱིས་ཕན་
ཐོགས་ངེས་པ་ཡིན། །རྟོག་བཅས་རབ་བྱུང་མང་པོ་ཞིག །ང་ཡི་མན་ངག་སྒོམ་འདོད་དེ། །ང་རྣལ་འབྱོར་པ་ལ་རྟོགས་པ་མེད། །ཁྱོད་དགེ་སློང་ཡིན་པས་ཁྱོད་ལ་ཞུ། །ལམ་
རྣལ་མར་ཚུད་པ་ཟད་མེད་འོང་། །དེ་ལ་བསམས་ཀྱང་འཁོར་གྱི་ཚོགས། །མི་བསྡུ་གླགས་མེད་འཁོར་སློབ་བསྡུས། །དེ་ལ་སོགས་ཏེ་མཐའ་ཡས་མཆོག །ཕན་ཐོགས་ཟད་པ་
མེད་པར་འོང་། །དེ་ཕྱིར་ཅིས་ཀྱང་སློབ་མ་བསྡུས། །གསུངས་ནས་བཀའ་ནི་མ་གནང་བས། །ཁོ་བོས་བསྐྱར་ནས་འདི་སྐད་ཞུས། །ཚེ་ཕྱི་མ་ཕན་ཆད་བཀའ་མི་བཅོག །ཚེ་འདི་
ལ་བཀའ་སྩལ་མི་གསུང་ཞུ། །ཆིག་ལྡོམ་སྤྲང་ལོང་བགྱིད་པར་ཞུ། །བློ་ཐག་གཏིང་ནས་ཆོད་པ་ལགས། །ཞུས་པས་ཤིན་ཏུ་མ་གནང་པར། །ང་ཡང་གསང་སྔགས་ཀྱི་བླ་མ་

ཡིན། །ང་ཡི་བཀའ་བཅག་དམ་ཚིག་ཉམས། །གསུངས་ནས་ཐུགས་ཐག་རྦད་ཀྱིས་བཅད། །བཀའ་ལ་བཅག་ཐབས་མ་བྱུང་བས། །རེ་ཞིག་ཁས་བླངས་དེ་ནས་ནི། །སང་ཕོད་
གཞིས་ཕོད་ཙམ་ལོན་ནས། །འཁོར་སློབ་མི་བསྐྱང་མ་བགྱིས་པར། །གར་བདེ་བགྱིད་པའི་གནང་བ་ཞུས། །དེ་ནས་བཟུང་ནས་དེ་རིང་བར། །ཤི་ཡང་འདི་རང་ཁོ་ན་ཡིན།
བར་དོའི་སྣང་བ་འདི་རང་ཡིན། །འདི་དང་ཕྱི་མ་བར་དོ་མེད། །དེ་རིང་དུས་ནས་མཉམ་པ་ཡི། །ངང་ནས་ཡོན་ཏན་རྩལ་སྦྱང་ངོ་། །སྙམ་ནས་ཤིན་ཏུ་ཡིད་དགའ་བས། །སྒོམ་མ་
མོ་ཆེན་མོའི་ངང་དུ་ཕྱམ་གྱིས་སོང་། །སྟོད་མངའ་རིས་སྐོར་རམ་ལྷོ་བལ་དུ། །ཕྱིན་ལ་ཆིག་ལྡོམ་བྱེད་ཀྱིན་བསྡད། །སྙམ་ནས་དེ་ཡི་བརྩིས་བྱས་པས། །མགོ་སྐོར་བྱུང་ནས་མ་
ཐེངས་པས། །བྱང་ཕྱི་འབྲོང་བུར་མི་མེད་པས། །གཅིག་པུར་བསྡད་བརྩིས་བྱས་ནས་སུ། །ལྷ་སར་ཤཱཀྱ་མུ་ནེ་དང་། །སློབ་དཔོན་ལ་བྱིན་རླབས་ཞུ་རུ་ཕྱིན། །སློབ་དཔོན་གྱི་ཞལ་༔

།ནས་འདི་སྐད་གསུངས། །ཁྱོད་མི་མེད་ཁྱི་མེད་ཀྱི་ལུང་པ་ཐག་རིང་དེར། །གཅིག་པུར་བསྡད་དུ་མི་བཏུབ་བོ། །ཐ་མ་དཔོན་སློབ་བཅུ་ཙམ་༄༅།
དགོས། །དགྲ་དང་གཅན་གྱི་འཇིགས་པ་འོང་། །གསུངས་པས་ཁོ་བོས་འདི་སྐད་ཞུས། །སྔོན་ཆད་རི་ལ་མང་པོ་བསྡད། །ང་རང་གཅིག་པུ་མ་ལགས་པ། །གཡོག་དང་
འགྲོགས་ནས་སྡོད་མ་མྱོང་། །ད་ཡང་ཟང་ཟིང་གིས་སུན་ལགས་པས། །ང་རང་གཅིག་པུར་སྡོད་པ་ལགས། །ཞུས་པས་སློབ་དཔོན་འདི་སྐད་གསུང་། །དེ་སྐད་མ་ཟེར་ཐ་མ་
ཡང་། །དཔོན་གཡོག་གསུམ་ལས་མེད་ཐབས་མེད། །རྒྱ་ལ་ན་ཚ་བྱུང་བ་ན། །གཅིག་གིས་བསྡད་ནས་གཅིག་གཡོག་བྱེད། །གཅིག་གིས་ཀླུངས་ནས་མཐུན་རྐྱེན་འཚོལ།
དཔོན་གཡོག་གསུམ་ལས་མེད་ཐབས་མེད། །གསུངས་པས་ཁོ་བོས་འདི་སྐད་ཞུས། །དེ་སྐད་བཀའ་མི་སྩལ་བར་ཞུ། །ཁོ་བོ་གཅིག་པུར་ཐག་ཆོད་ལགས། །གཤའ་མར་བསྒྲུབ་༔
ཐྭ

པ་བགྱིད་པ་ལགས། །ལྟོགས་འཁྱགས་ན་ཚ་ལ་སོགས་པའི། །འཇིག་རྟེན་འདི་ཡི་སེམས་ཁྲལ་དང་། །གཤའ་མ་སྒྲུབ་པ་ག་ན་འཕྲུགས། །ཅིས་ཀྱང་བཀའ་མི་སྩལ་བར་ཞུ།
ཞུས་པས་སློབ་དཔོན་འདི་སྐད་གསུང་། །ཁྱོད་ཀྱིས་ཕོད་དེ་ངས་མི་ཕོད། །ཉེ་གནས་གཉིས་པོ་ཁྲིད་ནས་ནི། །དཔོན་གཡོག་གསུམ་པོ་མ་བསྡད་ན། །ང་ཡི་བཀའ་བཅག་དམ་
ཚིག་ཉམས། །གསུངས་པས་དེ་ལས་བཟློག་པའི་ཐབས། །གང་ནས་བསམས་ཀྱང་མ་རྙེད་པས། །དཔོན་གཡོག་གསུམ་པོ་འབྲོང་བུར་ཕྱིན། །དེ་ནས་ད་ལྟ་ཚུན་ཆོད་དུ། །
འཁོར་དང་འབྲེལ་ཐག་མ་ཆོད་ལགས། །དེ་ནས་དགུང་ལོ་ཁ་ཡར་ན། །སློབ་དཔོན་སྤྱན་སྔར་འདི་སྐད་ཞུས། །ངན་བུ་འཁོར་དང་གཡེང་བ་ཡི། །དབང་དུ་མ་ཤོར་བྱས་ཀྱང་
ཤོར། །ད་ནི་བཀའ་བཀྱོན་མི་མཛད་ཞུ། །ལུས་འབྱུང་བ་བསྡུས་པ་འདི་གར་ཤི་དང་། །གང་དུ་བརླག་ཀྱང་བརླག་ཏུ་འཇུག །དྲན་རྟོག་རྩ་བྲལ་གཞི་མེད་འདི། །མི་འགེགས་

n། ༄༅། །སྙིང་རྗེའི་རྩལ་དུ་སྦྱང་། །སེམས་ཉིད་སྤྲོས་བྲལ་ནམ་མཁའ་འདི། །རྣམ་དག་གི་ཀློང་དུ་འདྲིས་པར་བྱེད། །ཁྱེད་ལ་རྟག་ཏུ་གདུང་སེམས་ཀྱིས། །
གསོལ་བ་རྒྱུན་ཆད་མེད་པར་འདེབས། །ལྟ་བ་ལ་དགོས་པ་མི་གདའོ། །སྒོམ་པ་ལ་དགོས་པ་མི་གདའོ། །སྤྱོད་པ་ལ་དགོས་པ་མི་གདའོ། །འབྲས་བུ་ལ་དགོས་པ་མི་གདའོ། །
དེ་རིང་ནས་ལྟ་བའི་བྱ་བ་གཏོང་། །ངན་བུ་གསུང་གིས་མི་བཅིང་ཞུ། །དེ་རིང་ནས་སྒོམ་པའི་བྱ་བ་གཏོང༌། །སློབ་དཔོན་གྱི་བཀའ་ཡིས་མི་བཅིང་ཞུ། །དེ་རིང་ནས་སྤྱོད་པའི་བྱ་བ་
གཏོང་། །སློབ་དཔོན་གྱི་བཀའ་ཡིས་མི་བཅིང་ཞུ། །ད་ལྟ་ཉིད་ནས་ཤི་བ་ལགས། །གང་ཙུག་སོང་སོང་ཕྱོགས་མེད་དུ། །འཆིང་སྒྲོག་ཀུན་ལས་བཀྲོལ་བྱས་ནས། །ཞེ་འདོད་
གཏན་བྲལ་གྱི་ཀློང་ཡངས་ལ། །སྤྲང་བན་བང་བ་རྒྱུག་ཏུ་ཆུག །ཞུས་པས་སློབ་དཔོན་འདི་སྐད་གསུང་། །སྔོན་ཆད་ང་ཡིས་ཡང་ནས་ཡང་། བན་རྒན་སྒྲོག་ཏུ་བཅུག་པ་ཡིན།
ཐྭ

ད་ཡང་བན་རྒན་རང་དགོངས་པ་བཞིན། །མཆོངས་ཀྱི་ཐོང་ལ་རྒྱུགས་ལ་ཐོང་། །གསུངས་པས་ཤིན་ཏུ་སེམས་དགའ་ནས། །ཤུན་པ་བཤུས་པ་ལྟ་བུ་འམ། །མུན་པ་དྭངས་པ་ལྟ་
བུར་མྱོང་། །དེ་རང་དུ་ལྷ་ཕྱག་མང་དུ་བྱས། །བཀའ་དྲིན་ཆེའོ་བྱས་ནས་ཕྱིན། །དེ་ལྟར་ཡང་ཡང་བྱས་པ་ལ། །ཧྲག་ཚལ་བྱས་ཤིང་ལྷུར་ཕྱིན་ནས། །ཕྱི་ནས་གནས་སྐབས་
འགའ་ཞིག་ཏུ། །ཡོ་བྱད་གཏན་ནས་མི་འདོད་ཅིང༌། །བདག་པོ་སོ་སོར་གཏོད་པ་བྱས། །དེ་ཡང་རྩིས་སུ་མ་སོང་བས། །སུ་འདོད་འདོད་ཀྱི་ཁ་རྗེར་གཏང་ནས་ཕྱིན། །དེ་ཡང་
གཞན་གྱི་སྡིག་རྟེན་དུ་སོང་། །གང་ལྟར་དགའ་དགའ་སྐྱུར་ཀྱིན་བཏང་། །དེས་ཀྱང་སྡིག་རྟེན་ཆེ་རུ་སོང་། །མི་འདོད་སྟེར་དང་སྐྱུར་བ་དེ། །ཆགས་ཞེན་སྤངས་པ་མ་ལགས་
སོ། །ཆགས་ཞེན་མེད་ནས་ལོ་མང་ལོན། །འོ་ན་ཇི་ལྟར་སྐྱུར་ཞེ་ན། །གཞན་གྱི་སྡིག་རྟེན་སྤང་བ་དང༌། །ཟང་ཟིང་གཡེང་བ་སྤང་ཕྱིར་སྐྱུར། །དེ་ཀུན་ལ་གླེང་སློང་ཞིབ་ཚགས་

།ཡོད། །དེ་ལྟར་གཡེང་བ་ཅི་མེད་དང་། །བྱ་བ་ཅི་ཐེངས་ཤ་སྟག་ལ། །ལུས་སྲོག་ཐེད་ལ་གཟན་གྱི་བྱས། །བྱང་ཆུབ་སེམས་དཔའ་སེམས་དཔའ་
༄༅།Z
ཆེན་པོའི་རིགས་ལས་ཉན་ཐོས་ཀྱི་དུས་བྱ་བ་དེ་ཁོ་ན་ཡིན་སྙམ་མོ། །བླ་མའི་བཀའ་ཡི་སྒྲོག་ལས་ཐར། །གདམས་པའི་མཛོད་ལ་རང་དབང་ཐོབ། །རྐྱེན་ངན་ཐམས་ཅད་རང་གིས་
སེལ། །ཉེས་སྐྱོན་ཚོགས་ཀྱིས་གཏན་མ་གོས། །ཆིག་རྐྱ་ཕེར་ལས་ཕེར་མ་འདྲ། །འོད་གསལ་ཟུང་འཇུག་གི་མེ་ཆེན་གྱིས། །སྦྱང་བྱ་བྱུང་ཚད་བསྲེགས་ཤིང་སྦྱངས། །བྱང་ཆུབ་
སེམས་དཔའ་སེམས་དཔའ་ཆེན་པོའི་རིགས་ལས་རང་སངས་རྒྱས་ཀྱི་དུས་བྱ་བ་དེ་ཡིན་སྙམ་མོ། །ཕྱི་ནས་འཁོར་ཚོགས་ཐམས་ཅད་ཀྱིས། །ས་གཅིག་ཏུ་བཞུགས་པའི་ཞུ་བ་
ཕུལ། །ཚོགས་པ་སྡུད་པའི་གོ་ཆ་གྱོན། །བྱིན་རླབས་དང་དབང་བསྐུར་ཕྱོགས་མེད་དུ་བྱས། །ཚོགས་ཆོས་དང་སྤྲིངས་ཆོས་ལ་སོགས་པས། །མན་ངག་གང་ལ་གང་འཚམ་
ཐྭ

པར། །ཆད་དང་ངལ་དང་མ་ནུས་སོགས། །བཟོད་པའི་གོ་ཆ་ཆེར་བགོས་ནས། །ཕྱི་དང་ནང་གི་ཁྱད་པར་གྱི། །མན་ངག་སྣ་ཚོགས་སྟོན་པའི་ཚེ། །བདེན་གཉིས་ཟུང་འབྲེལ་དུ་
གླེང་བ་བཞིན། །སེམས་ཅན་དམུ་རྒོད་གདུལ་དཀའི་ཚོགས། །ཕྲད་པ་ཙམ་ཡང་དཀའ་མོ་ལ། །ཕྱག་འཚལ་འདུན་པ་འདི་ངོ་མཚར་ཆེ། །འདུན་པ་ཙམ་ཡང་དཀའ་མོ་ལ།
ཆོས་འབྲེལ་ཞུ་བ་འདི་ངོ་མཚར་ཆེ། །སྙམ་དུ་དེ་ལ་དགའ་སེམས་སྐྱེས། ། ཁོ་ལ་ཆོས་ཀྱིས་ཕན་འདོགས་ཚེ། །བླ་མ་ཡི་དམ་མཁའ་འགྲོ་དང་། །སངས་རྒྱས་བྱང་ཆུབ་སེམས་
དཔའི་ཚོགས། །མ་ལུས་འདིར་གཤེགས་བྱིན་གྱིས་རློབས། །གདུལ་བྱ་བདོག་གོ་དུས་ལ་བབ། །དེ་ལྟར་གསོལ་བ་གཏིང་ནས་བཏབ། །སེམས་ཅན་རྒན་གཞོན་ཁྱད་པར་ལ།
ཕ་མ་བུ་ཚའི་འདུ་ཤེས་སུ། །གདུང་སེམས་བསྐྱེད་ནས་ཆོས་བཤད་བྱས། །ཆོས་བཤད་ཕྱི་ནང་གི་ཁྱད་པར་ཡང་། །བསྙེན་གནས་ལ་སོགས་འབོགས་པའི་ཚེ། །ཕྲད་པ་ཙམ་ཡང་

།དཀའ་མོ་ལ། །སྡོམ་པ་འབོག་ཏུ་ཡོད་པས་འཚེངས། །སྙམ་དུ་དགའ་ཚོར་བྱེད་ཀྱིན་ཕོག །དེ་བས་མཐོ་བ་ཐེག་པ་ཆེན་པོ་ལ། །འགོད་ཚེ་དགའ་༄༅།ཁ་
ཚོར་དེ་བས་ཆེ། །ཐེག་པ་ཆུང་ལ་མི་ལྟོས་པར། །ཐེག་པ་ཆེ་བ་དགོད་དུ་བྱུང༌། །བྱིན་རླབས་དབང་སྐུར་བྱེད་པའི་ཚེ། །ཕྱི་མཚན་ཉིད་ཀྱི་ཐེག་པ་ལ་མ་ལྟོས་པར། །གསང་
སྔགས་རྡོ་རྗེ་ཐེག་པ་ལ། །དགོད་དུ་བྱུང་བ་འདི་ཨ་རེ་འཚེངས། །དབང་བསྐུར་ཞུ་མི་མང་ཙ་ན། །གསང་སྔགས་ཀྱི་སྣོད་ལྡན་འདི་ཙམ་ཞིག །གསང་སྔགས་ཀྱི་སྣོད་དུ་རུང་བའི་
ཚོགས། །འདི་བས་ཀྱང་མང་ན་དགའ་བ་ལ། །ཡུལ་མི་ཚོགས་པའི་ཁྲོམ་གསེབ་ཏུ། །དབང་བསྐུར་དུ་བཏུབ་ན་དགའ་བ་ལ། །སྟོང་གསུམ་གང་བའི་མི་རྣམས་ལ། །དུས་
གཅིག་ལ་དབང་བསྐུར་བྱར་བྱུང་ན། །དགའ་བ་ཡིན་ཏེ་སྣོད་ལྡན་ཚོགས། །འདི་ཚོད་ཙམ་ལས་མ་རྙེད་དོ། །སྙམ་ནས་དེ་ཚོད་སྙིང་དུ་སྡུག །གཞན་ལས་བྱིན་རླབས་ཁྱད་✖
4

འཕགས་ཏེ། །དེ་ཡི་གནད་ཀྱིས་ཡིན་ནམ་སྙམ། །མན་ངག་ཇེ་ཟབ་ཇེ་ཟབ་ཚོགས། །རིམ་བཞིན་སྟོན་པའི་དུས་ཚོད་དུ། །ཇེ་ཟབ་ཇེ་ཟབ་སྟོན་པའི་ཚེ། །སློབ་མ་སྐལ་ལྡན་ཇེ་
བཟང་ལ། །དགའ་ཚོར་ཇེ་ཆེ་ཇེ་ཆེར་སོང་། །ཆོས་བཤད་ཇེ་བྲོད་ཇེ་བྲོད་སོང༌། །ཤིན་ཏུ་ཟབ་མོ་བཤད་ཙ་ན། །ཤིན་ཏུ་ཟབ་མོ་འདི་ཙམ་པའི། །སྣོད་དུ་རུང་བ་འདི་ངོ་མཚར་
ཆེ། །བསྐལ་པར་མང་པོར་ཚོགས་བསགས་ཤིང་། །བུ་ཁྱོད་ལ་རྗེས་སུ་ཡི་རང་ངོ་། །སྙམ་པའི་གདུང་སེམས་གཤའ་མ་ཡི། །ཆོས་ཟབ་མོ་བཤད་པ་ཤིན་ཏུ་བྲོད། །གདམས་
ངག་ཇེ་ཟབ་ཇེ་ཟབ་བཞིན། །སྐལ་པ་ཇེ་ལྡན་ཇེ་ལྡན་པས། །གདུང་སེམས་ཇེ་ཆེ་ཇེ་ཆེར་མཆེད། །གདུང་སེམས་ཇི་ལྟར་མཆེད་པ་བཞིན། །ཆོས་བཤད་ཇེ་བྲོད་ཇེ་བྲོད་སོང་།
ཆོས་བཤད་ཇེ་བྲོད་ཇེ་བྲོད་བཞིན། །ཕན་སེམས་ཇེ་ཆེ་ཇེ་ཆེར་སོང་། །བྱང་ཆུབ་སེམས་ཀྱི་མེ་ཆེན་མཆེད། །སྣ་ཚོགས་ནགས་ཚལ་སྐམ་པོ་ལ། །མེ་ཆེན་རབ་ཏུ་འབར་བའི་ཚེ།

།རི་ཤོ་མ་དང་བསྙ་ལོ་སོགས། །སྦར་སྦུར་ཉལ་ཉིལ་ཕྲན་ཚེགས་སོགས། །ཐད་སོ་ཐད་སོའི་ནུས་པ་དང་། ། སྦྱར་བའི་མེ་རུ་ཐད་སོར་འབར། །བལ་༄ ༅།
གླང་ལྕི་སེ་ཤུག་པ་སོགས། །ནུས་ཆེན་རྣམས་ལ་མེ་ཆེན་པོ། །འབར་ཞིང་མཆེད་པ་ཆོས་ཉིད་དུ། །མངོན་སུམ་ཚད་མར་སྣང་ཞིང་འདུག །ཤིང་ཇི་ཙམ་མང་ཞིང་མེ་ཆེན་
མཆེད། །ཤིང་ཇི་ཙམ་བཟང་ཞིང་དྲག་པོར་མཆེད། །ཤིན་ཏུ་སྐལ་པ་དམན་རྣམས་ལ། །སྲོག་གཅོད་ལ་སོགས་སྡོམ་པའི་ཚོགས། །གང་གིའང་སྐལ་པ་མེད་རྣམས་ལ། །སྟག་
ལ་སོགས་པ་ཡུལ་ཕྱོགས་ན། །མེད་དམ་བསད་པར་མི་ནུས་སོགས། །ཕོག་པས་ཆོག་པའི་རིགས་རྣམས་ལ། །སྐལ་པ་དེ་ལས་མི་འདུག་པས། །ཤིན་ཏུ་སྙིང་རྗེ་ཆེར་བསྐྱེད་
ནས། །སྣོད་དང་ནུས་པ་ཅི་ཡོད་དང་། །བསྟུན་པའི་སྡོམ་པ་སོ་སོར་ཕོག །མ་བྱིན་ལེན་པ་དེ་བཞིན་ཏེ། །ལྷ་ཡི་ནོར་བུ་ལ་སོགས་པ། །རྐུ་བར་མི་ནུས་མི་རྐུ་སོགས། །སྡོམ་པ་ཥཱ
ཐྭ

ཀུན་ལ་ཤེས་པར་བྱ། །དེ་བཞིན་སྦྱིན་དང་ཚུལ་ཁྲིམས་དང་། །བཟོད་པ་ལ་སོགས་དགེ་བའི་ཚོགས། །ཀུན་ལ་ཆ་མཐུན་དེ་ལྟ་བུ། །བརྩི་ཞིང་དགེ་བ་བག་ཙམ་ལ། །ཅི་འཁོད་
བྱས་པ་མན་ངག་ལ། །མཐོང་ནས་ཕྱག་ལེན་དེ་ལྟར་བྱས། །ཇི་ལྟར་གཞན་དག་དགེ་བ་ལ། །ཇི་ཙམ་བཀོད་བཞིན་རང་ཉིད་ཀྱི། །ནང་གི་ཕན་སེམས་སོ་སོར་མཆེད། །དེ་བས་
ནུས་པ་ཆེ་བའི་མིས། །སྲོག་ཆགས་ཕྱོགས་རེ་མི་གསོད་དང་། །སྣ་འགའ་སྲུང་བ་ལ་སོགས་དང་། །བསྙེན་གནས་དང་ནི་ཡོངས་རྫོགས་ཀྱི། །སྡོམ་པ་ཚངས་སྤྱོད་དགེ་བསྙེན་
སོགས། །གོ་མི་དང་ནི་དགེ་ཚུལ་དང༌།།དགེ་སློང་ལ་སོགས་རིམ་བཞིན་དུ། །ནུས་པ་ཇེ་ཆེ་ཇེ་ཆེར་སོང་། ། སོ་སོར་སྡོམ་པ་འབོགས་པའི་ཚེ། །སྡོམ་པ་ནོད་པ་འོར་རེ་ཆེ། །སྙམ་
དུ་སོ་སོར་ཕན་སེམས་སྐྱེས། །དགོས་སུ་རབ་ཏུ་བྱུང་བ་ཡི། །སྡོམ་པའི་ཁྱད་པར་འབོགས་དུས་སུ། །འོར་ཆེ་དལ་འབྱོར་ཕུན་ཚོགས་པའི། །ལུས་ཐོབ་རབ་ཏུ་བྱུང་བའི་བློ།

།སྙིང་ནས་འོར་ཆེ་སྙམ་པ་ཡི། །ཕན་སེམས་གཤའ་མ་སྐྱེ་བར་བྱུང་། །རེ་འགའ་གཡེང་པ་ཙམ་ཞིག་ཙམ། །སེམས་བསྐྱེད་བྱིན་རླབས་དབང་བསྐུར་༄ ༅།
སོགས། །གོང་དུ་ཞིབ་མོར་གླེང་ཟིན་མོད། །ཇི་ལྟར་ཟབ་བཞིན་སྣོད་བཟང་བས། །ནང་གི་ཕན་སེམས་མཆེད་པར་འདུག །ཚོགས་པ་ཇི་ཙམ་ཆེ་བ་བཞིན། །བྱམས་པ་སྙིང་རྗེ་
བྱང་ཆུབ་སེམས། །སྔར་བས་ཤིན་ཏུ་བོགས་ཐོན་ཏེ། །རུས་པའི་གཏིང་ནས་སྐྱེས་ཤིང་མཆེད། །དེ་ཡི་བྱིན་རླབས་ཡིན་ལས་ཆེ། །ཚོགས་པ་ཇི་ལྟར་བསྐྱངས་པའམ། །གདམས་
ངག་ཇི་ཙམ་བཤད་པ་བཞིན། །ནང་དུ་ཉམས་སུ་མྱོང་བ་དང་། །རྟོགས་པ་འར་མ་འུར་མ་མཆེད། །སྔར་གཅིག་པུ་སོ་གསོད་བྱེད་དུས་ཀྱི། །ཉམས་མྱོང་ཀུན་གནས་པ་སྐྱལ་སྐྱིལ་
ཙམ། །རྟོགས་པ་ཀུན་མཛོད་ཕུགས་ཀོར་ལེར་ལུས། །དབེན་པར་སོ་གསོད་ཀྱི་ཉམས་རྟོགས་དེ། །རྒྱ་ཆེ་ཆེ་འདྲ་ཡང་ཀོར་ལེར་སོང་། །ཚོགས་པ་བསྡུས་པའི་ཉམས་རྟོགས་༔

།སེམས་གཡེང་གཡེང་འདྲ་ལ་རྒྱ་ཆེར་མཆེད། །ཚོགས་ཆོས་བཤད་ན་ཁམས་སོས་ཤིང་། །བཤོལ་ནས་སོ་གསོད་བྱས་པ་ན། །ཕྱིར་ཞིང་ཁམས་ལོག་ནད་པར་སོང་། །
བཤད་པ་བཞིན་དུ་ཕན་སེམས་དང༌། །ཉམས་མྱོང་རྟོགས་པ་མཆེད་པ་ཡི། །བྱིན་རླབས་མངོན་སུམ་ཡིན་ལས་ཆེ། །བྱང་ཆུབ་སེམས་དཔའ་སེམས་དཔའ་ཆེན་པོའི་རིགས་ལས་
བྱང་ཆུབ་སེམས་དཔའི་དུས་བྱ་བ་དེ་ཡིན་སྙམ་མོ། །དེ་ལྟར་སེམས་དཔའ་ཆེན་པོ་ཡི། །རིགས་ལ་ཐ་མལ་དུས་དང་ནི། །ཉན་ཐོས་དུས་དང་རང་རྒྱལ་དུས། །བྱང་ཆུབ་སེམས་
དཔའ་ཆེན་པོའི་དུས་འདི་རྣམས། །ཐད་སོ་ཐར་སོར་དེ་རིང་གི། །གོ་ཆས་བསྒྲབས་པ་མ་ལགས་སོ། །སྔོན་ལས་ཡིན་ནམ་ཤུགས་གཅིག་གིས། །གོ་རིམ་བཞིན་དུ་དེ་ལྟར་༤
ཐལ། །དེ་ནས་སྒོམ་གྲྭ་ཆེ་བདོ་ལ། །མཁར་ཆུ་བ་ཡིས་རྟ་ཁྱུ་ཕྱགས། །གྲྭ་རྒན་མི་ཆེན་བགྲེས་པོ་རྣམས། །བྱོན་ནས་ང་ལ་འདི་སྐད་གསུང་། །སློབ་དཔོན་རང་ཅག་ཆོས་པ་༔

༄༅། །བྱས། །ཡོན་བདག་རྣམས་ཀྱི་རྟ་སྐྱིན་འོང་། །བསྙགས་པས་མི་ཁུག་ལྕོག་གེ་བསྡད། །གསུངས་པས་འ་པ་སློབ་མ་ཡིས། །སློབ་དཔོན་ལ་གདམས་
ཁ་
ངག་བཤད་པ་འདི། །སློབ་མ་བསྐྱང་དུ་ག་ན་བཏུབ། །དེང་སང་དུས་ན་སྐྱེ་བོ་རྣམས། །མ་རུངས་ཁྲེལ་མེད་ངོ་ཚ་མེད། །སྙིང་རྗེ་མེད་པའི་འཇིག་རྟེན་འདིར། །སློབ་དཔོན་མི་
ཆེན་འདི་ཙམ་ཞིག །རི་སྟོང་ལ་བསྡད་དུ་ག་ན་བཏུབ། །དོ་ནུབ་རང་ནས་ཧབ་ཐོབ་འོང༌། །ཨ་སྦྱར་གསོལ་འཕྲོ་ལ་འུབས་ཀྱིས་འོང་། །ན་བཟའ་ཐམས་ཅད་གཅེར་བཤུས་
བྱེད། །སྐད་ངན་རེང་ངེ་འོ་རེ་རྒྱལ། །འདི་འདྲའི་སྡིག་ཁམ་ངས་མི་ཕོད། ། གྲྭ་རྒན་རྣམས་ཀྱིས་བཀའ་མི་བཅོག །ཚོགས་པ་རྟེན་དུ་མ་བྱུང་བས། །གཅིག་པུར་བྲོས་ལ་མི་འགྲོ་
རེ། །སྙམ་ནས་ཨ་ཁུ་ལ་ད་ལྟ་རང་། །འཕོ་སྐྱས་གྱིས་ཤིག་བྲོས་ལ་འདེང་། །བྱས་པས་ཨ་ཁུས་སྟན་སློག་ཚོགས། །ཁྲེས་པོ་བསྒྲགས་ནས་ལམ་དུ་ཞུགས། །གྲྭ་ཚོགས་རྣམས་

ཀྱིས་བཤོལ་བཏབ་ནས། །ཡོན་བདག་པ་རྣམས་བོས་ནས་བྱུང༌། །སློབ་དཔོན་གཅིག་པུར་མི་འབྲོས་པ། །ཞུའོ་ངེད་ཀྱིས་བསྙགས་འགུགས་བྱ། །ཞི་བར་འོས་ན་ཞི་བས་
བསྙགས། །དྲག་པོར་འོས་ན་དྲག་པོས་བསྙགས། །སློབ་དཔོན་གཅིག་པུར་མ་བྲོས་ཤིག །སྒོམ་གྲྭ་ཆེན་པོ་འདི་ཙམ་པ། །གཞིག་ཏུ་ཕོངས་པས་བཞུགས་པར་ཞུ། །ཟེར་ནས་གྲྭ་
ཚོགས་དམག་ལ་སོང་། །རྟ་རྣམས་ཐམས་ཅད་ཁུགས་ནས་བྱུང་། །ཕྱིས་ཀྱི་ཕྱི་ལམ་ཆེན་པོ་ཆོད། །འཇིགས་པ་ཆེན་པོ་འདི་ཀུན་ཏུ། །སྤྲང་ལོང་རེ་རེ་སྐྱེལ་མ་ཐུབ། །དེ་ནས་ཇེ་
མཆེད་ཇེ་མཆེད་ལ། །ཡུལ་ཁམས་ཀུན་གྱི་སྐྱེལ་མ་ཐུབ། །གཞན་གྱི་སྐྱེལ་མ་བྱེད་པ་འདི། །ཤིན་ཏུ་བསོད་ནམས་ཆེ་བར་མཐོང་། །དེ་ནས་ཇེ་མཆེད་ཇེ་མཆེད་ལ། །ཁ་ཉེན་མང་
པོའི་མགོན་སྐྱབས་བྱེད་པ་འདི། །བསོད་ནམས་ཚད་བཟུང་མེད་པར་གོ། །དེ་ནས་ཇེ་མཆེད་ཇེ་མཆེད་ལ། །གཉའ་དང་ལམ་རྒྱ་རྒྱལ་ཁྲིམས་བྱས། །དེ་ཡི་ཡུལ་ན་སེར་ཆགས་

༄༅། ། དང་། །ཚོང་པ་དཔག་ཏུ་མེད་པ་དང་། །ཉ་དང་རི་དྭགས་བྱ་ལ་སོགས། །རྟ་ཕྱུགས་མང་པོ་བདེ་ཞིང་འཚོ། །འཁྲུག་པ་མེད་པས་ཡུལ་མིའི་
ཚོགས། ། ལོ་ལེགས་སྣད་ཡར་ཤི་ཆད་དང་། །འཐབ་རྩོད་མེད་པས་བདེ་ཞིང་འཚོ། །ཕྱིས་ནས་བསྟན་པའི་བདག་པོར་སོང་། །ཁོ་བོ་ནུབ་ན་བསྟན་པ་ནུབ། །ཁོ་བོ་དར་ན་བསྟན་
པ་དར། །བསྟན་པའི་ཉ་ག་ཁོ་བོ་ལ། །མངོན་སུམ་ཚད་མར་ཐུག་ནས་འདུག །ཁོ་བོའི་བསྟན་པ་ཉམས་དམས་ན། །བློ་གཏད་ཁ་ཉན་མང་པོ་ཞིག་།ན་མ་གཅིག་ལ་རླུང་པོས་
ཁྱེར། །སེར་ཆགས་རྣམས་ལ་གཅེར་བཤུས་འོང༌། །དགོན་བུ་མང་པོ་བརྡུངས་ཀྱིས་འཇོམས། །སྣད་ཡར་དང་ཤི་ཆད་ཀྱི་ལུང་པ་འགེངས། །ཉ་དང་རི་དྭགས་བྱ་ལ་སོགས།
རེ་རེའི་སྲོག་གཅོད་ཀྱི་སྐད་ངན་ཡང་། །མི་བསྲུང་བཟོད་གླགས་མི་འདུག་ན། །སྟོང་ཁམས་ཀྱི་སྲོག་ཆགས་མང་པོ་ཞིག །སྲོག་གཅོད་སྡུག་བསྔལ་སྣ་ཚོགས་པས། །སྐད་ངན་༔
ཐྭ

རེང་ངེ་འཇོག་པ་འདི། །སྙིང་རྗེ་ཅན་གྱིས་ག་ལ་ཕོད། །བུ་གཅེས་སྐད་ངན་རེང་ངེ་གསོད། །ཡལ་བར་འདོར་བའི་ཕ་མ་སུ། །སྟོང་ཁམས་ཀྱི་སྲོག་ཆགས་མང་པོ་ཞིག །ཡལ་
བར་དོར་ནས་གང་དུ་བཞུད། །སྙིང་རྗེ་མེད་པའི་ཆོས་པ་ལ། །བློ་གཏད་བྱེད་པ་འདི་སུ་ཡིས་ཕོད། །དུད་འགྲོ་ལ་བལྟས་ན་དེ་འདྲ་འོ། །ཁ་ཉན་ལ་བལྟས་ཀྱང་དེ་འདྲའོ། །འཐབ་
རྩོད་ལ་བལྟས་ཀྱང་དེ་འདྲའོ། །སྣད་ཡར་ཤི་ཆད་དེ་འདྲའོ། །ཆོས་པ་ལ་བལྟས་ཀྱང་དེ་འདྲའོ། །སེར་ཆགས་ལ་བལྟས་ཀྱང་དེ་འདྲའོ། །དགོན་པ་ལ་བལྟས་ཀྱང་དེ་འདྲའོ།
གནས་ཆུང་ལ་བལྟས་ཀྱང་དེ་འདྲའོ། །གང་ནས་བལྟས་ཀྱང་ས་ས་ནས། །ཡལ་བར་དོར་བ་གཅིག་ཀྱང་ནི། །སྙིང་རྗེ་ཅན་གྱིས་གང་ནས་རྙེད། །སངས་རྒྱས་བསྟན་པ་འདི་ཙམ་
ལ༑ །གཉེར་ཆུང་བྱས་ནས་གང་དུ་འབྲོས། །དགེ་བའི་བཤེས་གཉེན་མང་པོ་ལ། །སེམས་བསྐྱེད་ཡང་དང་ཡང་བྱས་ན། །སེམས་ཅན་ཡལ་བར་འདོར་ཕོད་པ། །ཕྱོགས་བཅུའི་༔

༄༅། །འཇིག་རྟེན་ཁམས་བཞུགས་པའི། །སངས་རྒྱས་བྱང་ཆུབ་སེམས་དཔའི་ཚོགས། །ཐམས་ཅད་བདག་ལ་དགོངས་སུ་གསོལ། །ཞེས་པའི་ཚིག་གིས་
དཔང་པོ་རུ། །ཡང་ནས་ཡང་དུ་མ་བཞག་གམ། །ནར་མའི་རིགས་ལ་མ་བཞག་གམ། །དཔང་པོ་འགལ་ནས་དཔང་པོ་ལ། །གསོལ་བ་འདེབས་པ་སུ་ཡིས་ཕོད། །སློབ་དཔོན་
དགོངས་སུ་གསོལ་ཞེས་པ། །རྩ་བའི་བླ་མ་མང་པོ་ཞིག །དཔང་པོར་བཞག་པ་མ་ལགས་སམ། །དཔང་པོ་འགལ་ནས་བླ་མ་ལ། །གསོལ་བ་འདེབས་པ་སུ་ཡིས་ཕོད། །དེ་
ལྟར་གང་ནས་བལྟས་ཀྱང་ནི། །སེམས་ཅན་ཡལ་བར་དོར་བ་དང་། །བསྟན་པ་ལ་གཉེར་ཆུང་ག་ན་ཕོད། །སྙིང་རྗེ་བྱང་ཆུབ་སེམས་སྤངས་ཏེ། །བཤེས་མེད་བློ་གཏད་སེམས་
ཅན་རྣམས། །བློ་མེད་ཡལ་བར་དོར་བྱས་པའི། །ཆོས་ལ་བྱིན་རླབས་ཅི་སྟེ་ཡོད། །སྡིག་ཁམ་ཆེན་པོ་འདི་ཙམ་པ། །ཁུར་ནས་སོ་གསོད་བྱེད་འདོད་པའི། །སོ་གསོད་མི་མཆིས་

སྡིག་པ་ཡི། །རྣམ་སྨིན་ཆེན་པོས་དམྱལ་སོགས་སུ། །བསྲེག་ཅིང་མནར་བས་ཕྱིར་ཞིང་དུ། །སོ་མི་གསོད་སྡུག་ཡུན་རིང་པོར་མཆིས། །མ་གོ་བ་ཡི་སེམས་ཅན་རྣམས། །རང་
རེས་ཡུས་ཀྱིས་རྒྱལ་བ་ཡིས། །རང་ཉིད་བདེ་བདེ་པོ་ཞིག་འདོད། །སྐྱིད་སྐྱིད་པོ་ཞིག་བཞེད་པ་ཡི། །ཁམས་གསུམ་འཁོར་བའི་སྡུག་བསྔལ་དུ། །ཇེ་སྡུག་ཇེ་སྡུག་སོང་བ་དེ།
རང་གིས་ལན་པ་མ་ཚོར་རོ། །རྡོ་དང་བོང་བའི་གསེབ་ཞུགས་ན། །སྦྲང་མ་གཤོག་ཆགས་བསམ་མེད་ཞིག །བདེ་བདེ་འོ་ཞིག་བསྙག་བཞེད་པས།ྋ །རྐང་ལག་གཡོབ་ཅིང་
གཤོག་པ་དེ། །ས་ལ་བརྡབ་ཅིང་སྤྲད་སྤྲད་བྱེད། །སྐྱེ་བ་སྔ་མ་ཡང་སྔ་ལ། །དཔག་ཏུ་མེད་པའི་ལུས་བླངས་ཚེ། །སེམས་ཅན་ཡལ་བར་དོར་བྱས་ཤིང་། །རང་གི་བདེ་བ་འབའ་
ཞིག་བསྙགས། །དེ་ཡི་ལས་ངན་རྣམ་སྨིན་འདི། །སངས་རྒྱས་བྱང་ཆུབ་སེམས་དཔའི་ཚོགས། །ཕྱོགས་བཅུ་ཀུན་ནས་དེར་བྱོན་ཡང་། །ཁྱོད་ཀྱི་བདེ་བ་བཙལ་ཐབས་མེད།

༄༅། །གང་དུ་བྲོས་ཀྱང་སྡུག་བསྔལ་ལས། །མི་ཐར་བདེ་བ་རྙེད་མི་སྲིད། །སྲིན་བུ་སྔོ་གསེབ་ཅིག་བཞག་ནས། །བདེ་ས་བསྙག་བཞེད་ཅིག་ཏུ་འཕོས།
སླར་བས་སླར་ལ་སྡུག་ཏུ་སོང་། །འོ་སྐོལ་ཆོས་མཛད་སྐྱེས་བུ་རྣམས། །བྱམས་དང་སྙིང་རྗེའི་སེམས་སྤངས་ཤིང་། །གཞན་སྡུག་ཡལ་བར་དོར་བྱས་ནས། །བདེ་བ་སྙག་ཅིང་སོ་
逾
གསོད་བཞེད། །དགུང་ལོ་ཁ་ཡར་བདེ་མོར་མཆི། །ཕུགས་སུ་གོལ་ས་ཆེན་པོ་གདའོ། །བྱམས་པ་སྙིང་རྗེས་ཀུན་བསླངས་ནས། །གཞན་དུ་དཀའ་ལས་མ་ནུས་པ། །དེ་ལ་ཆོས་
པ་ག་ན་བཏུབ། །སོ་གསོད་མོ་ཞིག་གདའ་སྟེ་ཕུགས་སུ་འཇིགས། །ཐེག་པ་འོག་མའི་ངོས་ནས་ཀྱང་། །ལུང་ལས་ཀྱང་། དམྱལ་བར་འགྲོ་བ་སངས་རྒྱས་ལ། །གཏན་གྱི་
གེགས་བྱེད་མ་ཡིན་ཏེ། །རང་སངས་རྒྱས་ཀྱི་ས་རྣམས་དང་། །ཉན་ཐོས་ས་ཡིས་གེགས་བྱེད་དོ། །ཞེས་གསུངས་པའོ། །ཐེག་པ་འོག་མར་གོལ་བ་དེ། །ན་རག་དམྱལ་བར་

བས་ཀྱང་འཇིགས། །ཉན་ཐོས་སོ་སོར་ཐར་པ་ཡི། །ཕམ་པའི་སྡིག་བས་ལྕི་བར་བཤད། །ཡུམ་ལས་ཀྱང་། གལ་ཏེ་བསྐལ་པ་བྱེ་བར་དགེ་བའི་ལས་ལམ་བཅུ། །སྤྱད་ཀྱང་རང་
རྒྱལ་དགྲ་བཅོམ་ཉིད་ལ་འདོད་བསྐྱེད་ན། །དེ་ཚེ་ཚུལ་ཁྲིམས་སྐྱོན་བྱུང་ཚུལ་ཁྲིམས་ཉམས་པ་ཡིན། །སེམས་བསྐྱེད་དེ་ནི་ཕས་ཕམ་ལས་ཀྱང་ཤིན་ཏུ་ལྕི། །ཞེས་གསུངས་སོ། །དེ་
ཡི་ཕྱིར་ན་རྒྱལ་སྲས་རྣམས། །སེམས་ཅན་རྣམས་ཀྱི་ལྤགས་བཤུས་ནས། །ཚེར་ཁུང་དུ་སྐད་ངན་རེང་ངེ་བསྐྱར། །དེ་ཡལ་བར་དོར་ནས་འགྲོ་ཕོད་པ། །མི་དེ་ཇི་ལྟར་སྡིག་ཅན་
མིན། །ཕས་ཕམ་བས་ཀྱང་ལྕི་བའི་སྡིག །ཁུར་ནས་སོ་གསོད་བྱེད་ཕོད་དམ། །ཐུགས་ལ་ཁྲོམས་དང་ཆོས་པ་རྣམས། །ཁོ་བོས་རྟག་ཏུ་དེ་ཀུན་ལ། །བསམས་ཤིང་སོ་གསོད་
བྱེད་མ་ཕོད། །སེམས་ཉིད་ནམ་མཁའ་ལྟ་བུ་དང་། །སེམས་ཅན་ནམ་མཁའ་ལྟ་བུར་རྟོགས། །ནམ་མཁའ་ལྟ་བུའི་ཆོས་ཉིད་ལ། །སྐྱིད་སྡུག་གཞི་མེད་ན་བུན་ལྟར། །གཡོ་ཞིང་

2
༄༅། །མི་རྟག་ཆོས་ཉིད་ལ། །གང་དུ་བྲོས་ཤིང་གང་དུ་ཉལ། །སོ་གསོད་བྱེད་པ་ག་ན་ཡོད། །གང་དུ་ཡང་མི་གནས་གནས་ཀྱི་མཆོག །གནས་པ་བྱུང་ན་
མཐར་འཇིག་ཅིང་། །ཟག་བཅས་མི་རྟག་མཐར་སྡུག་བསྔལ། །དེ་ལ་བློ་གཏད་བྱེད་པ་རྣམས། །གཡས་མེད་སྨྱོན་པ་ཅི་ཕྱིར་མིན། །ཕུགས་སུ་རང་གི་རང་བརླག་པའི། །འཕྲལ་
བདེ་འདོད་པའི་སྲད་ཅན་ལ། །མི་ཉན་རང་ཅག་གཞན་དོན་བགྱིའོ། །ཇི་སྲིད་ནམ་མཁའ་གནས་བར་དུ། །མ་བཟོད་སེམས་ཅན་དོན་གྱི་ཕྱིར། །ཁམས་གསུམ་འཁོར་བའི་སྡག་
བསྔལ་དུ། །འཁོར་ཡང་སྐྱོ་བའི་སེམས་མེད་དེ། །ནམ་མཁར་ནམ་མཁའ་ཅི་སྟེ་སྐྱོ། །དེ་ཕྱིར་སོ་གསོད་མི་བགྱིའོ། །ཞི་བ་ལྷ་ཡི་ཞལ་ནས་ཀྱང༌། །ཇི་སྲིད་ནམ་མཁའ་གནས་ཀྱི་
བར། །གཞན་དོན་འཁོར་བར་འཁོར་བྱེད་ཀྱང༌། །སྙིང་རྗེ་ཅན་རྣམས་ཅི་སྟེ་སྐྱོ། །ཞེས་གསུངས་པས། ཐམས་ཅད་ནམ་མཁའི་མཚན་ཉིད་པས། །ནམ་མཁའ་ལ་ཡང་གཟུགས་༔
ཐྭ

མ་མཆིས། །རྣམ་པར་ཤེས་པ་མ་མཆིས་པས། །སྐྱོ་ཡུལ་མེད་ཅིང་སྐྱོ་མཁན་མེད། ། སོ་གསོད་མི་གསོད་ཀྱི་གཞི་མེད་པས། །རིས་སུ་བཅད་པའི་སོ་གསོད་ཅིག །འདོད་ཕྱིར་
ཟག་བཅས་སྡུག་བསྔལ་བ། །དེ་འདྲའི་གནད་གཉེར་མ་དགོས་པར། །སྐྱིད་བཞེད་སོ་གསོད་བཞེད་པ་རྣམས། །སྐྱིད་དང་སོ་གསོད་ཅི་མ་ཚང༌། །འདུས་བྱས་མི་རྟག་ཟག་བཅས་
།སྡུག་བསྔལ་ཡང་དང་ཡང་མྱོང་བས། །སོ་མི་གསོད་ཅིང་སྡུག་བསྔལ་ལས། །ཐར་པའི་དུས་རབ་དཀའ་མོར་མཆིས། །བཞེད་བཞེད་པོ་ལ་གཏིང་སྐྱོན་གདའོ། །སོ་
གསོད་དོན་དུ་མ་གཉེར་ཞིང་། །འགྲོ་བའི་སྡུག་བསྔལ་ལྷུར་བླངས་ནས། །བདེ་བ་ཅི་བསྙག་གནས་མེད་སྤྱོད། །ཟག་མེད་བདེ་ཆེན་འདུས་མ་བྱས། །ངང་ལས་སྐྱེས་བུ་དེ་མི་
འདའ། །གང་ཡང་རིས་སུ་མ་བཅད་པས། །སྡུག་བསྔལ་མཐའ་དག་བདེ་བ་ཆེ། །སོ་མི་གསོད་པ་དེ་ཉིད་ནི། །སོ་གསོད་ཆེན་པོའི་མཆོག་ཡོན་ནོ། །ཐམས་ཅད་ནམ་མཁའི་

2 །མཚན་ཉིད་ལ། །སོ་གསོད་དང་མི་གསོད་དུ་འབྱེད་པ་ཡི། །གཉིས་མེད་བདེ་ཆེན་ཟག་བཅས་ལ། །སྤྱོད་པའི་སྐྱེས་བུ་འོ་རེ་རྒྱལ། །སྐྱིད་དང་སོ་༄༅།
གསོད་དུ་བྱས་ནས་ཆགས། །བྲལ་བར་མི་འདོད་ཆགས་པ་ཡིན། །མི་བཟོད་སྡུག་བསྔལ་དུ་བྱས་ནས་བསྡད། །བྲལ་བར་འདོད་པ་སྡང་བ་ཡིན། །གཉིས་འཛིན་ཐམས་ཅད་དེ་
ལྟར་དུ། །ཆགས་སྡང་གཉིས་ལས་འདའ་མི་སྲིད། །ཆགས་སྡང་སྡུག་བསྔལ་གྱི་རྩ་བ་ཡིན། །སྐྱིད་དང་སོ་གསོད་ཀུན་བཏང་སྟེ། །མི་རྟག་སྡུག་བསྔལ་དང་བླངས་ནས།
བཟོད་ཅིང་གཏིང་སྐྱོན་གྱི་མཐའ་ལས་གྲོལ། །ཏིང་འཛིན་རྒྱལ་པོའི་མདོ་ལས་ཀྱང་། །འཇིག་རྟེན་སྐྱིད་པ་ཅི་མཆིས་ཀུན་བཏང་སྟེ། །ཞེས་གསུངས་པས། རྒྱལ་སྲས་བརྩེ་ལྡན་
མཐའ་དག་གིས།།སོ་གསོད་སྐྱིད་པ་ཀུན་སྤངས་ཏེ། །སྡུག་བསྔལ་དཀའ་བ་དང་བླངས་པས། །བྱང་ཆུབ་སེམས་དཔའ་ཆེན་པོར་འགྱུར། །སངས་རྒྱས་ཐམས་ཅད་དེ་ལས་

བྱོན། །སྙིང་ནས་བྱང་ཆུབ་བསྒྲུབ་བཞེད་རྣམས། །བསྐལ་པ་སྟོང་དུ་བསྒོམས་ལགས་ཀྱང་། །ཆོས་ཉིད་ཉ་ག་དེ་ན་གདའ་འོ། །ཉ་ག་འདུག་གམ་མི་འདུག་པ། །མདོ་རྒྱུད་བསྟན་
བཅོས་ཐམས་ཅད་གཟིགས། །བླ་མའི་བྱིན་རླབས་ཞུགས་གྱུར་ནས། །གཏིང་ནས་སྒོམ་ཞིག་ཤར་བ་ན། །གཉིས་མེད་གཅེར་གྱིས་མཐོང་གྱུར་ཏེ། །གཉིས་མེད་མངོན་དུ་གྱུར་
ཞེས་བྱ། །མཐའ་དབུས་ཀུན་ལས་ད་གདོད་གྲོལ། །སྒོམ་གཏིང་ནས་མ་ཤར་གོང་རོལ་དུ། །ཇི་ལྟར་བསྒོམས་ཀྱང་མཐའ་དབུས་སུ། །འཛིན་པའི་སྒྲོག་གིས་བཅིངས་ནས་
འདུག །ཞི་གནས་དང་ལྷག་མཐོང་གཉིས་སུ་བཟུང་། །སྤྲོས་པ་དང་སྤྲོས་བྲལ་གཉིས་སུ་བཟུང་། །སོ་གསོད་དང་མི་གསོད་གཉིས་སུ་བཟུང་། །ཞི་གནས་ཉིད་ཀྱང་ཞི་གནས་
། །བཟུང་ནས་འགལ་རྐྱེན་གཡེང་བས་བཟུང་། །རྣམ་པར་གཡེང་དང་ཞི་གནས་གཡེང་། །རྣམ་གཡེང་ཞི་གནས་སུ་མ་ཤར་བར། །རྣམ་གཡེང་དང་ཞི་གནས་སུ་བཟུང་བས་

h །འཁྲུལ། །བྱིང་རྒོད་གཉིས་གསལ་སྟོང་དུ་མ་ཤར་བར། །གསལ་སྟོང་དང་བྱིང་རྒོད་གཉིས་བཟུང་འཁྲུལ། །སྐྱོན་ཡོན་གཉིས་ཀྱི་མཐའ་ཡིས་༄༅།
བཅིངས། །བླ་མའི་བྱིན་རླབས་ཞུགས་གྱུར་ནས། །སྒོམ་གཤའ་མར་ཤར་བའི་ནངས་པར་ནས། །བྱིང་རྒོད་ལ་གཞི་རྩ་མི་འདུག་པས། །བྱིང་རྒོད་གཉིས་བདེ་གསལ་ཆེན་པོར་
ཤར། །རྣམ་གཡེང་ཉིད་ཞི་གནས་ཆེན་པོར་ཤར། །ཞི་མ་ཞི་གཉིས་ཀྱི་གཡེང་བ་ཡི། །སྤྲོས་པ་ཉིད་སྤྲོས་བྲལ་ཆེན་པོར་ཤར། །སྤྲོས་དང་སྤྲོས་བྲལ་གྱི་རྣམ་གཡེང་ཞི། །དེ་
སོགས་བརྗོད་ཀྱིས་མི་ལང་བའི། །གཉིས་སུ་འཛིན་པ་མཐའ་དག་ཀུན། །གཉིས་མེད་བདེ་ཆེན་གྱི་ངང་དུ་ཞི། །ཞི་གནས་མཐར་ཐུག་དེ་རིང་ཐོབ། །སྔོན་ཆད་གཉིས་འཛིན་གྱི་རྣམ་
གཡེང་ལ། །ཞི་གནས་སུ་འཁྲུལ་བ་དེ་ངོ་རེ་ཚ། །འཁོར་བ་རྩ་བྲལ་ཟག་མེད་ཀྱི། །བདེ་བ་ཆེན་པོ་དེ་རིང་ཤར། །འཁོར་བ་ཞི་བ་ཆེན་པོར་ཤར། །སྡུག་བསྔལ་བདེ་བ་ཆེན་པོར་
马

ཤར། །ཟག་པ་མཐའ་དག་རྩ་བྲལ་བས། །ཟག་བཅས་བྱ་བའི་མིང་ཡང་མེད། །ཀུན་འབྱུང་གི་འཁྲུལ་འཁོར་རྩ་བྲལ་བས། །ཀུན་འབྱུང་ཞི་གནས་ཆེན་པོར་ཤར། །ལམ་དང་
འགོག་པའང་དེ་བཞིན་མོད། །དེ་ལྟར་ཤར་བའི་སྒོམ་ཆེན་ལ། །ཡེ་ཤེས་མེད་ཅིང་མི་ཤེས་མེད། །ཐོབ་པ་མེད་ཅིང་མ་ཐོབ་མེད། །གང་ཡང་ཐོབ་པ་མེད་པའི་ཕྱིར། །ཕྱིན་ཅི་
ལོག་ལས་ད་གཟོད་འདས། །ཤེས་རབ་སྙིང་པོ་དེ་ལ་ཕོག །དེ་ལྟར་ཤར་བའི་སྒོམ་ཆེན་དེ། །ཇི་སྲིད་ནམ་མཁའ་གནས་ཀྱི་བར། །སྙིང་རྗེས་གཞན་དོན་འཁོར་བ་རུ། །སྡུག་
བསྔལ་རྒྱུན་ཆད་མེད་སྤྱོད་ཀྱང་། །ཞི་གནས་ཀྱི་ངང་ལས་གཡོས་པ་མེད། །སློབ་དཔོན་ཞི་བ་ལྷའི་ཞལ་ནས་ཀྱང་། ཐམས་ཅད་སྟོང་པའི་ཆོས་རྣམས་ལ། །ཐོབ་པ་ཅི་ཡོད་ཤོར་ཅི་
ཡོད། །ཅེས་གསུངས་སོ། །ཡུམ་ལས་ཀྱང་། ནམ་མཁའ་ལ་ནི་གཟུགས་མ་མཆིས་སོ། །མ་རིག་པ་མ་མཆིས་སོ། །རྒ་ཤི་མ་མཆིས་སོ། །སའི་ཁམས་མ་མཆིས་སོ།

།ནམ་མཁའི་ཁམས་མ་མཆིས་སོ། །སྦྱིན་པའི་ཕ་རོལ་ཏུ་ཕྱིན་པ་མ་མཆིས་སོ། །ཤེས་རབ་ཀྱི་ཕ་རོལ་ཏུ་ཕྱིན་པ་མ་མཆིས་སོ། །དངོས་པོ་མེད་པའི་ངོ་༄༅།
བོ་ཉིད་སྟོང་པ་ཉིད་མ་མཆིས་སོ། །རྣམ་པ་ཐམས་ཅད་མཁྱེན་པ་ཉིད་མ་མཆིས་སོ། །ཞེས་གསུངས་སོ། ། གདོད་མ་ཉིད་ནས་བྱས་པ་མེད། བཅོས་པ་མེད། གཡོས་པ་
མེད། གཡོ་བ་མེད། འཕྲོས་པ་མེད། སྤྲོས་པ་མེད། ནམ་མཁའ་ནམ་མཁའ་སྟེ། ནམ་མཁའ་ཡང་མེད། སྟོང་པ་ཉིད། མཚན་མ་མེད་པ། སྨོན་པ་མེད་པ་སྟེ། སྟོང་པ་
ཉིད་ཀྱང་མེད། མཚན་མ་མེད་པ་ཡང་མེད། སྨོན་པ་མེད་པ་ཡང་མེད། རྟག་པ་མེད། ཆད་པ་མེད། སྐྱེ་བ་མེད། མི་སྐྱེ་བ་ཡང་མེད། དེ་ཐམས་ཅད་ལས་འདས་པའི་ཆོས་
ཞིག་ཀྱང་མེད། སེམས་ཅན་མེད། སྙིང་རྗེ་མེད། སྙིང་རྗེ་སྐྱེ་མཁན་མེད། སེམས་ཅན་གྱི་དོན་བྱས་པ་མེད། བྱེད་པ་མེད། བཀག་པ་མེད། བསྒྲུབ་པ་མེད། རང་

གྲོལ། རང་ཞི། རང་དག །འཕྲལ་གྲོལ། འཕྲལ་ཞི། འཕྲལ་སངས། ཅི་མཛད། ཅི་སྤྱོད་ཀྱང་ཞི་གནས་ཆེན་པོའི་ངང་ལས་སྐད་ཅིག་ཀྱང་གཡོས་པ་མི་འདུག་གོ། །ལུང་
ལས་ཀྱང་། ཐམས་ཅད་ནམ་མཁའི་མཚན་ཉིད་དེ། །ནམ་མཁའ་ལ་ཡང་མཚན་ཉིད་མེད། །ནམ་མཁའ་དང་ནི་མཉམ་སྦྱོར་བས། །ཀུན་མཆོག་མཉམ་པ་ཉིད་དུ་གསལ། །
དེང་ནས་བརྩམས་ཏེ་འཇིག་རྟེན་ལ། །སེམས་བསྐྱེད་དང་བཅས་ཙམ་གྱིས་ནི། །ཆོས་ཀྱི་འཁོར་ལོ་བསྐོར་བར་གྱིས། །ཆོས་ཀྱི་དུང་ནི་བླ་མེད་པ། །འཁོར་ཡུག་ཏུ་ནི་འབུད་
པར་གྱིས། །ཞེས་གསུངས་པས། མཁའ་ལྟར་དུ་ཡང་མ་གཡོས་པར། །རྟོགས་པའི་རྣལ་འབྱོར་བརྩེ་ལྡན་གྱིས། །ཇི་སྲིད་ནམ་མཁའ་གནས་ཀྱི་བར། །གཞན་དོན་འཁོར་བར་
འཁོར་བྱེད་ཀྱང་། །ཞི་གནས་ཆེན་པོའི་ངང་ཉིད་ལས། །སྐད་ཅིག་ཙམ་ཡང་གཡོས་པ་མེད། །དེ་ལྟར་ཁོ་བོས་གཏིང་ནས་རྟོགས། །རྟོགས་པའི་ངང་ལས་གཡོས་པ་མེད།

Z
༄༅། །བྱང་ཆུབ་སེམས་དཔའ་སེམས་དཔའ་ཆེན་པོའི་རིགས་ལས། བྱང་ཆུབ་སེམས་དཔའ་སེམས་དཔའ་ཆེན་པོའི་དུས་བྱ་བ་དེ་ཁོ་ན་ཡིན་སྙམ་མོ། །དེ་
ལྟར་ཁོ་བོས་རྟོགས་པ་ལ། །དམ་པ་གོང་མ་ཐམས་ཅད་ཀྱི། །ཡོན་ཏན་བ་སྤུའི་ཆ་ཙམ་ཡང་། །ང་ལ་མེད་པ་ད་གདོད་ཚོར། །ང་ལ་ཡོན་ཏན་མེད་པ་དེ། །རྐྱེན་ངན་སུས་ཀྱང་མ་
ལན་ཏེ། །ང་རང་ཁོ་ནས་ལན་ནས་འདུག །ང་ཡི་དད་པ་སྐྱེ་ལུགས་དང་། འཇིག་རྟེན་ཆོས་བརྒྱད་སྙོམས་ལུགས་དང་། །རྟོགས་པ་ཕུལ་དུ་ཕྱིན་ལུགས་དང་། །སྙིང་རྗེས་གཞན་
དོན་བྱས་ཚད་རྣམས། །གང་ནས་བལྟས་ཀྱང་སྐྱོན་མེད་པར། །ཆོས་ཀྱི་བབས་དང་ཤིན་ཏུ་མཐུན། །ངོ་མཚར་ཕུལ་ས་མི་གདའ་སྟེ། །ཡོན་ཏན་བརྒྱ་ཡོད་སྟོང་ཡོད་ཀྱང་། །སྐྱོན་
གཅིག་གིས་ནི་འོག་ཏུ་སོང་། །ཟས་སྐོམ་ཞིམ་དགུ་མངར་དགུ་དང་། །གཡོས་ལེགས་ཕུན་སུམ་ཚོགས་གྱུར་ཀྱང་། །ཐམས་ཅད་དུག་གིས་ཁྱབ་པ་ཡིས། །བཏུང་དང་བཟའ་རུ་g
.4

མ་བཏུབ་པས། །གཡོས་ལེགས་གཟབ་པས་མ་ཕན་ནོ། །སྟོང་ཁམས་བདུད་རྩིའི་ཆར་བབས་ཀྱང་། །དགོས་སར་སྒང་བུ་མཐོ་བ་ཡིས། །ཐིགས་པ་གཅིག་ཀྱང་མ་ཆགས་པ།
བདུད་རྩིའི་ཆར་གྱིས་མ་ལན་ཏེ། །སྒང་བུ་མཐོ་བས་ལན་པ་ཡིན། །འཇིག་རྟེན་པ་ཡི་ཁ་ངག་ལས་ཀྱང་། ང་རྒྱལ་གྱི་སྒང་བུ་ལ་ཡོན་ཏན་གྱི་ཆུ་མི་འབྲུབ་ཅེས་པའོ། །དེ་བཞིན་
འཇིག་རྟེན་བློས་གཏང་སོགས། །ཁོ་བོས་ལེགས་སྤྱད་གང་བྱས་པ། །མ་ལུས་ང་རྒྱལ་དུག་གིས་ཁྱབ། །ཡོན་ཏན་མེད་པ་དེ་ཡིས་ལན། །དེ་ལ་ཡོན་ཏན་ག་ལ་སྲིད། །ཐུགས་རྗེ་
ཆེ་མངའ་ཁྱེད་རྣམས་ཀྱིས། །སྤྱན་སྔར་མི་འཆབ་མཐོལ་ཞིང་བཤགས། །བྱང་ཞིང་དག་པ་ཆེན་པོ་རུ། །བྱིན་གྱིས་བརླབ་པར་མཛད་དུ་གསོལ། །འཁོར་ཚེ་ཐོག་མེད་དུས་རིང་
ནས། །ཁྱེད་ཀྱི་ཐུགས་ལ་བཏགས་ལགས་པས། །དལ་འབྱོར་རྙེད་དེ་བསྟན་པ་ལ། །རབ་བྱུང་ཙམ་ལ་མ་ལྟོས་པར། །ཁ་ཚོད་ཙམ་དུ་མ་ཤོར་བར། །ཐེག་ཆེན་དགེ་བའི་བཤེས་899

2 ། གཉེན་ལས། །བྱང་ཆུབ་མཆོག་ཏུ་སེམས་བསྐྱེད་དེ། །བྱམས་པ་སྙིང་རྗེ་བྱང་ཆུབ་སེམས། །དུས་རྣམས་ཀུན་ཏུ་གཙོ་བོར་སྦྱངས། །དེ་ཉིད་ཁོ་ན་ཁོ་༄༅།
བོ་ཡི། །ང་རྒྱལ་དུ་སོང་བ་ད་གདོད་ཚོར། །ཐུགས་རྗེ་ཆེ་མངའ་ཁྱེད་རྣམས་ཀྱི། །སྤྱན་སྔར་མི་འཆབ་མཐོལ་ཞིང་བཤགས། །བྱང་ཞིང་དག་པ་ཆེན་པོ་རུ། །བྱིན་གྱིས་བརླབ་པ་
མཛད་དུ་གསོལ། །ཁྱེད་ཀྱི་ཐུགས་ལ་བཏགས་པ་ཡིས། །ཐུན་མོང་ལམ་ལ་མ་ལྟོས་པ། །ལམ་ཆེན་མཆོག་གྱུར་དགེ་བའི་བཤེས། །བྱིན་རླབས་བརྒྱུད་ལྡན་རྣམས་དང་
མཇལ། །གྲུབ་ཐོབ་རྣམས་ཀྱིས་བྱིན་བརླབས་པས། །ཁྱེད་བས་བླ་མ་ང་བཟང་ཞེས། །ང་རྒྱལ་ཆེན་པོའི་གྲོགས་སུ་ཐལ། །ཐུགས་རྗེ་ཆེ་མངའ་ཁྱེད་རྣམས་ཀྱི། །སྤྱན་སྔར་མི་
འཆབ་མཐོལ་ཞིང་བཤགས། །བྱང་ཞིང་དག་པ་ཆེན་པོ་རུ། །བྱིན་གྱིས་བརླབ་པར་མཛད་དུ་གསོལ། །འཁོར་བའི་སྡུག་བསྔལ་གཏིང་ནས་དྲན། །འཇིག་རྟེན་མཐའ་དག་བློ་ཡིས་༔
4

བཏང་། །ཁ་སྤྱང་ཡིད་སྨོན་ཙམ་མིན་པར། །སྙིང་ནས་འཇིག་རྟེན་བློ་ཡིས་བཏང་། །ཚེ་འདིའི་འཁྲི་ཐག་གཏིང་ནས་བཅད། །ལྟོགས་གྲིར་འཁྱགས་གྲིར་ཤི་དོགས་དང་། །
འདྲེས་ཁྱེར་གཅན་གྱིས་ཟོས་དོགས་དང་། །གཞན་དག་དེ་ལ་འཇིགས་པ་ལ། །ཁོ་བོས་འདོད་ཐོག་ཆེན་པོ་བྱས། །ད་རེས་བྱང་ཆུབ་བསྒྲུབ་ཆེད་དུ། །ལྟོགས་གྲིར་འཁྱགས་གྲིར་
བརྙས་སོགས་པས། །ད་རེས་ཤི་ན་འཚེངས་མོད་སྙམ། །ལུས་སྲོག་འབེན་དུ་བཙུགས་བྱས་ནས། །རྒས་ཁར་སྡུག་གིས་དོགས་ལ་སོགས། །ཕུགས་སུ་སྐྱིད་པར་བསྡད་
འདོད་དང་། །བདེ་སྐྱིད་ཐམས་ཅད་ཐེད་ལ་གཟན། །དགེ་སྦྱོར་ཐུན་འགོ་ཐམས་ཅད་དུ། །རྒས་ཁར་སྡུག་གིས་དོགས་ལ་སོགས། །ཚེ་འདིའི་རྣམ་རྟོགས་ཐམས་ཅད་དང་།
ཆགས་སྡང་ལ་སོགས་ཉོན་མོངས་ཀྱི། །དབང་དུ་ད་ལྟ་འདི་ཉིད་ནས། །སྐད་ཅིག་ཙམ་ཡང་གཏོར་རེ་ཤི། །ཞེས་སུ་བླ་མ་ཡི་དམ་དང་། །མཁའ་འགྲོ་ཆོས་སྐྱོང་དཔང་བཙུགས་༔

n
༄༅། །ནས། །ཞེ་མནའ་ཡང་ནས་ཡང་དུ་བསྐྱལ། །གཏིང་ནས་འཇིག་རྟེན་བློས་བཏང་ནས། །ལུས་སྲོག་ཐེད་ལ་མངོན་སུམ་དུ། །གཟན་པ་ང་ལས་མི་
འདུག་གོ། །རྟག་ཏུ་ཆོས་སྐྱོང་དཔང་བཙུགས་ཤིང་། །ཚེ་འདིའི་དབང་དུ་གཏོང་རེ་ཤི། །ཞེ་མནའ་སྐྱེལ་བ་ང་ལས་མེད། །འཇིག་རྟེན་བློ་ཡིས་གཏོང་བ་དང་། །དམན་ས་འཛིན་
པ་ལ་སོགས་པ། །ང་ལས་མེད་དོ་ཞེས་ཟེར་ཞིང་། །དེ་ཉིད་ང་རྒྱལ་ཆེན་པོ་རུ། །སོང་བ་དེ་རིང་ལས་མ་ཚོར་རོ། །ཐུགས་རྗེ་ཆེ་མངའ་ཁྱེད་རྣམས་ཀྱི། །སྤྱན་སྔར་མི་འཆབ་
མཐོལ་ཞིང་བཤགས། །བྱང་ཞིང་དག་པ་ཆེན་པོ་རུ། །བྱིན་གྱིས་བརླབ་པར་མཛད་དུ་གསོལ། །གསོལ་བ་རུས་པའི་གཏིང་ནས་བཏབ། །ཐིས་ཕུར་ནིས་ཕུར་བྱས་ཤིང་
འབུངས། །བྱིན་རླབས་མངོན་སུམ་ཚད་མར་བྱུང་། །མི་མེད་ཁྱི་མེད་ཀྱི་ལུང་སྟོང་རྣམས། ། གང་ནས་དབེན་དགུ་འགྲིམ་བཞིན་དུ། །ཚེ་འདི་བཅག་ཅིང་ཉམས་མྱོང་བསྐྱངས། ། ༔
ཐྭ

ཉམས་མྱོང་ཐུག་པ་མེད་པ་རུ། །ཡང་ནས་ཡང་དུ་འབར་ཞིང་མཆེད། །མཆེད་པས་རྟོགས་པའི་བོགས་རེ་ཐོན། །ཐོན་པ་བཞིན་དུ་སྔོན་ཆད་ཀྱི། །རྟོགས་པ་ཀོར་ལེར་ལུས་པ་
ཡི། །མདུད་པ་གཅིག་གྲོལ་གཉིས་གྲོལ་ཤར། །གཞན་དང་ཁོ་བོ་མ་མཐུན་པས། །ཁོ་བོའི་ཉམས་མྱོང་རྟོགས་པ་ཀུན། །སོ་ལ་མ་ལུས་ཡང་དང་ཡང་། །ཐུག་པ་མེད་པར་
མཆེད་ཀྱིན་ཐལ། །འཇིག་རྟེན་བློ་ཡིས་གཏོང་བ་ང་ལས་མེད། །རི་ཁྲོད་སྟོང་པ་འགྲིམ་པ་ང་ལས་མེད། །སྐྱིད་སྡུག་ཐེད་ལ་གཟན་པ་ང་ལས་མེད། །གསལ་སྟོང་རྒྱུན་ཆད་མེད་པ་
ང་ལས་མེད། །རྟོགས་པ་ཐུག་མེད་དུ་མཆེད་པ་ང་ལས་མེད། ། སོ་ལ་མི་སྡོད་བོགས་སུ་ཐོན་པ་ང་ལས་མེད། །ཅི་སྤྱད་ཐམས་ཅད་ང་རྒྱལ་གྱི། །སྣོན་པར་སོང་བ་ད་གདོད་
ཚོར། །ཐུགས་རྗེ་ཆེ་མངའ་ཁྱེད་རྣམས་ཀྱི། །སྤྱན་སྔར་མི་འཆབ་མཐོལ་ཞིང་བཤགས། །བྱང་ཞིང་དག་པ་ཆེན་པོ་རུ། །བྱིན་གྱིས་བརླབ་པར་མཛད་དུ་གསོལ། །གཞན་ཡང་༔

ཁ་། སྔོན་ཆད་གོང་རོལ་དུ། །སངས་རྒྱས་ཐོབ་ཐོབ་པོ་ཞིག་གམ། །སྐྱེ་བ་མེད་པའི་ཆོས་སྐུ་ཞིག །མངོན་དུ་གྱུར་གྱུར་པོ་ཞིག་འདོད། །འདོད་མཁན་༄༅།
རྩད་གཅོད་རང་གྲོལ་བའི། །དུས་དེ་ཉིད་ནས་ད་ལྟའི་བར། །འཁོར་འདས་ལྟ་སྒོམ་སྤྱོད་སོགས་ལ། །བདག་པོ་མེད་པའི་སྒོམ་པ་དང་། །མི་བསྒོམ་ཀོར་ལེའི་རྩོལ་སྒྲུབ་དེ།
རྣམ་དག་ཆེན་པོའི་ངང་དུ་གྲོལ། །ཉམས་སུ་ལེན་མཁན་རང་གྲོལ་བས། །ཉམས་སུ་བླང་བྱ་མ་རྙེད་དོ། །སུ་ཡིས་ཅི་ཞིག་ཉམས་སུ་ལེན། །གང་གིས་ཅི་ཞིག་ཉམས་སུ་ལེན།
སུ་ཡིས་ཅི་ཞིག་མངོན་དུ་བྱེད། །ཀོར་ལེར་ཐམས་ཅད་རང་སར་གྲོལ། །ཉམས་སུ་བླང་རྒྱུ་མི་འདུག་པར། །གང་ཡང་ཉམས་སུ་མི་ལེན་འདི། །ཉམས་ལེན་ཀུན་གྱི་མཐར་ཐུག་
།མདོ་རྒྱུད་བསྟན་བཅོས་མན་ངག་ཚོགས། །ཀུན་ལས་ཟབ་དགུ་གསུངས་པ་དང་། །རྟོགས་ལྡན་རྣམས་ཀྱི་ཉམས་མྱོང་མགུར། །བཞེངས་ཚད་ཁོ་བོའི་ཉམས་སུ་བབས།

ཁོ་བོ་དེ་ཚོའི་ཀློང་ན་འདུག །ཁོ་བོ་རང་ལ་ངོ་མཚར་སྐྱེས། །སྐྱེས་པ་བཞིན་དུ་ཉམས་མྱོང་འབར། །དེ་ཉིད་ཁོ་ན་ང་རྒྱལ་དུ། །སོང་བར་ད་གདོད་ལས་མ་ཚོར་རོ། །དེ་ལ་ཡོན་
ཏན་གང་ན་མཆི། །ཐུགས་རྗེ་ཆེ་མངའ་ཁྱེད་རྣམས་ཀྱི། །སྤྱར་སྔར་མི་འཆབ་མཐོལ་ཞིང་བཤགས། །བྱང་ཞིང་དག་པ་ཆེན་པོ་རུ། །བྱིན་གྱིས་བརླབ་པར་མཛད་དུ་གསོལ། །དེ་
སོགས་ཉམས་མྱོང་རྟོགས་པའི་ཚོགས། །རང་ལ་མགུ་བ་ཟད་མེད་ཡོད། །རང་ལ་ཇི་ཙམ་མགུ་བ་བཞིན། །དམ་པ་གཞན་ལ་ཁྱད་གསོད་བྱས། །མགུ་ཚད་ང་རྒྱལ་གྱི་གྲོགས་སུ་
།ང་རྒྱལ་ཙམ་ལས་མ་ལྟོས་པར། །དམ་པ་ཐམས་ཅད་ཁྱད་དུ་བསད། །སྡིག་ཁམ་ཆེན་པོ་འདི་ཙམ་པ། །ཡོན་ཏན་རེ་བ་ཅོལ་རེ་ཆུང་། །ཐུགས་རྗེ་ཆེ་མངའ་ཁྱེད་རྣམས་
ཀྱི། །སྤྱན་སྔར་མི་འཆབ་མཐོལ་ཞིང་བཤགས། །བྱང་ཞིང་དག་པ་ཆེན་པོ་རུ། །བྱིན་གྱིས་བརླབ་པར་མཛད་དུ་གསོལ། །གཞན་ཡང་བྱང་ཆུབ་སེམས་དཔའ་ནི། །སེམས་༔

༄༅། །དཔའ་ཆེན་པོའི་རིགས་དག་ལ། །ཐ་མལ་དུས་དང་ཉན་ཐོས་དུས། །རང་རྒྱལ་དུས་དང་རྒྱལ་སྲས་དུས། །རྒྱལ་སྲས་ཆེན་པོའི་དུས་རྣམས་ཀུན།
མ་ལུས་ཇི་བཞིན་མཐར་ཐུག་པ། །ཁོ་བོས་ཐད་ཀ་ཐད་ཀར་སྤྱད། །ཐ་མ་བྱིས་པ་ཆུང་ངུ་ཡི། །དུས་ནས་རབ་ཏུ་བྱུང་བའི་བར། །སྙིང་རྗེ་རྣམ་འགྱུར་ཁྱད་པར་རྣམས། །གོང་དུ་
* ཞིབ་མོར་གླེང་ལགས་ཏེ། །གཞན་གྱིས་ང་འདྲ་བྱས་པ་མེད། །སྙམ་ནས་ང་རྒྱལ་གྱི་གྲོགས་སུ་སོང་། །ཉན་ཐོས་དུས་སུ་རབ་བྱུང་ཚེ། །ཕལ་ཆེར་ལྟོ་ཕྱིར་གྲལ་ཕྱིར་ཡིན། །ངེས་
rg
འབྱུང་གཤའ་མ་ང་ལས་མེད། །སྙམ་པའི་ང་རྒྱལ་གོང་དུ་བཅུག །གཞན་ལ་སྡིག་པ་བསོག་ཀྱིན་བསྡད། །དེ་ལ་ཡོན་ཏན་ག་ན་མཆིས། །ཐུགས་རྗེ་ཆེ་མངའ་ཁྱེད་རྣམས་ཀྱི། །
སྤྱན་སྔར་མི་འཆབ་མཐོལ་ཞིང་བཤགས། །བྱང་ཞིང་དག་པ་ཆེན་པོ་རུ། །བྱིན་གྱིས་བརླབ་པ་མཛད་དུ་གསོལ། །ངེས་འབྱུང་གཤའ་མའི་བསམ་པ་ཡིས། །ཙོག་པུ་གདན་གཅིག་༔

ལ་སོགས་པའི། །ཚུལ་ཁྲིམས་རྣམ་པར་དག་པ་དང་། །འཇིག་རྟེན་ཆོས་བརྒྱད་སྙོམས་ལུགས་དང་། །ཚེ་འདིའི་བདེ་སྐྱིད་བློས་བཏང་སྟེ། །བརྩིས་མེད་དམན་ས་བཟུང་ལ་
སོགས། །དམན་ས་འཛིན་པ་ང་ལས་མེད། །གཞན་གྱིས་དམན་ས་འཛིན་མ་ནུས། །སྙམ་པའི་ང་རྒྱལ་ཁྱད་གསོད་ཀྱི། །སྡིག་ཁམ་ཆེན་པོ་འདི་ཙམ་དུ། །དམན་ས་བཟུང་བ་ང་
རྒྱལ་དུ། །འགྲོ་བ་ཡིད་ཀྱི་དགུ་ལ་མེད། །དེ་ལ་ཡོན་ཏན་ག་ན་མཆིས། །གནོང་ངོ་འགྱོད་དོ་དམ་པ་རྣམས། །ཐུགས་རྗེ་ཆེ་མངའ་ཁྱེད་རྣམས་ཀྱི། །སྤྱན་སྔར་མི་འཆབ་མཐོལ་
ཞིང་བཤགས། །བྱང་ཞིང་དག་པ་ཆེན་པོ་རུ། །བྱིན་གྱིས་བརླབ་པར་མཛད་དུ་གསོལ།། །།བམ་པོ་ལྔ་པ། དཔལ་ལྡན་རྒུ་ལོ་ལ་སོགས་པའི། །བླ་མ་དམ་པ་ཚོལ་དུས་སུ།
ལུས་སྲོག་ཐེད་ལ་གཟན་བྱས་ནས། །དཀའ་སླ་ཇི་ལྟར་བྱས་པ་དང༌། །བླ་མ་ཇི་ལྟར་བསྟེན་པ་དང་། །བྱིན་རླབས་ཇི་ལྟར་ཞུགས་སོགས་པའི། །རྣམ་ཐར་ངོ་མཚར་ཆེན་པོར་༔

n
༄༅། ། གདའ། །ང་རང་རང་ལ་ངོ་མཚར་སྐྱེས། །ང་ཡི་རྣམ་ཐར་འདི་ཙམ་པ། །སུས་ཀྱང་བྱས་པ་མི་འདུག་གོ། །སྙམ་དུ་ང་རྒྱལ་ཁྱད་གསོད་དུ།
བ་ད་ལས་མ་ཚོར་རོ། །སྙིང་ནས་རང་དུ་མི་གནོང་རེ། །ཐུགས་རྗེ་ཆེ་མངའ་ཁྱེད་རྣམས་ལ། །སྤྱན་སྔར་མི་འཆབ་མཐོལ་ཞིང་བཤགས། །བྱང་ཞིང་དག་པ་ཆེན་པོ་རུ། །བྱིན་
གྱིས་བརླབ་པར་མཛད་དུ་གསོལ། །དེ་ལ་སོགས་པའི་རྣམ་ཐར་ཚོགས། །དྲན་ཚད་གོང་དུ་གླེང་ནས་ཡོད། །འདི་ལ་སྐྱར་གྱིས་མ་ལང་བས། །འབ་བསྡུས་འུབས་བསྡུས་སུ་གླེང་
བ་ལགས། །འཁོར་བ་ལ་བློ་གཤའ་མར་ལོག་པ་ང་ལས་མི་འདུག་གོ། །མི་རྟག་རྒྱུད་ལ་གཤའ་མར་སྐྱེས་པ་ང་ལས་མི་འདུག་གོ། །ཚེ་འདི་ལ་བློ་གཤའ་མར་ལོག་པ་ང་ལས་མི་
འདུག་གོ། །དགོན་པ་ལ་སོགས་པ་ཕུགས་ཀྱི་བདེ་བདེ་འོ་དང་། སྐྱིད་སྐྱིད་པོ་ཐམས་ཅད་ལིངས་ཀྱིས་བོར་ནས་བྱང་ཆུབ་གཤའ་མར་སྒྲུབ་པ་ང་ལས་མི་འདུག་གོ། །བླ་མའི་བྱིན་

རླབས་ཞུགས་ནས་ཉམས་མྱོང་དང་རྟོགས་པ་ཕྱོགས་མེད་དུ་ཤར་བ་ང་ལས་མི་འདུག་གོ། །སྙིང་རྗེ་འབའ་ཞིག་གིས་དབང་པོ་མཐོ་དམན་མེད་པར་ཆོས་སྟོན་པ་ང་ལས་མི་འདུག་
གོ། །འཁོར་བའི་སྡུག་བསྔལ་ཆེན་པོ་ཉིད་གཞི་མེད་རྩ་བྲལ་ཟག་མེད་དུ་ཤར་བས་འཁོར་བ་པང་གིས་བླངས་ནས་གཞན་དོན་བྱེད་ནུས་པ་ང་ལས་མི་འདུག་གོ། །གཞན་དོན་དུ་རྣམ་
འགྱུར་སྣ་ཚོགས་སྤྱོད་ཅིང་བདེ་སྡུག་ལ་སོགས་པ་ཇི་ལྟར་མྱོང་ཡང་གཡོ་བ་མེད་ཅིང་གཡེང་བ་མེད་པའི་ཞི་གནས་ཆེན་པོའི་ངང་ལས་སྐད་ཅིག་ཀྱང་གཡོ་བ་མེད་པར་རྟོགས་པ་ང་
ལས་མི་འདུག་གོ་སྙམ་དུ་རང་གི་ཡོན་ཏན་ཤར་ཚད་ང་རྒྱལ་འབའ་ཞིག་ཏུ་སོང་ནས་ང་རྒྱལ་འབའ་ཞིག་གིས་ཀྱང་མ་ཆོག་པར་སྐྱེས་བུ་དམ་པ་ཐམས་ཅད་ཁྱད་དུ་བསད་ནས་འདུག་
།དེར་མ་ཟད་བླ་མ་དམ་པ་རྣམས་བས་ཀྱང་ང་ལྷག་སྙམ་པས་བླ་མ་གོང་མ་རྣམས་ཁྱད་དུ་བསད་ནས་འདུག་གོ། །དམ་ཚིག་ཁམ་པོ་ཆེ་ཉམས་པ་ད་གདོད་ལས་མ་ཚོར་རོ།

༄༅། །བུ་རམ་གྱི་གཡོས་ལེགས་པ་རྣམ་པ་སྣ་ཚོགས་པ་བཤམས་ནས་འདུག་པ་ལ་མིག་སྔར་བུ་རམ་དུ་སྣང་བར་བྱས་ནས། དོན་ལ་ཐམས་ཅད་བཙན་དུག་གི་
གཡོས་སུ་འདུག་པ་ད་གདོད་ལས་མ་ཚོར་རོ། །སྔགས་པ་དམ་ཚིག་མ་ཉམས་ན་སོ་ནམ་སྣང་སྲིད་ལྷ་འདྲེས་བྱེད་ཅེས་གླེང་བས། ཅི་དང་ཅི་བསམ་པ་ཐམས་ཅད་འགྲུབ་པ་ནི་དམ་
ཚིག་མ་ཉམས་པ་ཁོ་ན་ལས་འོང་བར་གསུངས་པ་ཡིན་ནོ། །དམ་ཚིག་ཉམས་པར་གྱུར་ན་ཅི་དང་ཅི་བསམ་པ་ཐམས་ཅད་འགྲུབ་པར་མི་འགྱུར་ཞིང་། བཀྲ་མི་ཤིས་པ་རྣམ་པ་སྣ་
ཚོགས་པ་མྱོང་བར་འགྱུར་ཏེ། དམ་ཚིག་ཉམས་པའི་སྔ་ལྟས་ནི། ཡིད་དུ་མི་འོང་བ་སྣ་ཚོགས་འབྱུང་། བཅུ་བཞི་པ་ལས་ཀྱང་། གཞན་དུ་དམ་ཚིག་ལས་ཉམས་ཤིང་། །ཉམས་
པས་བདུད་ཀྱིས་ཟིན་པར་འགྱུར། །དེ་ནས་སྡུག་བསྔལ་མྱོང་འགྱུར་ཞིང་། །ཐུར་དུ་བལྟས་ཏེ་དམྱལ་བར་འགྲོ། །ཞེས་གསུངས་པས། དམ་ཚིག་ཉམས་ན་མི་འགྲུབ་ཅིང་། མ་༔

ཉམས་ན་ཅི་དང་ཅི་བསམ་པ་ཐམས་ཅད་འགྲུབ་པར་འགྱུར་རོ། །ཁོ་བོ་གཡས་མེད་སྲད་མ་ཅན། །གཏི་མུག་ང་རྒྱལ་ཆེན་པོ་ཡིས། །དམ་པ་ཐམས་ཅད་ཁྱད་དུ་བསད། །བླ་མ་
བས་ཀྱང་ང་ལྷག་ཅེས། །བཀའ་དྲིན་ཅན་ཀྱི་བླ་མ་རྣམས། །ཁྱད་དུ་བསད་པ་འདི་འདྲའི་སྡིག །བཤགས་ཀྱང་འདག་པར་མི་མཐོང་སྟེ། །ཁྱེད་ཀྱི་ཐབས་མཁས་བྱིན་རླབས་
དང༌། །ཐུགས་རྗེ་ཉིད་ལ་རེ་ལགས་སོ། །ཐུགས་རྗེ་ཆེ་མངའ་ཁྱེད་རྣམས་ཀྱི། །སྤྱན་སྔར་མི་འཆབ་མཐོལ་ཞིང་བཤགས། །བྱང་ཞིང་དག་པ་ཆེན་པོ་རུ། །བྱིན་གྱིས་བརླབ་པར་
མཛད་དུ་གསོལ། །ད་ལྟ་དུས་ངན་བསྟན་པ་འཇིག་དུས་འདིར། །ཉོན་མོངས་ཆ་ཤས་ཁྱེད་ཀྱིས་རབ་ཏུ་མཁྱེན། །སོ་སོའི་ཐུགས་དམ་བཞིན་དུ་ཉེར་དགོངས་ལ། །ཇི་ལྟར་བསམ་
པ་བཞིན་དུ་ཕྲིན་ལས་མཛོད། །ཇི་ལྟ་བུ་ཡིས་རབ་ཏུ་མི་ཤེས་ཀྱང་། །ཕ་ཡིས་བརྩེ་བས་ལེགས་པར་སྐྱོང་བ་ལྟར། །བདག་གིས་གཞུང་འདི་རབ་ཏུ་མ་འཚལ་ཡང་། །ཐུགས་རྗེ་

།ཆེན་པོས་རྗེས་སུ་བཟུང་དུ་གསོལ། །རང་གི་ང་རྒྱལ་ཆེན་པོའི་སྐྱོན་དེ་མཐོང་བས་བཤགས་པ་བྱས་པའི་ལེའུ་སྟེ་བཅུ་པའོ།། །།དེ་ལྟར་བཤགས་བྱ་༄༅།
༜ བཤགས་མཁན་དང༌། །བཤགས་པའི་ཡུལ་ལ་སོགས་པ་དང་། །སྔར་གྱི་དམ་བཅའ་ཆེན་པོ་དང་། །དམ་བཅའ་ཆེན་པོ་བྱེད་མཁན་དང་། །ཆགས་སྡང་རྩ་བར་བཅས་པ་
དང་། །དྲུངས་ནས་འབྱིན་པའི་ཡེ་ཤེས་དང་། །དངོས་མེད་སྨྲ་དང་དངོས་པོར་སྨྲ། །སྣང་དང་ཡེ་ཤེས་ཡོད་མེད་པར། །སྨྲ་དང་སྨྲ་བ་པོ་ཉིད་དང་། །སྐལ་ལྡན་ཞེ་ཕུགས་ཉམས་
མྱོང་དང་། །རྟོགས་པ་རྟོགས་པ་པོ་དང་བཅས། །རྟོགས་ཐོབ་དུས་མཚུངས་མ་མཚུངས་དང༌། །རེ་དོགས་མེད་པའི་ཡེ་ཤེས་དང་། །བདེ་ཆེན་མངོན་དུ་གྱུར་པ་དང༌། །གྱུར་པ་
པོ་ཡི་ཡེ་ཤེས་དང༌། །སྙིང་རྗེ་སྐྱེ་མཁན་ཡུལ་དང་བཅས། །གཞན་ཕན་ཡོན་ཏན་སྣ་ཚོགས་དང་། །ཡོན་ཏན་བདག་པོའ མ་གཞིར་གྱུར་དང་། །ཡོན་ཏན་སྒྲུབ་པའི་ཐབས་ཀྱི་

ཚོགས། །བསམ་གྱིས་མི་ཁྱབ་གང་བསྲུངས་པའི། །མདོ་རྒྱུད་བསྟན་བཅོས་དཔག་མེད་དང་། །གཞན་ཡང་གཞི་ལམ་འབྲས་བུའི་ཆོས། །གསུངས་ཚད་སྲིད་ཚད་སྣང་ཚད་
དང་། །སྐྱེ་བ་སྔ་ཕྱི་ངས་མ་དྲན། །ང་ཡིས་སྐྱེ་ནས་ད་ལྟ་ཡི།།བར་གྱི་ཆོས་དང་མི་མཐུན་པའི། །མི་དགེ་བྱ་བྱེད་སྣ་ཚོགས་དང༌། །དད་པ་ལྷང་གིས་སྐྱེས་གྱུར་ནས། །ཐོས་བསམ་
ཙྪ.h
སྒོམ་གསུམ་བྱ་བྱེད་ཀྱི། །འགལ་རྐྱེན་སྤངས་དང་མཐུན་རྐྱེན་བསྒྲུབས། །དབེན་པ་བསྟེན་པ་ལ་སོགས་དང་། །རྒྱུད་དང་མན་ངག་སྣ་ཚོགས་དང་། །རང་གི་བློ་ལ་ཤར་བ་ཡི། ། zWita.r
2s
ཁ་བློར་གང་ཉེ་བྲིས་པ་ཡི། །རྩོམ་ཆོས་རྣམ་པ་སྣ་ཚོགས་དང་། །ཉམས་མྱོང་རྟོགས་པའི་བྱིན་རླབས་ཀྱིས། །སྐལ་ལྡན་སྣ་ཚོགས་བསྐྱངས་པ་དང་། །ཕྲིན་ལས་རྣམ་པ་སྣ་ཚོགས་by
ཀྱིས། །མ་རུངས་གདུལ་དཀའ་ཚར་གཅོད་པའི། །བྱ་བྱེད་སྣ་ཚོགས་བསྒྲབས་པ་དང་། །བསྟན་པ་དར་ཞིང་རྒྱས་པ་དང་། །སེམས་ཅན་མང་པོ་བདེ་བ་ལ། །དགོད་པའི་རྩོལ་

༄༅། ། སྒྲུབ་སྣ་ཚོགས་དང༌། །བདག་སྟོང་འགྲོ་སྟོང་དོན་བྱེད་སྟོང་། །རང་བཞིན་མཁའ་ལྟར་རྟོགས་པ་དང་། །རྟོགས་པའི་ཡེ་ཤེས་དེ་ཉིད་ཀྱང་། །ངོས་
བཟུང་མེད་ཅིང་རྣམ་དག་པ། །རང་གྲོལ་བདེ་བ་ཆེན་པོ་དང་། །དེ་སོགས་མཐོ་དམན་སྣ་ཚོགས་དང་། །ས་རྡོ་རི་བྲག་ལ་སོགས་པའི། །སྣོད་ཀྱི་འཇིག་རྟེན་མཐའ་ཡས་དང་།
དམྱལ་བ་ཡི་དྭགས་ལ་སོགས་པའི། །བཅུད་ཀྱི་སེམས་ཅན་མཐའ་ཡས་དང་། །ཉན་ཐོས་རང་རྒྱལ་ལ་སོགས་པའི། །མྱ་ངན་འདས་པ་མ་ལུས་རྣམས། །རང་གི་སེམས་ལས་མ་
གཏོགས་པའི། །གཞན་དུ་གྲུབ་པ་གཅིག་ཀྱང་མེད། །ཅི་ཕྱིར་ཞེ་ན་རང་གི་སེམས། །མ་རིག་བག་ཆགས་ལས་རྣམས་ཀྱིས། །དཀྲུགས་པས་སྣང་བ་སྣ་ཚོགས་ཤར། །རྟོག་
པས་སྣང་བ་ཉིང་མཚམས་སྦྱོར། །རང་གི་སེམས་ཀྱི་སྣང་བ་ལ། །སྡུག་དང་མི་སྡུག་ཚོགས་བརྟགས་པས། །ཞེ་འདོད་ལ་སོགས་ཉོན་མོངས་དང་། །ཉོན་མོངས་སྤངས་པའི་g
与

ལས་རྣམས་སོགས། །ལས་ཀྱི་རྣམ་སྨིན་འབྱུང་བཞི་དང་། །བདེ་སྡུག་བཏང་སྙོམས་ལ་སོགས་སྨིན། །འབྱུང་བཞི་ཆ་ཡི་བྱེ་བྲག་ལས། །གྲང་དྲོ་ཐན་ཞོད་ལ་སོགས་དང་། །
ངམ་གྲོག་སྒང་གཤོང་གྱེན་ཐུར་དང༌། །གྲུ་བཞི་ལ་སོགས་དབྱིབས་རྣམས་དང་། །ཁ་དོག་སྣ་ཚོགས་བྲག་ལ་སོགས། །ཡུལ་དང་དབང་པོ་དུ་མར་སྣང་། །སྤྱི་མཐུན་ལས་ཀྱིས་
སྤྱི་ལ་སྣང་། །སྒོས་མཐུན་ལས་ཀྱིས་སྒོས་སྒོར་སྣང་། །རེ་རེས་ལས་བསགས་རེ་རེར་སྣང་། །དེ་ཕྱིར་སྣང་བ་སེམས་ཀྱིས་བྱས། །དགྲ་ཟུན་ཐ་མལ་ལ་སོགས་ཀྱང་། །སོ་སོའི་
ལས་དང་བག་ཆགས་ཡིན། །ལས་དང་བག་ཆགས་གློ་བུར་ལ། །མིང་ཚིག་བཟང་ངན་སོ་སོར་བཏགས། །མིང་ཚིག་བཟང་ངན་གློ་བུར་གྱིས། །ལས་འབྲས་སྣང་བའི་ཉིང་
མཚམས་སྦྱོར། །དེ་ཕྱིར་སྣང་བ་རྒྱུ་འབྲས་ཀུན། །གློ་བུར་རྟོག་པས་སེམས་དཀྲུགས་སྣང་། །རྒྱུ་ཡིན་ཕྱིར་དང་རྐྱེན་ཡིན་ཕྱིར། །སེམས་ལས་གཞན་ན་ཅི་ཕྱིར་ཡོད། །དཔེར་ན་

།ཚོང་པའི་རྨི་ལམ་དང་། །མདའ་མཁན་མགོ་རྨ་ལོག་བཞིན་ནོ། །ལང་ཀར་གཤེགས་པའི་མདོ་ལས་ཀྱང༌། །ཇི་ལྟར་བྱིས་པས་གནམ་བརྟགས་༄༅།
པས། །ཕྱི་རོལ་དོན་བཞིན་ཡོད་མིན་པར། །བག་ཆགས་ཀྱིས་ནི་དཀྲུགས་པའི་སེམས། །དོན་དུ་སྣང་བ་རབ་ཏུ་སྐྱེ། །ཞེས་གསུངས་པ་དང་། ཡང་གསུངས་པ། གཟུགས་ལ་
སོགས་པ་སྣང་བ་ཡང་། །སེམས་ཉིད་རབ་ཏུ་སྣང་བའོ། །ཞེས་གསུངས་པ་དང་། ཡང་གསུངས་པ། དོན་ཡོད་མ་ཡིན་སེམས་ཉིད་དེ། །སེམས་ཉིད་དོན་གྱི་རྣམ་པར་སྣང་།
ཞེས་གསུངས་པ་དང་། མདོ་སྡེ་ས་བཅུ་པ་ལས་ཀྱང་། ཀྱེ་རྒྱལ་བའི་སྲས་དག་ཁམས་གསུམ་པ་འདི་དག་ནི་སེམས་ཙམ་མོ། །ཞེས་གསུངས་སོ། །གཞན་ཡང་སྣོད་བཅུད་སྣང་
བའི་ཚོགས། །མ་ལུས་སེམས་ཀྱིས་བསྐྱེད་པར་གསུངས། །ལས་རྣམས་མཐའ་དག་རྟོག་པས་བསྐྱེད། །སེམས་ལས་མ་བྱུང་རྟོག་གཞན་མེད། །སློབ་དཔོན་བྲམ་ཟེ་ཆེན་པོའི་ཞལ་
༥

ནས། རྣམ་རྟོག་ཀུན་གྱི་རྩ་བ་སེམས་ཡིན་ལ། །སེམས་མེད་ཕྱིར་ན་རྣམ་རྟོག་ག་ལ་ཡོད། །ཅེས་གསུངས་སོ། །སངས་རྒྱལ་ཕལ་པོ་ཆེའི་མདོ་ལས་ཀྱང་།ལས་ཀྱི་རྩ་བ་སེམས་ཡིན་
ལ༑ །སེམས་ནི་སྒྱ་མ་བཞིན་དུ་འདོད། །སྒྱ་མ་སྤྲུལ་པས་འགྲོ་འདི་འོ། །ཞེས་པ་དང་། ས་རྡོ་རི་བྲག་ལ་སོགས་པ་ཕྱི་སྣོད་ཀྱི་འཇིག་རྟེན་སྣ་ཚོགས་ཀྱང་ལས་ལས་གྲུབ་པར་
གསལ་ཏེ། མདོ་སྡེ་དེ་ཉིད་ལས། ཞིང་རྣམས་རྒྱ་མཚོ་རྒྱ་ཆེན་མཐའ་ཡས་པ། །རྣམ་རྟོག་ལས་ཀྱི་རྣམ་པ་སྣ་ཚོགས་གནས། །ཞེས་གསུངས་པ་དང་། སྣོད་བཅུད་གཉིས་ཀ་
སེམས་ཀྱི་སྣང་བ་ལས་གྲུབ་པར་གསུངས་ཏེ། ཡང་དེ་ཉིད་ལས། ཇི་ལྟར་ས་བོན་ཁྱད་པར་གྱིས། །འབྲས་བུ་སྣ་ཚོགས་འབྱུང་བ་ལྟར། །དེ་བཞིན་ལས་ཀྱི་ཁྱད་པར་གྱིས།
སེམས་ཅན་རྣམས་དང་ཞིང་འབྱུང་ངོ་། །ཞེས་གསུངས་སོ། །ཡུམ་ལས་ཀྱང་། མཁའ་ལ་རླུང་བརྟེན་དེ་ལ་ཆུ་ཡི་ཕུང་པོ་བརྟེན། དེ་ལ་ས་ཆེན་འདི་བརྟེན་དེ་ལ་འགྲོ་བ་བརྟེན།

ཚ
༄༅། ། སེམས་ཅན་ལས་ལ་སྤྱོད་པའི་རྒྱུ་ནི་དེ་འདྲ་སྟེ། །ཞེས་གསུངས་སོ། །སློབ་དཔོན་བློ་གྲོས་མི་ཟད་པའི་ཞལ་ནས་ཀྱང་། ལྕགས་སྲེག་ས་གཞི་སུ་ཡིས་
བྱས། །བུད་མེད་དེ་དག་གང་ནས་བྱུང་། །ཞེས་གསུངས་ཏེ། དམྱལ་བའི་ལྕགས་སྲེག་ཁུང་རུམ་དེ། །ལྕགས་རྡོ་རི་བོ་གང་ནས་བླངས། །མགར་བ་སྦུད་པ་སུ་ཡིས་བྱས།
བསམ་གཏན་ལྷ་ཡི་གཞལ་མེད་ཁང་། །རིན་ཆེན་རྩིག་པ་གཞི་ལེགས་ཏེ། །རིན་ཆེན་ཕ་གུ་མི་གང་ལས། །རྩིག་གུ་མཁན་པོ་སུ་ཡིས་བརྩིགས། །ན་བཟའ་ཡིད་འོང་མཉེན་འཇམ་
དེ། །ཐག་མཁས་སུ་ཡིན་བཟོ་བོ་དང༌། །ཉི་ཟླ་གཟའ་སྐར་ལ་སོགས་པའི། །སོ་སོའི་གཞལ་མེད་ཡིད་འོང་དང་། །རྒྱལ་ཆེན་རིགས་བཞི་ལ་སོགས་པའི། །གཞལ་མེད་ཁང་
སོགས་དེ་བཞིན་ནོ། །ལུ་མ་ནང་གི་ཉ་ཤོར་བ། །གནས་ཁང་ཁུར་ཞིང་ཞག་འདུག་བྱེད། །དུང་འདྲ་ཁང་པའི་བཟོ་ཁྱད་དེ། །སུས་བྱས་སུ་ལ་སུ་ཡིས་སྦྱར། །དེ་ཕྱིར་ཡིད་འོང་མི་
ཐ

འོང་དང་། །བདེ་སྡུག་བཏང་སྙོམས་སྣ་ཚོགས་རྣམས། །དགེ་དང་མི་དགེ་ལུང་མ་བསྟན། །བཟང་རྟོག་དང་ནི་ངན་རྟོག་དང་། །ལུང་མ་བསྟན་གྱི་རྟོག་པ་ལས། །དགེ་དང་མི་
དགེ་གསུམ་དུ་ཤར། །གསུམ་གྱིས་ལས་བསགས་རྣམ་གསུམ་དུ། །སྣང་ཞིང་མྱོང་ལ་མངོན་སུམ་གཟིགས། །ལས་ཀྱི་ངོས་ནས་བལྟས་གྱུར་ཀྱང་། །ཕྱི་རོལ་དོན་གཞན་མི་སྣང་
ངོ་། །མངོན་སུམ་མྱོང་བའི་ངོས་ནས་ཀྱང་། །ཆུ་ཡི་དངོས་པོ་གཅིག་ཉིད་ལ། །ལྷ་ལ་བདུད་རྩིའི་རྣམ་པར་ཤར། །མི་ལ་ཆུར་སྣང་ཡི་དྭགས་ལ། །རྣག་ཁྲག་ངན་སྐྱུག་དམྱལ་བ་.pgzey.zylLuzla.l
rz.aE
ལ༑ །མཚོན་ཆའི་ཆར་གྱིས་སྡུག་བསྔལ་ལོ། །གཞན་ཡང་ལུང་གི་གཏམ་རྒྱུད་ལས། །དགེ་འདུན་ཞལ་ཏ་བ་ཞིག་གིས། །དེ་རིང་བྱུང་བའི་བསྙེན་བཀུར་རྣམས། །སང་ཉིན་
དགེ་འདུན་མཆོད་པའི་ཕྱིར། །དེ་ཉིན་མ་མཆོད་ཚགས་བྱས་པས། །དེ་ནུབ་ཡི་དྭགས་སྣང་བར་ཤར། །ནག་ཚང་ཆུ་རའི་ཆུ་རྣམས་བསྐམས། །ཤིན་ཏུ་སྐོམ་ཆེས་ཕྱིར་བརྒྱུགས་༔

༩
།པས། །ཆུ་བོ་གངྒཱ་བསྐམས་ནས་འདུག །གངྒཱ་བརྒལ་བའི་ཕ་རྒལ་ན། །བརྒྱུགས་ཏེ་བཙལ་ཡང་ཆུ་མ་རྙེད། །ཆོས་གོས་ཤིང་གི་ཡལ་ག་ལ།
བཀལ་ཏེ་ཕྱོགས་བཞི་མཚམས་བརྒྱད་དུ། །བརྒྱུགས་ཤིང་བཙལ་ཡང་ཆུ་མ་རྙེད། །དེ་ཡི་དུས་སུ་འདི་སྙམ་སེམས། །ག་རེ་མདང་དགོང་ནག་ཚང་གི། །ཆུ་ཟངས་ཐམས་ཅད་
ཆུས་བཀང་པར། །ཐེ་ཚོམ་མེད་ཀྱིས་ང་འཁྲུལ་ལོ། །སྙམ་ནས་གཙུག་ལག་ཁང་དེ་ཡི། །ནག་པོ་ཚང་དུ་ཕྱིན་ཙ་ན། །མདང་གི་ཡི་དྭགས་སྣང་བ་དེ། །ལོག་ཏེ་ཚུར་ལ་གྱུར་ནས་
འདུག །ཆུ་ཟངས་སྐམ་པ་ཅི་མ་ཚང་། །མདང་དགོང་བཞིན་དུ་མེ་རེ་འདུག །ཕྱིར་བརྒྱུགས་ཆོས་གོས་ལེན་དུ་ཕྱིན། །ཆོས་གོས་ལོན་པ་ཅི་མ་ཚང༌། །གངྒཱ་སྐམ་པ་ཅི་མ་
.. ཚང་། །ཆོས་གོས་གངྒཱའི་ཕར་རྒལ་དུ། །ལུས་པས་དེ་ནུབ་ལོན་ཐབས་མེད། །སང་ཉིན་གྲུ་ལ་བརྒལ་ནས་ཕྱིན། །ཆོས་གོས་ཤིང་གི་ཡལ་ག་ལ། །མངོན་སུམ་ཚད་མར་བཀལ་༔

ནས་འདུག །ཆུ་ཟངས་ཆུ་དང་གངྒཱའི་ཆུ། །ཐམས་ཅད་སེམས་ཀྱི་སྣང་བ་ལས། །ཕྱི་རོལ་དོན་གཞན་མི་འདུག་པ། །མངོན་སུམ་ཚད་མར་ཉམས་སུ་མྱོང་། །གཞན་ཡང་འདུལ་
བ་ལུང་ཆེན་ལས། །དུར་ཁྲོད་དབེན་པར་སོང་ནས་ནི། །ཀེང་རུས་འདུ་ཤེས་བསྒོམས་པ་ཡིས། །ཀེང་རུས་ལུས་སུ་མཐོང་བ་ཡི། །དགེ་སློང་རྣམ་ཀྱི་རྣམ་ཐར་ལྟོས། །གཞན་
ཡང་ཟད་པར་སྐྱེ་མཆེད་ལ། །སྙོམས་པར་ཞུགས་པའི་རྣལ་འབྱོར་པས། །གང་དེ་ཐད་སོར་བསྟན་པ་རྣམས། །ཟད་པ་ས་ཡི་སྣང་བ་རྣམས། །ཟད་པར་སར་སྣང་ཆུ་སོགས་
ཀྱི། །སྣང་བ་གཏན་ནས་མི་འདུག་གོ། །ཆུ་ལ་ཆུར་སྣང་མེ་སོགས་མིན། ། མེ་ལ་མེར་སྣང་ཆུ་སོགས་མིན། །ཟད་པར་སྐྱེ་མཆེད་དེ་ཀུན་བཞིན། །ཕྱི་རོལ་དོན་གཞན་མི་འདུག་
།རྡོ་རྗེ་འཇིགས་བྱེད་བསྐྱེད་རིམ་ལ། །བརྟན་པ་ཐོབ་པའི་སྒོམ་ཆེན་ཞིག །སྒོ་ལ་མ་ཧེའི་རྭ་མ་ཤོང་། །གདན་བཞི་ལས། སེམས་ལས་ཆུ་ནི་བྱུང་བས་ན། །ཡེ་ཤེས་ཆུ་རུ་༔

༄༅། ། གྱུར་པ་དེ། །ཅི་ཕྱིར་ཞེ་ན་ཆུ་མི་འབྱུང་། །ཞེས་པ་ལ་སོགས་པས། ཕྱི་ནང་གི་འབྱུང་བ་བཞི་ཀ་སེམས་སུ་ཐག་ཆོད་པར་ཤིན་ཏུ་གསལ་བར་གསུངས་
སོ། །སྣང་བ་མེད་པར་གོམས་པའི་སྟོབས་ཀྱིས། ཀ་བ་དང་རྩིག་པ་ལ་སོགས་པ་ལ་ཐོགས་རྡུགས་མེད་པར་བྱུང་བའི་ལོ་རྒྱུས་ཀྱང་ཐོས་སོ། །བར་དོའི་སྲོག་ཆགས་རྣམས་ལ་ཡང་
ཐོགས་རྡུགས་མེད་དོ། །སོ་སོའི་ལས་ཀྱི་སྣང་བ་ཡིས། །སྣང་བ་ཐ་དད་མི་མཐུན་པ། །དཔག་ཏུ་མེད་པ་རྣམས་ལ་གཟིགས། །མི་ཡིས་ནེའུ་གསིང་འབ་འོབས་དང་། །ནེའུ་
གསིང་ལྕག་ལྕིག་དག་ཏུ་མཐོང་། །ཀླུ་གཉན་ས་བདག་རྣམས་ཀྱིས་ནི། །རིན་ཆེན་གཞལ་ཡས་ཁང་ཡིད་འོང་། །སྣ་ཚོགས་རྒྱན་གྱིས་བརྒྱན་པར་མཐོང་། །དེ་སོགས་སྣང་བ་ཐ་
དད་པ། །སྣ་ཚོགས་མདོ་རྒྱུད་དུ་མར་གཟིགས། །སློབ་དཔོན་རྒྱལ་སྲས་གྲགས་པའི་བཤེས་གཉེན་གྱི་ཞལ་ནས། ཀུན་ལས་བཏུས་ཀྱི་འགྲེལ་པར། དམྱལ་བ་ཡི་དྭགས་དུད་འགྲོ་༔
4

དང་། །ལྷ་རྣམས་ཇི་ལྟར་རིགས་རིགས་སུ། །དངོས་གཅིག་ཡིད་ནི་ཐ་དད་ཕྱིར། །དོན་མ་གྲུབ་པ་ཁོ་ནར་འདོད། །ཅེས་གསུངས་སོ། །མིག་གི་རྣམ་པར་ཤེས་པ་ཡིས། །ཡིད་
འོང་མི་འོང་གཟུགས་ཀྱི་ཚོགས། །ཐམས་ཅད་གསལ་བར་ཉམས་སུ་མྱོང་། །རྣ་བས་སྒྲ་ཐོས་སྣ་ཡིས་དྲི། །ལྕེ་ཡིས་རོ་མྱོང་ལུས་ཀྱིས་རེག །ཡིད་ཀྱིས་བདེ་སྡུག་བཏང་སྙོམས་
ཆོས། །སྣ་ཚོགས་ཤིན་ཏུ་གསལ་བ་རུ། །ཉམས་སུ་མྱོང་ལ་མངོན་སུམ་གཟིགས། །དཔེར་ན་རྨི་ལམ་ཐང་ཆེན་དང་། །ཆུ་ཆེན་མེ་ཆེན་རི་ཆེན་དང་། །རླུང་དམར་རྩིག་པ་ཀ་
བུམ་དང་། དགྲ་ཟུན་ལ་སོགས་མངོན་སུམ་དུ། །གསལ་ཞིང་ཉམས་སུ་མྱོང་མོད་ཀྱི། །རང་གི་སེམས་ཀྱི་སྣང་བ་ལས། །ཕྱི་རོལ་གཞན་དག་གང་ན་གདའ། །སློབ་དཔོན་དྷརྨ་
ཀིརྟིའི་ཞལ་ནས་ཀྱང༌། རྣམ་ངེས་ལས། ལྷན་ཅིག་དམིགས་པ་ངེས་པའི་ཕྱིར། །སྔོ་དང་དེ་བློ་གཞན་མ་ཡིན། །ཞེས་བཤད་དོ། །དེ་སོགས་མཁས་པ་དུ་མ་ཡིས། །རིགས་པ་༔

ཟླ
༄ ༅། །ཐ་དད་སྣ་ཚོགས་པས། །ཕྱི་རོལ་དོན་གཞན་མེད་པར་བཞེད། །བཅོམ་ལྡན་འདས་རྗེ་བཙུན་མི་གཡོ་མགོན་པོའི་ཞལ་ནས་ཀྱང་། སྣ་ཚོགས་སྣང་བ་
རང་གི་སེམས་ཉིད་དེ། །དོན་དུ་སྣང་ཡང་སེམས་ཀྱི་རྣམ་པ་ཡིན། །ཞེས་གསུངས་སོ། །རང་སེམས་མ་རྟོགས་སྣང་བ་འདི། །འཁོར་བའི་བདེ་སྡུག་སྣ་ཚོགས་སོ། །རང་
སེམས་རྟོགས་པའི་སྣང་བ་ནི། །མྱང་འདས་ཡེ་ཤེས་སྣང་བ་པོ། །མྱ་ངན་འདས་པའི་ཡེ་ཤེས་ལ། །སྣང་བ་ཡོད་ཀྱང་སེམས་ཉིད་ཡིན། །སྣང་བ་མེད་ཀྱང་སེམས་ཉིད་ཡིན། །
སེམས་ཉིད་ཡོད་ཀྱང་སེམས་ཉིད་ཡིན། །སེམས་ཉིད་མེད་ཀྱང་སེམས་ཉིད་ཡིན། །ཡེ་ཤེས་རྒྱུན་ཡང་སེམས་ཉིད་ཡིན། །རྒྱུན་ཆད་ཉིད་ཀྱང་སེམས་ཉིད་ཡིན། །སེམས་ཉིད་རང་
རིག་རང་གསལ་ཡིན། །གསལ་བ་ཉིད་ལ་དངོས་པོ་དང༌། །ངོས་བཟུང་གཟོད་ནས་མ་གྲུབ་པས། །སེམས་ཉིད་མེད་ཅིང་མི་དམིགས་དང་། །གང་དུའང་མ་གྲུབ་ཡུམ་ལས་

གསུངས། །འཕགས་པ་བརྒྱད་སྟོང་པ་ལས། སེམས་ནི་སེམས་མ་མཆིས་པ་སྟེ། སེམས་ཀྱི་རང་བཞིན་ནི་འོད་གསལ་བའོ། །ཞེས་གསུངས་སོ། །སློབ་དཔོན་བྲམ་ཟེ་ཆེན་པོའི་
ཞལ་ནས་ཀྱང་། རྣམ་རྟོག་ཀུན་གྱི་རྩ་བ་སེམས་ཡིན་ལ། །སེམས་མེད་ཕྱིར་ན་རྣམ་རྟོག་ག་ལ་ཡོད། །ཞེས་གསུངས། སེམས་དེ་ནི། སེམས་མེད་པ། འོད་གསལ་བ། སེམས་
རྣམས་པར་དག་པ། ནམ་མཁའི་དཀྱིལ་ལྟ་བུའོ། །དེ་ལྟར་སེམས་ཅན་དམིགས་སུ་མེད། །སེམས་ཅན་དུ་ཡང་དམིགས་པ་མེད། །དེ་ལྟ་བུ་རུ་འགྲོ་དོན་བགྱིས། །ཡུམ་
ལས། དེ་ནས་ཚེ་དང་ལྡན་པ་རབ་འབྱོར་གྱིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་དེ་ལྟར་གལ་ཏེ་སེམས་ཅན་ཡང་ཤིན་ཏུ་དམིགས་སུ་མ་མཆིས་
ལ༑ སེམས་ཅན་དུ་དམིགས་པ་ཡང་མ་མཆིས་ན། སུ་ཡི་དོན་དུ་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་བསྒོམས་པ་ལགས། དེ་སྐད་ཅེས་༔

༄༅། །གསོལ་བ་དང་། བཅོམ་ལྡན་འདས་ཀྱིས་ཚེ་དང་ལྡན་པ་རབ་འབྱོར་ལ། འདི་སྐད་ཅེས་བཀའ་སྩལ་ཏོ། རབ་འབྱོར་བྱང་ཆུབ་སེམས་དཔའ་སེམས་
༜ དཔའ་ཆེན་པོ་ནི་ཡང་དག་པའི་མཐའ་ཚད་མར་བྱས་ཤིང་། ཤེས་རབ་ཀྱི་ཕ་རོལ་ཏུ་ཕྱིན་པ་བསྒོམས་ཏེ། རབ་འབྱོར་གལ་ཏེ་ཡང་དག་པའི་མཐའ་ཡང་གཞན་ལ། སེམས་ཅན་གྱི་
༈ མཐའ་ཡང་གཞན་ཡིན་ན་ནི། བྱང་ཆུབ་སེམས་དཔའ་སེམས་དཔའ་ཆེན་པོ་ཡང་ཤེས་རབ་ཀྱི་ཕ་རོལ་ཏུ་ཕྱིན་པ་བསྒོམ་པར་མི་འགྱུར་ཏེ། རབ་འབྱོར་ཡང་དག་པའི་མཐའ་ཡང་
གཞན་མ་ཡིན། སེམས་ཅན་གྱི་མཐའ་ཡང་གཞན་མ་ཡིན་པས། དེའི་ཕྱིར་བྱང་ཆུབ་སེམས་དཔའ་སེམས་དཔའ་ཆེན་པོ་ཡང་སེམས་ཅན་རྣམས་ཀྱི་དོན་དུ་ཤེས་རབ་ཀྱི་ཕ་རོལ་ཏུ་ཕྱིན་
པ་བསྒོམ་པ་སྟེ། ཤེས་རབ་ཀྱི་ཕ་རོལ་ཏུ་ཕྱིན་པ་བསྒོམས་པའི་བྱང་ཆུབ་སེམས་དཔའ་སེམས་དཔའ་ཆེན་པོ་ཡང་དག་པའི་མཐའ་རྣམ་པར་འཁྲུག་པ་མེད་པར་སེམས་ཅན་རྣམས་ཡང་༔

དག་པའི་མཐའ་ལ་དགོད་དོ། །གསོལ་པ། བཅོམ་ལྡན་འདས་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཚེ། ཐབས་མཁས་པ་དང་
ལྡན་པས། སེམས་ཅན་རྣམས་ཡང་དག་པའི་མཐའ་ལ་འགོད་ཀྱང་། ཡང་དག་པའི་མཐའ་རྣམ་པར་འཁྲུག་པར་མི་བགྱི་པ་དེ་ལྟ་བུའི་ཐབས་གང་ལགས། བཅོམ་ལྡན་འདས་ཀྱིས་
བཀའ་སྩལ་པ། རབ་འབྱོར་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཚེ། སེམས་དང་པོ་བསྐྱེད་པ་ནས་ཉེ་བར་བཟུང་སྟེ། སེམས་
ཅན་རྣམས་སྦྱིན་པ་ལ་རབ་ཏུ་འགོད་དོ། །སྦྱིན་པ་ལ་རབ་ཏུ་བཀོད་ནས་སྦྱིན་པ་དེའི་ཐོག་མའི་མཐའ་དང་། ཐ་མའི་མཐའ་དང་། དབུས་སྟོང་སྟེ། ཇི་ལྟར་སྦྱིན་པ་དེའི་ཐོག་མའི་
མཐའ་ཡང་སྟོང་། ཐ་མའི་མཐའ་ཡང་སྟོང་། དབུས་ཀྱང་སྟོང་། དེ་ལྟར་སྦྱིན་པའི་འབྲས་བུ་ཡང་སྟོང་། སྦྱིན་བདག་ཀྱང་སྟོང་། ལེན་པ་ཡང་སྟོང་པར་སྟོན་ཅིང་། རིགས་ཀྱི་༔

སྐྱ
༄ ༅། །བུ་དེ་ལྟར་ཡང་དག་པའི་མཐའ་ལ་དོན་དེ་དག་མེད་ཀྱིས་སྦྱིན་པ་ཡང་གཞན་ལ་སྦྱིན་པའི་འབྲས་བུ་ཡང་གཞན་ནོ་སྙམ་དུ་མ་སེམས་ཤིག །སྦྱིན་བདག་
ཀྱང་གཞན་ལ་ལེན་པ་ཡང་གཞན་ནོ་སྙམ་དུ་མ་སེམས་ཤིག །རིགས་ཀྱི་བུ་ནམ་ཁྱོད་སྦྱིན་པ་ཡང་གཞན་ལ། སྦྱིན་པའི་འབྲས་བུ་ཡང་གཞན་ནོ་སྙམ་དུ་མ་སེམས། སྦྱིན་བདག་
ཀྱང་གཞན་ལ་ལེན་པ་ཡང་གཞན་ནོ་སྙམ་དུ་མི་སེམས་པ་དེའི་ཚེ། ཁྱོད་ཀྱི་སྦྱིན་པ་འདི་བདུད་རྩི་དང་བདུད་རྩིའི་འབྲས་བུ་དང་། མཐར་བདུད་རྩིར་འགྱུར་ཏེ། སྦྱིན་པ་འདིས་
གཟུགས་ཡོངས་སུ་མ་འཛིན་ཅིག །ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་ཡོངས་སུ་མ་འཛིན་ཅིག །དེ་ཅིའི་ཕྱིར་ཞེ་ན། འདི་ལྟར་ཁྱོད་ཀྱི་
སྦྱིན་པ་འདི་ནི་སྦྱིན་པས་སྟོང་ངོ་། དེའི་འབྲས་བུ་ཡང་འབྲས་བུས་སྟོང་ངོ༌། །སྦྱིན་བདག་ཀྱང་སྦྱིན་བདག་གིས་སྟོང་ངོ་། ལེན་པ་ཡང་ལེན་པས་སྟོང་སྟེ། སྟོང་པ་ཉིད་ལ་ནི་སྦྱིན་༔

པ་མི་དམིགས། སྦྱིན་པའི་འབྲས་བུ་དང་། སྦྱིན་བདག་དང་ལེན་པ་མི་དམིགས་སོ། །དེ་ཅིའི་ཕྱིར་ཞེ་ན། འདི་ལྟར་ཆོས་འདི་དག་ནི་ངོ་བོ་ཉིད་ཀྱིས་ཤིན་ཏུ་སྟོང་
དོ། །རྣམ་པར་མི་རྟོག་པར་འཇུག་པའི་གཟུངས་ལས་ཀྱང་། རྣམ་པར་རིག་པ་མ་གཏོགས་པར་ཆོས་གང་ཡང་ཡང་དག་པར་རྗེས་སུ་མི་མཐོང་། རྣམ་པར་རིག་པ་ཡང་ཡང་དག་
པར་རྗེས་སུ་མི་མཐོང་ཞེས་པ་ལ་སོགས་པ་ཤིན་ཏུ་གསལ་བར་གསུངས་སོ། །སྣང་དང་མི་སྣང་ལ་སོགས་པའི། །ཆོས་རྣམ་ཐམས་ཅད་སེམས་ཉིད་ལ། །སྒྱུ་མ་མེད་པའི་མཚོན་
བྱེད་པའི། །སེམས་ནི་མེད་ཅིང་མི་དམིགས་པར། །རྟོགས་པས་ཞི་བ་མྱ་ངན་འདས། །སློབ་དཔོན་ཆེན་པོ་བློ་གྲོས་མི་ཟད་པའི་ཞལ་ནས་ཀྱང་། དམིགས་པ་མེད་པར་རབ་ཏུ་
།ཞེས་གསུངས་སོ། །ཡོད་པར་མི་དམིགས་མེད་པར་མིན། །དེ་གཞན་གཉིས་པར་མི་དམིགས་ཤིང་། །གཉིས་མེད་དུ་ཡང་དམིགས་པ་མེད། །སྟོང་པ་ཉིད་ཅེས་དེ་ལ་སྣུ

།བགྱི། །དམིགས་དང་དམིགས་མེད་ལས་འདས་ཤིང་། །སྟོང་དང་མི་སྟོང་ལས་གྲོལ་བ། །དབེན་འདི་ཕལ་གྱི་བློར་མི་ཤོང་། དེ་སྐད་གླེང་ན་དེ་ལྟར་༄ ༅།
གོ། །འདི་སྐད་གླེང་ན་འདི་ལྟར་གོ །བྱིན་རླབས་སྙིང་ལ་མ་ཞུགས་པས། །ཇི་སྐད་བསྟན་ཀྱང་སྣང་བ་ལོག །ངས་ནི་བསྟན་ཐབས་མ་རྙེད་དོ། །སྣང་བ་སེམས་སུ་གཏན་ལ་
དབབ་པ་འཕྲོས་པ་དང་བཅས་པའི་ལེའུ་སྟེ་བཅུ་གཅིག་པའོ།། །།གཞན་ཡང་མཐོང་ལུགས་ཐར་ཐོར་ཙམ། །ཁ་བློར་གང་ཉེ་གླེང་བར་བགྱི། །ནུབ་གཅིག་ཁོ་བོའི་རྨི་ལམ་ན།
ཆུ་བོ་རྦ་ཀློང་མི་བཟད་པ། །མཐའ་མི་མངོན་པའི་འགྲམ་ཞིག་ན། །ཁོ་བོ་ཆུ་ཡིས་ཁྱེར་ལ་ཁད། །ཨ་པ་འདི་ནི་རྨི་ལམ་ཡིན། །རྨི་ལམ་གྱི་ཆུ་ལ་རྨི་ལམ་གྱི་ལུས། །ཆུ་ཡིས་
འཁྱེར་བ་ཅི་མ་ཚང་། །རྦ་ཀློང་གི་སྟེང་དུ་བརྒྱུགས་པས་ཆོག །སྙམ་ནས་བརྒྱུག་པར་བརྩམ་པ་དང་། །ཇི་ལྟར་བརྩམས་ཀྱང་ལུས་མ་ཁྱོག །རྦ་ཀློང་ཇེ་ཆེ་ཇེ་ཆེར་སོང་། །ཨ་པ་༔

འདི་འདྲ་ཅི་ཡིན་ན། །རྨི་ལམ་གྱི་ཆུ་ལ་རྨི་ལམ་གྱི་ལུས། །རང་དབང་ཐོབ་པར་བཤད་པ་ལ། །འདི་ལ་རང་དབང་མ་ཐོབ་པ། །ཅིས་ལན་ཕར་བལྟས་ཚུར་བལྟས་པས།
ཁུག་ཆོས་ཀྱིས་བཀང་བ་ཞིག །སྒོམ་ཐག་གཅིག་དང་གལ་ཏ་གཅིག །གལ་ཏའི་ནང་ལ་ཅི་འདུག་བལྟས། །ཕོར་བ་གཅིག་དང་ཕྱེ་ཚོམ་གཅིག །བ་སུ་ཀི་ཡི་རྐྱལ་བུ་གཅིག
ཟངས་གཞོང་གཅིག་རྣམས་འདུག་པར་མཐོང་། །ཕྲལ་དུ་མེད་གླགས་མེད་པ་ཡི། །ཀ་ཅ་ཕྲན་ཚེགས་འདི་ཚོས་ལན། །སྙམ་ནས་དེ་ཚོ་་་རྦ་ལ་སྐྱུར། །སྐྱུར་མ་ཐག་ཏུ་ཕྱད་ཀྱི་
སོང༌། །རྦ་ཀློང་གི་སྟེང་དུ་བརྒྱུགས་ནས་ཕྱིན། །མཁའ་ལ་འཕུར་བ་ལ་སོགས་ཀྱི། །རྫུ་འཕྲུལ་སྣ་ཚོགས་ཅི་ཡང་བྱས། །གཉིད་དེ་སད་པའི་རྗེས་ཐོབ་ལ། །འ་པ་དངོས་པོའི་
ཁྱད་པར་ལ། ཕུགས་ཀྱི་ཞེན་པ་ཚར་ཆོད་ཀྱང་། །འཕྲལ་དགོས་མེད་གླགས་མེད་པ་ཡི། །སྒོམ་ཐག་རེས་ཀྱང་འཆིང་བར་འདུག །སྙམ་ནས་ཤ་གཤིས་ལོག་གིས་འགྱུར།

།ཕུགས་ཐག་ཚན་གཅིག་དེ་རུ་ཆོད། དེ་ལྟའི་རྐྱེན་དབང་རེ་རེ་ཡིས། ཕུགས་ཐག་ཆོད་རྒྱུ་ཟད་མེད་བྱུང་། །དེ་འདྲའི་ཕྲན་ཚེགས་མ་ཆོད་པས། །ས་༄༅།
བོན་ཤིན་ཏུ་ཕྲ་བ་ཡི། །བག་ཙམ་རེས་ཀྱང་འཁོར་བ་ཡི། །འབྲས་བུ་སྡུག་བསྔལ་ཆེན་པོ་ནི། །ནམ་ཞིག་བསྐྱེད་པར་ཐེ་ཚོམ་མེད། །དེ་ལྟར་ཐག་ཆོད་གཏིང་ནས་སྐྱེས། །སློབ་
དཔོན་བྲམ་ཟེ་ཆེན་པོའི་ཞལ་ནས་ཀྱང༌། ཏིལ་གྱི་ཤུན་པ་ཙམ་གྱི་ཟུག་རྔུས་ཀྱང་། །ནམ་ཞིག་སྡུག་བསྔལ་འབའ་ཞིག་བསྐྱེད་པར་བྱེད། །ཅེས་གསུངས་པ་དེ་ཤིན་ཏུ་མད་དོ། །
དཔལ་གསང་བ་གྲུབ་པ་ལས་ཀྱང་། ཏིལ་འབྲས་ཙམ་གྱི་དངོས་པོ་ཡང་། །ཡོངས་སུ་བཟུང་བར་མི་བྱའོ། །ཡོངས་སུ་འཛིན་ལས་སྡུག་བསྔལ་འབྱུང་། །སྡུག་བསྔལ་གྱིས་ནི་
སེམས་འཁོར་བྱེད། །འཁོར་བས་སེམས་ནི་ཉམས་འགྱུར་ཏེ། །ཉམས་པས་དངོས་གྲུབ་མེད་པར་བྱེད། །དངོས་གྲུབ་མེད་ན་འཁོར་བ་སྟེ། །འཁོར་བས་དམྱལ་བ་སྒྲུབ་པར་༔
.4

བྱེད། །དམྱལ་བར་ཉོན་མོངས་སྡུག་བསྔལ་གྱིས། །གྲངས་མེད་བསྐལ་པར་གནོད་པར་བྱེད། །རུལ་ཅིང་སྡུག་བསྔལ་གྱུར་པ་དང་། །གཞན་གྱི་བྲན་ལ་སོགས་པར་སྐྱེ། །རྣམ་
དག་ལེགས་པར་འདོད་པ་ཡི། །སྐྱེ་བ་སླར་ཡང་ཐོབ་མི་འགྱུར། །ཞེས་གསུངས་པ་དེ་ཤིན་ཏུ་མད་པར་འདུག་གོ། །སྔོན་སྣང་བ་རྨི་ལམ་ལྟ་བུར་བསྒོམས། །དེ་ནས་རྨི་ལམ་ལྟ་
བུར་སྒོམ་མ་དགོས། །ངེས་ཤེས་སྐྱེས་པའི་རྣམ་འགྱུར་མང་པོ་བྱས། ། ཨ་འཐས་ཡད་ཡུད་བྱུང་ཡང་སྔ་མ་དྲན་ཆོག་མ། །ཕྱི་དེའི་ནུབ་གཅིག་རྨི་ལམ་ན། །མི་ཆེན་ཚོགས་པ་
མང་ཞིག་གིས། །གྲལ་དུ་འགྲོ་བར་བརྩམས་པ་ལ། །ཐང་པ་ལུས་པས་ཉེ་གནས་ལ། །ང་ཡི་ཐང་པ་ལོངས་ཤིག་བྱས། །ཐང་པ་དུས་སུ་མ་ལོན་པར། །འ་པ་རྨི་ལམ་མི་ཆེན་
ལ༑ །རྨི་ལམ་གྱི་ཐང་པ་དགོས་པ་མེད། །སྙམ་ནས་མཁའ་ལ་འཕུར་བ་ཡིས། །ལུས་པོ་མ་ཐེག་ལྷེབ་བེ་ལུས། །ཅིས་ལན་ཕར་བལྟས་ཚུར་བལྟས་པས། །ཤ་འགག་ཤམ་༔

༄༅། །ཐབས་སྐེ་རགས་འདིས། །སྒྲོག་ཏུ་བཅུག་པ་ཡིན་སྙམ་ནས། །དེ་ཚོ་སངས་ཀྱིས་ཕུད་ནས་སྐྱུར། །གཅེར་བུར་བྱུང་སྟེ་མི་ཆེན་གྱི། །གསེབ་ཏུ་འཕུར་
བར་གཟས་ཙམ་གྱིས། །དེ་མ་ཐག་ཏུ་ཕྱད་ཀྱིས་འཕུར། །ཐོགས་མེད་རྫུ་འཕྲུལ་སྣ་ཚོགས་བསྟན། །གཉིད་དེ་སད་པའི་རྗེས་ཐོབ་ལ། །འ་པ་མེད་གླགས་མེད་པ་ཡི། །ཕྲན་
* ཚེགས་རེས་ཀྱང་ད་རུང་དུ། །སྒོམ་ཆེན་རྒད་པོ་འཆིང་བར་འདུག །སྙམ་པ་དེ་ཡང་སྒྱུ་མར་འདུག །སྙམ་དུ་བོགས་ཞིག་དེར་ཡང་ཐོན། །ཕུགས་ཀྱི་ཞེན་པ་གཏན་མེད་ཀྱང་།
འཕྲལ་དུ་མེད་གླགས་མེད་པ་ཡི། །ཕྲན་ཚེགས་རེས་ཀྱང་འཆིང་ངེས་པར། །འདུག་པའི་ངོས་ནས་སྨྲས་པ་ཡིན། །རྨི་ལམ་འོད་གསལ་གྱི་ཉམས་མྱོང་གི། །ཁྱད་པར་སྨྲ་ཡིས་ག་
ན་ལང་། །ཁོ་བོའི་སྙིང་རྗེ་བྱང་སེམས་དང་། །ཉམས་མྱོང་རྟོགས་པ་ལ་སོགས་པའི། །ཡོན་ཏན་གྱི་ཁྱད་པར་ཐམས་ཅད་ཀུན། །གཉིད་དང་རྨི་ལམ་ཁོ་ན་ཡིས། །རྟག་ཏུ་བོགས་

སུ་ཐོན་པ་ཡིན། །སྤྱིར་ན་སྐྱོན་ཡོན་ལ་སོགས་པའི། །བོགས་འདོན་བྱ་བྱེད་ཅི་བྱས་ཀྱང་། །རྨི་ལམ་ཟིན་རུང་མ་ཟིན་རུང༌། །འོད་གསལ་དུ་ཚུད་རུང་མ་ཚུད་རུང་། །ཐམས་ཅད་
ནམ་ཡང་སྒྱུ་མར་འདུག །རྨི་ལམ་ལྟ་བུའི་ཆོས་རྣམས་ལ། །བྱ་བ་བཏང་ཡང་སྒྱ་མར་འདུག །མ་བཏང་ཡང་ནི་སྒྱར་མར་འདུག །མཉམ་ཉིད་ཀྱི་ངང་དུ་འུར་གྱིས་སོང་། །དེ་
ནས་མང་པོ་ལོན་པ་ཡི། །ཕྱི་ནས་ནུབ་གཅིག་རྨི་ལམ་ན། །སྤྱོད་པ་ལ་ནི་འགྲོ་སྙམ་ནས། །རུས་པའི་རྒྱན་ཆ་ལུས་ལ་གོན། །ཁ་ཊཱཾ་ཐོད་པ་ཌཱ་མ་རུ། །དཀྲོལ་ཞིང་མཁའ་ལ་མི་
གང་ཙམ། །འཕུར་ཞིང་གར་ལ་སོགས་པ་ཡི། །རྣམ་འགྱུར་སྙིང་ལ་དྲན་ཚད་བྱས། །འ་པ་རྨི་ལམ་གྱི་ལུས་སེམས་ལ། །རྨི་ལམ་གྱི་གར་དང་འཕུར་བ་དང་། །རྣམ་འགྱུར་གྱི་
བྱ་བྱེད་ག་ན་ཡོད། །འོན་ཀྱང་རྣམ་འགྱུར་གྱིས་ལ་ཐོང་། །སྙམ་པའི་འགྲོགས་ལ་གཉིད་སད་ནས། །འ་པ་ལྟ་སྒོམ་སྤྱོད་འབྲས་དང་། །བྱ་བ་བཏང་དང་མ་བཏང་དང༌། །གཞན་༔

།དོན་བྱེད་དང་མི་བྱེད་དང་། །སྤྱོད་དང་བྱེད་དང་མི་བྱེད་དང༌། །མ་བཅོས་པ་དང་བཅོས་མ་དང༌། །ཐོ་ཅོ་དང་ནི་ཞི་དེས་དང༌། །མི་མཉམ་པ་དང་༄༅།
མཉམ་པ་དང༌། །གྲུབ་པ་ཐོབ་དང་མ་ཐོབ་དང༌། །ཡོན་ཏན་ཡོད་དང་མེད་པ་དང་། །རྫུ་འཕྲུལ་ནུས་དང་མི་ནུས་དང་། །སྒྲིམ་པ་དང་ནི་གློད་པ་དང་། །བྱིང་རྒོད་ཀྱི་དབང་དུ་མ་
ཤོར་བར། །བདེ་གསལ་མི་རྟོག་ཤར་བ་དང་། །བྱིང་རྨུགས་རྣམ་གཡེང་འབའ་ཞིག་གིས། །བདེ་གསལ་མི་རྟོག་གཏན་ནས་མེད། །བསམ་གཏན་ཏིང་འཛིན་ཅི་མ་ཚང་། །ཐ་
མལ་ཟང་མར་ཤོར་བ་དང་། །སེམས་གནས་སུ་བཏུབ་དང་མི་བཏུབ་དང་། །སྐྱི་སྡུག་མ་དག་འཁོར་བ་ཡི། །དུས་དང་དག་དང་མ་དག་གཉིས། །སྣང་བ་རྣལ་འབྱོར་ལམ་དུས་
དང་། །དག་པའི་སྣང་བ་འབའ་ཞིག་པ། །འབྲས་བུ་ཐམས་ཅད་མཁྱེན་དུས་དང་། ༑ཀུན་རྫོབ་སྒྱུ་མ་ལྟ་བུ་དང་། །སྒྱུ་མ་ཉིད་དུའང་མ་གྲུབ་པའི། །ནམ་མཁའ་སྐྲ་ཤད་དྭངས་པ་༔

ལྟར། །དོན་དམ་ནམ་མཁའ་ལྟ་བུ་དང༌། །དེ་བས་ཀྱང་ནི་ཆེས་ལྷག་ཞིག །ཡོད་པ་སྲིད་དམ་མི་སྲིད་ཀྱང་། །ཐམས་ཅད་སྒྱུ་མ་རྨི་ལམ་བཞིན། །གཞི་མེད་རྩ་བ་བྲལ་བ་རུ།
བརྒྱུད་ལྡན་བླ་མའི་བྱིན་རླབས་ཀྱིས། །ལྷག་གིས་རྟོགས་སོ་སྐལ་ལྡན་ཀུན། །མིང་གི་རྣམ་གྲངས་ཐུག་པ་མེད། །ཡང་དག་རྫོགས་པའི་སངས་རྒྱས་ཀྱི། །ས་དང་བྱང་ཆུབ་
སེམས་དཔའི་ས། །རང་སངས་རྒྱས་དང་ཉན་ཐོས་ས། །མཐོ་རིས་ས་དང་ངན་སོང་ས། །ཐམས་ཅད་རྨི་ལམ་ལྟ་བུ་རུ། །རྗེ་བཙུན་དམ་པའི་བྱིན་རླབས་ཀྱིས། །ངེས་པར་རྟོགས་
སོ་སྐལ་ལྡན་ཀུན། །འདིར་མང་གླེང་གི་མ་ལང་ངོ་། །མདོར་ན་སྣང་སྲིད་འཁོར་འདས་དང༌། །གཞི་ལམ་འབྲས་བུར་བཅས་པ་དང༌། །བླ་མ་བསྟེན་དང་བྱིན་རླབས་ཞུགས།
ཉམས་མྱོང་རྟོགས་པ་མཐར་ཕྱིན་ནས། །སྙིང་རྗེས་གཞན་དོན་བྱེད་པ་དང༌། །འགྲོ་བ་སེམས་ཅན་དོན་སླད་དུ། །ཡོན་ཏན་མཐའ་དག་སྒྲུབ་པ་དང་། ཡོན་ཏན་མཐའ་དག་མཐར་༔

ཐོ ༄༅། །ཕྱིན་རྫོགས། །རྫོགས་སངས་རྒྱས་པའི་སྐྲ་གསུམ་སོགས། །ཐམས་ཅད་རྨི་ལམ་ལྟ་བུ་རུ། །བླ་མ་རིན་ཆེན་ལྟ་བུ་ཡི། །བྱིན་རླབས་སྙིང་ལ་ཞུགས་
པ་ཡིས། །གཤའ་མར་རྟོགས་སོ་སྐལ་ལྡན་ཀུན། །ང་རང་རྨི་ལམ་གྱི་ལུས་སུ་མཐོང་། །ང་ཡིས་ཉམས་སུ་མྱོང་བ་དང་། །ཡེ་ཤེས་ལ་སོགས་ཡོན་ཏན་ཚོགས། །ཤར་ཚད་མ་
ལུས་རྨི་ལམ་དུ། །རྟོགས་པས་ང་ཡིས་ཡི་གེའི་ཚོགས། །བློ་ལ་ཤར་ནས་བྲིས་ཚད་རྣམས། །རྨི་ལམ་སྒྱུ་མའི་མི་ལ་ནི། །རྨི་ལམ་སྒྱུ་མའི་ཉམས་མྱོང་དང་། །རྨི་ལམ་སྒྱུ་མའི་
ཡེ་ཤེས་ཀྱིས། །རྨི་ལམ་སྒྱུ་མར་ཤར་ནས་བྲིས། །ད་རེས་ཀྱི་དགར་རེས་ཉོག་རིང་འདི། །དམ་བཅའ་ཆེན་པོའི་ལེའུ་ནས། །སྨོན་ལམ་ལེའུ་ཡི་མཐར་ཐུག་པ། །གདམས་ངག་
ཡིན་སྙམ་མ་སེམས་ཤིག །རྩོམ་ཆོས་ཡིན་སྙམ་མ་སེམས་ཤིག །རྨི་ལམ་ཡིན་ནོ་སྐལ་ལྡན་ཀུན། །རྨི་ལམ་གཞི་མེད་རྩ་བ་བྲལ། །ཟག་མེད་བདེ་ཆེན་རང་ཁ་མ། །འགྱུར་མེད་

ནམ་མཁའི་གཡུང་དྲུང་ལ། །གཟིགས་མོ་མཛོད་དང་སྐལ་ལྡན་ཀུན། །ཟག་མེད་བདེ་ཆེན་ནམ་མཁའ་ལ། །ལོངས་སྤྱོད་མཛོད་དང་སྐལ་ལྡན་ཀུན། །འ་པ་གཞི་རྩ་མི་འདུག་
པར། །འཁོར་འདས་གཉིས་སུ་སུ་ཞིག་འཛིན། །སྐྱིད་སྡུག་གཉིས་སུ་འཛིན་མཁན་གང་། །གོ་རྟོགས་ལྷག་གིས་ཤར་བ་དང་། །མངོན་སུམ་ཉམས་སུ་མྱོང་བ་གཉིས། །གྱང་ལ་
བྲིས་པའི་ཤིང་ཐོག་དང་། །ནགས་ལས་སྐྱེས་པའི་ཤིང་ཐོག་བཞིན། །འདྲ་མོར་འདུག་སྟེ་བསྟུན་ཐབས་མེད། །གྱང་ལ་བྲིས་པའི་ཤིང་ཐོག་དེ། །ལེགས་མོར་འདུག་སྟེ་བཟར་མི་
བཏུབ། །ནགས་ལས་སྐྱེས་པའི་ཤིང་ཐོག་དེ། །རྙིང་དེ་འདུག་ཀྱང་ཟོས་ན་ཞིམ། །ཤེས་རབ་རྐྱང་པའི་རྟོགས་པ་དང༌། །ཉམས་སུ་མྱོང་བའི་རྟོགས་པ་གཉིས། །ཅེར་རེ་མཐོང་ངོ་
སྐལ་ལྡན་ཀུན། །ང་རང་གི་ལམ་མཆོག་མཐར་ཐུག་ཏུ། །གླེང་བ་འདི་རུ་སྤྱན་འདྲེན་འཚལ། །མི་ཞིག་གཉིད་ལོག་རྨི་ལམ་ན། །འཁོར་བའི་རྒྱ་མཚོར་འཁྱམས་པ་རྨིས། །སུན་༔

།པས་རབ་ཏུ་བྱུང་བར་རྨིས། །ཚུལ་ཁྲིམས་རྣམ་དག་བསྲུངས་པར་རྨིས། །སྦྱངས་པའི་ཡོན་ཏན་བསྟེན་པར་རྨིས། །ཐེག་པ་ཆུང་ལ་མ་ལྟོས་པར།༄༅།
བྱང་ཆུབ་མཆོག་ཏུ་སེམས་བསྐྱེད་ནས། །བྱམས་པ་སྙིང་རྗེ་བྱང་སེམས་ཀྱིས། །ཀུན་ནས་བསླང་བའི་སྦྱིན་ལ་སོགས། །ཕ་རོལ་ཕྱིན་དྲུག་བསྡུ་དངོས་བཞི། །ཡན་ལག་བདུན་
སོགས་དགེ་བའི་ཚོགས། །ཚོགས་གཉིས་དག་ཏུ་བསྡུས་བྱས་ནས། །བསྐལ་པ་དཔག་ཏུ་མེད་པ་རུ། །བསགས་ཤིང་རྒྱུད་སྦྱངས་སྡོམ་པ་ཡི། །ཚུལ་ཁྲིམས་དགེ་བ་ཆོས་སྡུད་
དང་། །སེམས་ཅན་དོན་བྱེད་ཚུལ་ཁྲིམས་དང་། །བསླབ་པ་རིན་ཆེན་རྣམ་གསུམ་སོགས། །བསྐལ་པ་མང་པོར་རྒྱུད་སྦྱངས་རྨིས། །སྨོན་ལམ་འཕེན་པ་རྣམ་དག་པས། །ཡང་
རབ་བླ་མེད་ཐེག་པ་ཡི། །བླ་མ་ཚད་ལྡན་བསྟེན་པར་རྨིས། །དབང་བཞི་རིམ་གྱིས་རྫོགས་བྱས་ནས། །བསྐྱེད་རྫོགས་གཉིས་ལ་དབང་ཐོབ་སྟེ། །འོད་གསལ་ཟུང་འཇུག་མངོན་༔

གྱུར་ནས། །འཁོར་འདས་རོ་མཉམ་དུ་ཤར་བ་ཡིས། །སྐུ་ལྔ་ལྷུན་གྱིས་གྲུབ་པ་ཡི། །མཐར་ཐུག་རྡོ་རྗེ་འཆང་ཆེན་གྱི། །གོ་འཕང་ཆེ་མཆོག་ཐོབ་གྱུར་ནས། །འགྲོ་བ་དཔག་མེད་
བསྒྲལ་བར་རྨིས། །གཉིད་དེ་ཕྲད་ཀྱིས་སད་དུས་དེར། །ཐོག་མ་མེད་པའི་གོང་རོལ་ནས། །འཁོར་བའི་སྡུག་བསྔལ་མི་ཟད་པ། །དཔག་མེད་བསྐལ་པར་མྱོང་བ་དེ། །དཔག་
མེད་བསྐལ་པར་ཅི་མ་ཚང་། །བར་བསྐལ་གཅིག་ཀྱང་སོང་བ་མེད། །བར་གྱི་བསྐལ་པ་ཅི་མ་ཚང་། །མི་ཚོ་གཅིག་ཀྱང་སོང་བ་མེད། །མི་ཚེ་ལོན་པ་ཅི་མ་ཚང་། །ལོ་ཟླ་གཅིག་
ཀྱང་ལོན་པ་མེད། །ལོ་དང་ཟླ་བ་ཅི་མ་ཚང་། །ཉིན་ཞག་གཅིག་ཀྱང་ལོན་པ་མེད། །ཉིན་ཞག་ཕྲུགས་གཅིག་ཅི་མ་ཚང་། ། གཉིད་ཐུམ་གཅིག་ལས་མ་སོང་བ། །བློ་ལ་འཐད་པར་
མི་འདུག་སྟེ། ཐོག་མེད་དུས་རིང་བསྐལ་པ་དེ། །གང་ནས་བྱུང་ལ་གང་དུ་སོང་། །བསྐལ་པ་དེ་ཙམ་ལོན་པ་ལ། ། གཉིད་ཐུམ་གཅིག་ལས་མ་སོང་ན། །བློ་ལ་འཐད་པར་མི་༔

༄ ༅། །འདུག་སྟེ། །མངོན་སུམ་ཚད་མར་མྱོང་ཞིང་འདུག །ངན་སོང་གསུམ་ལ་སོགས་པ་ཡི། །འཁོར་བའི་སྣང་བ་སྣ་ཚོགས་དེ། །གང་ནས་བྱུང་ལ་
གང་དུ་སོང་། །ལུས་པོ་མལ་ནས་མ་འགུལ་བར། །མཐོ་རིས་ངན་འགྲོ་གང་དུ་ཕྱིན། །འཁོར་བ་ངན་སོང་སྡུག་བསྔལ་བ། །གང་ནས་བྱུང་ལ་གང་དུ་སོང་། །སུན་ཅིང་སྐྱོ་བ་
སྐྱེས་པ་ཡིས། །རབ་ཏུ་བྱུང་བའི་མཁན་སློབ་དང་། །དད་པའི་དགེ་འདུན་བཞུགས་པ་རྣམས། །གང་ནས་བྱུང་ལ་གང་དུ་བཞུད། །མལ་ནས་འགུལ་ཙམ་མ་འགུལ་བར། །ཙོག་
པུ་གདན་གཅིག་བྱེད་མཁན་དང་། །བསོད་སྙོམས་གྲོང་ཁྱེར་གང་ནས་བླངས། །བྱང་ཆུབ་མཆོག་ཏུ་སེམས་བསྐྱེད་པའི། །ཐེག་ཆེན་དགེ་བའི་བཤེས་གཉེན་དེ། །གང་ནས་བྱོན་
ལ་གང་དུ་བཞུད། །ཕ་རོལ་ཕྱིན་དྲུག་ལ་སོགས་པའི། །དགེ་བའི་ལས་རྣམས་གང་དུ་སྤྱད། །སྦྱིན་པ་སུ་ཡིས་སུ་ལ་བཏང༌། །བཟོད་པ་གང་གིས་གང་ལ་བསྒོམ། །གཞན་དོན་
4

བྱས་པའི་སེམས་ཅན་རྣམས། །གང་ནས་བྱུང་ལ་གང་དུ་སོང་། །ཐེག་ཆེན་སྔགས་ཀྱི་བླ་མ་དེ། །གང་ནས་བྱོན་ལ་གང་དུ་བཞུད། །དབང་བཞི་རྫོགས་པའི་དཀྱིལ་འཁོར་དེ།
སྟེགས་བུ་ཐིག་སྐུད་རྡུལ་མཚོན་དང༌། །བུམ་པ་ལ་སོགས་རྫས་རྣམས་ཀུན། །གང་ནས་བསྒྲུབས་ནས་གང་དུ་སྦས། །ཆུ་ལ་ཕོའམ་ཇི་ཙུག་བྱས། །རིག་པའི་དབང་ལྔ་ལ་སོགས་
རྣམས། །སུ་ཡིས་སུ་ལ་གང་དུ་བསྐུར། །དྲང་པོར་འདུག་དང་སྐྱིལ་སྐྲང་སོགས། །ངས་ནི་མལ་ནས་མ་འགུལ་བར། །བྱེད་མཁན་སུ་ཡིན་གང་དུ་བྲོས། །གསོལ་བ་འདེབས་
པ་གང་དུ་བཞུད། །བྱིན་རླབས་སུས་བྱས་སུ་ལ་ཞུགས། །བདེ་གསལ་མི་རྟོག་ཉམས་མྱོང་དེ། །སུས་བསྒོམས་སུ་ལ་ཉམས་སུ་མྱོང་། །རྟོགས་པའི་ཡེ་ཤེས་སུ་ལ་ཤར། །གང་
ལ་གཞི་མེད་རྩ་བ་བྲལ། །སུས་རྟོགས་སུ་ཡིས་ཕུགས་ཐག་ཆོད། །སུ་གྲོལ་སུ་ཞིག་མྱ་ངན་འདས། །ཆོས་སྐུ་གང་ཡིན་སྤྲོས་བྲལ་གང་། །སྤྲོས་པ་མེད་པར་སྤྲོས་བྲལ་གང་། ། ལྕ

2
༄ ༅། །ཆོས་ཀྱི་སྐུ་ཡི་གཞི་མེད་པར། །གཟུགས་སྐུ་རྣམ་གཉིས་གང་ནས་བྱོན། །བྱོན་པ་མེད་པར་གང་དུ་གཤེགས། །སྐྱེ་བ་ཡོད་ན་སྐྱེ་མེད་ཅེས། །མིང་དུ་
གདགས་སུ་ཡོད་མོད་ཀྱི། །སྐྱེས་དང་མ་སྐྱེས་གཞི་མེད་པར། །སྐྱེ་བ་མེད་ཅེས་ཇི་ལྟར་གདགས། །སྐྱེ་བ་མེད་ཅེས་བཏགས་པས་འཁྲུལ། །སྟོང་དང་མི་སྟོང་གཞི་མེད་པར།
༉ སྟོང་པ་ཉིད་ཅེས་བཏགས་པས་འཁྲུལ། །བློ་ཞེས་བྱ་བ་གཞི་མེད་པར། །བློ་ལས་འདས་ཞེ་བཏགས་པས་འཁྲུལ། །རྨི་ལམ་རྨིས་བདོའི་དུས་ཚོད་དེར། །ནམ་མཁའི་སྐྲ་ཤད་
རགས་པ་བཞིན། །སྣང་བ་མེད་ཅིང་ཡེ་ཤེས་མེད། །ནམ་མཁའི་དཀྱིལ་ལྟར་རྣམ་པར་དག །གཉིད་དེ་ཕྲད་ཀྱིས་སད་དུས་དེར། །སྣང་བ་ཡོད་དང་མེད་པ་དང་། །ཡེ་ཤེས་ཡོད་
དང་མེད་པ་དང་། །ནམ་མཁའ་དག་པའི་དཀྱིལ་ལ་སོགས། །ཐམས་ཅད་མི་བདེན་རྨི་ལམ་དུ། །ཕྱད་ཀྱིས་སོང་བ་ད་གདོད་ཚོར། །གཉིད་ཐུམ་ལོག་པའི་རྨི་ལམ་ན། །དང་པོ་
༣

འཁྲུལ་བ་མ་ཟད་པས། །འཁོར་འདས་ཀྱི་སྣང་བ་སྣ་ཚོགས་ཤར། །དེ་ནས་ལམ་གྱི་རྒྱུད་དག་པས། །འཁྲུལ་བ་གཏན་ནས་ཟད་པ་ཡིས། །སྣང་བ་གཏན་ནས་མི་འདུག་གོ།
མཁྱེན་པའི་ཡེ་ཤེས་ཉིད་ཀྱང་ནི། །ཡོང་དོན་མེད་པས་མི་འདུག་གོ། ། སྐུ་དང་ཡེ་ཤེས་སྨོན་ལམ་གྱི། །ཤུགས་དང་གདུལ་བྱའི་བསོད་ནམས་ཀྱིས། །གང་ལ་གང་མཁོ་སོ་སོར་
ཤར། །གདུལ་བྱ་དཔག་མེད་བདེ་ལ་བཀོད། །དེ་ནས་དེ་ཡི་དེ་མ་ཐག །གཉིད་དེ་ཕྲད་ཀྱིས་སད་པར་རྨིས། །འ་པ་དེ་ཚོ་ཐམས་ཅད་ནི། །རྨི་ལམ་ཡིན་པར་འདུག་པ་ལ།
གཉིད་སད་ཐམས་ཅད་མ་བདེན་ནོ། །མ་དག་འཁོར་བ་མ་བདེན་ནོ། །ལམ་རྒྱུད་དག་པ་མ་བདེན་ནོ། །འཁྲུལ་བ་ཟད་པ་མ་བདེན་ནོ། །སྣང་བ་ཟད་པ་མ་བདེན་ནོ།།སྣང་བ་མེད་
པ་མ་བདེན་ནོ། །ཡེ་ཤེས་མེད་པ་མ་བདེན་ནོ། །སྐུ་དང་ཡེ་ཤེས་མ་བདེན་ནོ། །རྨི་ལམ་གྱི་ཤུགས་ཀྱང་མ་བདེན་ནོ། །བསོད་ནམས་ཀྱི་སྟོབས་ཀྱང་མ་བདེན་ནོ། །གདུལ་བྱ་༔

B
༄༅། །སེམས་ཅན་མ་བདེན་ནོ། །གང་ལ་གང་མཁོ་ཤར་བ་ཡི། །གང་ཤར་དེ་ཀུན་མ་བདེན་ནོ། །གདུལ་བྱ་དཔག་མེད་མ་བདེན་ནོ། །བདེ་ལ་བཀོད་པ་མ་
བདེན་ནོ། །ཐམས་ཅད་རྨི་ལམ་དུ་འདུག་པ་ལ། །དོན་དམ་པ་ཡི་བདེན་པ་ཞེས། །བདེན་པར་བཟུང་བས་འཁྲུལ་ནས་འདུག །ཀུན་རྫོབ་བདེན་པར་བཟུང་བ་དེ། །གཅིག་ཤོས་
༢ བས་ཀྱང་ཤིན་ཏུ་འཁྲུལ། །བདེན་གཉིས་ཟུང་འབྲེལ་དུ་གླེང་པ་བཞིན། །བདེན་པ་གཅིག་ཀྱང་མི་འདུག་པར། །གཉིས་དང་གསུམ་སོགས་ག་ལ་སྲིད། །ཐེག་པ་གཅིག་ཀྱང་མི་
འདུག་པར། །གསུམ་དང་དགུ་སོགས་ག་ལ་སྲིད། །འ་པ་ཆོས་རྣམས་མ་ལུས་ཀུན། །ཟག་བཅས་ཟག་མེད་བདེ་བ་ཡི། །འདོད་ཆགས་བྲལ་བས་ཆོས་ཀྱི་མཆོག །སྒྲིབ་པ་མེད་
པའི་དབྱིངས་ཆེན་དེར། །ཡོངས་སུ་མྱ་ངན་ལས་འདས་སོ། །རང་བཞིན་མྱ་ངན་འདས་པ་དེ། །ཁོ་བོས་མངོན་སུམ་ད་གདོད་བྱས། །ད་ནི་བསྐྱར་ནས་མྱ་ངན་ལས། །འདས་༔

ཀྱང་སངས་རྒྱས་ང་མི་འདོད། །མཐར་ཐུག་འདི་ལས་ཕུལ་ས་མེད། །སྙམ་ནས་ཤིན་ཏུ་ཡིད་དགའ་བའི། །འཕྲོ་ལ་གཤའ་མར་གཉིད་སད་པས། །དེ་ཚོ་མ་བདེན་རྨི་ལམ་དུ།
འདུག་པས་སྣང་བ་གཏན་མེད་ཅིང་། །ཡེ་ཤེས་རྒྱུ་བ་མེད་པ་དང་། །ཞི་བ་འདོད་ཆགས་བྲལ་བའི་ཆོས། །སྒྲིབ་པ་མེད་པའི་དབྱིངས་ཉིད་དུ། །ཡོངས་སུ་མྱ་ངན་འདས་པ་
T2lhsey.2jkta.jgzཡང་། །མ་བདེན་རྨི་ལམ་ལྟ་བུར་སོང་། །ད་ནི་དེི་ཡི་ཚོད་ཀ་ཡིས། །གཉིད་སད་འདི་ཡང་བདེན་ངེས་མེད། །འདི་བས་ཀྱང་ནི་མ་གྲུབ་ཅིང་། །སྟོང་པ་མེད་ཅིང་མི་དམིགས་
z2པ༑ །མཁའ་ལྟར་གཉིས་སུ་མི་གནས་པ། །ཉིད་ཀྱང་མི་བདེན་སྒྱ་མ་དང་།།རྨི་འདྲར་ཡང་དག་མ་ཡིན་པར། །གཏིང་ནས་ཐག་ཆོད་སྐལ་ལྡན་ཀུན། །ཡུམ་ལས་ཀྱང་། མྱ་
ངན་ལས་འདས་པ་ཡང་། སྒྱུ་མ་ལྟ་བུ། རྨི་ལམ་ལྟ་བུའོ། །ཞེས་སྨྲས་པ་དང་། བརྒྱ་བྱིན་གྱིས་སྨྲས་པ། རབ་འབྱོར་མྱ་ངན་འདས་པ་ཡང་སྒྱ་མ་ལྟ་བུ་རྨི་ལམ་ལྟ་བུའོ་ཞེས་༔

༄༅། ། སྨྲའམ། རབ་འབྱོར་གྱིས་སྨྲས་པ། ཀོ་ཤི་ཀ་མྱ་ངན་ལས་འདས་པ་ཡང་སྒྱུ་མ་ལྟ་བུ་རྨི་ལམ་ལྟ་བུ་ཞེས་སྨྲ་བར་མ་ཟད་ཀྱི། མྱ་ངན་ལས་འདས་པ་
བས་ཆེས་ལྷག་པའི་ཆོས་ཤིག་ཡོད་པ་ལྟ་བུར་སྲིད་ན་ཡང་དེ་ཡང་སྒྱ་མ་ལྟ་བུ་རྨི་ལམ་ལྟ་བུའོ། །ཞེས་ང་སྨྲའོ་ཞེས་གསུངས་སོ། །དེ་ཕྱིར་གང་དུའང་མ་གྲུབ་དང་། །མ་གྲུབ་པར་
ཡང་མ་གྲུབ་ཅེས། །དེ་སོགས་ཐུག་པ་མེད་པ་རུ། །ཇི་ཙམ་སྟོང་ཞིང་ཟབ་པ་དང་། །ཟབ་པ་བས་ཀྱང་ཟབ་པ་དང་། །ཕྲ་ཞིང་གཏིང་དཔག་དཀའ་བ་དང་། །གཏིང་དཔག་ཤིན་ཏུ་
དཀའ་བ་ལས། །ཆེས་ལྷག་གཏིང་དཔག་དཀའ་སོགས་པའི། །ཚིག་འདས་བློ་འདས་ལ་སོགས་པ། །ཐམས་ཅད་སྒྱུ་མ་རྨི་ལམ་ལྟར། །བདེན་པའི་ངོ་བོ་གྲུབ་པ་ཞིག །མ་རྙེད་
མི་རྙེད་རྙེད་མི་འགྱུར། །ཡང་ཡུམ་ལས་ཀྱང་། དཔེར་ན་མདའ་ཡིས་རྒྱ་མཚོའི་གཏིང་ཐུག་ཚོལ་བ་ལྟར། །ཤེས་རབ་ཀྱིས་ནི་བརྟགས་ན་ཕུང་པོའི་གཏིང་མི་རྙེད། །ཅེས་

གསུངས་སོ། །མ་རྙེད་པ་ཉིད་སྒྱུ་མ་ལྟ་བུ་རྨི་ལམ་ལྟ་བུ། རྨི་ལམ་གྱི་དུས་དེ་ཉིད་དུ་མ་རྙེད་པའོ། །མ་རྙེད་པ་ཉིད་ཀྱང་རྨི་ལམ་མོ། །ཐམས་ཅད་རྨི་ལམ་ལྟ་བུར་རྟོགས་པ་ཉིད་
ཀྱང་རྨི་ལམ་ལྟ་བུ་སྒྱ་མ་ལྟ་བུའོ། །ཁོ་བོ་རང་གི་ཀོར་ལེར་ཡིས། །བློ་ཚོད་ཉམས་ལ་ཕབ་ལགས་པས། །འཁོར་ཚེ་ཐོག་མ་མེད་པ་ནས། །ཅི་སྐྱེས་ཅི་བྱས་ཆ་མེད་པས། །ཉམས་
ལ་བབ་རྒྱུ་མི་གདའོ། །མ་ལས་སྐྱེས་ནས་ད་ལྟའི་བར། །དྲན་ཚད་ཐམས་ཅད་རྨི་ལམ་བཞིན། །རྟག་ཏུ་ཡང་ནས་ཡང་དུ་ནི། །རྟོགས་ཤིང་ཉམས་སུ་གཤའ་མར་མྱོང་། །མི་རྟག་
རྒྱུད་ལ་བསྐྱེད་ཅེས་པའི། །སྒྲ་བོ་ཆེ་དེ་ཉམས་སུ་བབ། །མི་རྟག་ཆེད་དུ་བསྒོམ་མ་དགོས། །ཕ་མ་བུ་ཚ་སྲིང་མོ་དང་། །ཁྱིམ་དང་ཁང་ཁྱིམ་ར་ཕྱུགས་སོགས། །གཞི་མེད་ངེས་
པར་རྨི་ལམ་དང་། །སྒྱུ་མར་མངོན་སུམ་ཚད་མ་རུ། །ལྷག་ལྷག་རྟོགས་ཤིང་ཉམས་སུ་མྱོང་། །བྱིས་པའི་དུས་ཀྱི་བྱ་བྱེད་སོགས། །དྲན་ཚད་རྣམས་དང་སྔགས་པ་ཡི། །དུས་ཀྱི་༔

ཁ་
༄༅། །བྱ་བྱེད་དྲན་ཚད་དང་། །བླ་མ་ཇི་ལྟར་བཙལ་བ་དང་། །བསྟེན་ཅིང་ཅི་མཉེས་བྱས་པ་དང་། །བྱང་ཆུབ་མཆོག་ཏུ་སེམས་བསྐྱེད་དང༌།།དབང་དང་
བྱིན་རླབས་ཞུས་པ་དང༌། །གདམས་ངག་མ་ཚར་དོགས་པ་ཡིས། །སེམས་ཁྲལ་དཀའ་ལས་སྣ་ཚོགས་དང་། །གདམས་པ་ཚར་བའི་དགའ་ཤས་དང་། །རི་ཁྲོད་དབེན་དགུ་
འགྲིམ་བྱས་ཤིང་། །ཉམས་སུ་བླང་བའི་དཀའ་ལས་དང་། །རྩོལ་སྒྲུབ་སྣ་ཚོགས་བསྒོམ་སྲན་ལ། །ཞེ་མནའ་བསྐྱལ་ཞིང་འབུངས་པ་དང་། །འཇིག་རྟེན་བློ་ཡིས་བཏང་བ་
དང་། །ཚེ་འདིའི་ཉོན་མོངས་འགྱུས་ཚད་ཀུན། །ཚོར་མ་ཐག་ཏུ་བཅད་པ་དང་། །ཉམས་མྱོང་འཕེལ་བས་དགའ་བ་དང༌། །རེ་འགའ་འགྲིབས་ཤིང་མ་དགའ་དང་། །རང་ངོ་
རང་གིས་ཤེས་པ་ཡིས། །རྟོགས་པའི་ཡེ་ཤེས་ཤར་ལགས་པས། །རྟག་ཏུ་དགའ་དང་སྤྲོ་བ་ཡིས། །རྣམ་འགྱུར་སྣ་ཚོགས་བྱས་པ་དང་། །བསྟན་པ་སྤྱི་ལ་བསམ་པ་ཡིས།
4

ཀུན་དང་སྤྱོད་ལམ་བསྟུན་པ་དང་། །གསང་སྔགས་ནང་སྤྱོད་སྣ་ཚོགས་ཀྱིས། །ཏིང་འཛིན་ཡེ་ཤེས་སྤེལ་བ་དང་། །རྟོགས་པའི་བོགས་ལ་ཐུག་མེད་པར། །གོང་ནས་གོང་དུ་ལམ་
བགྲོད་དང༌། །བརྒྱུད་ལྡན་གྱི་བྱིན་རླབས་ཞུགས་པ་ཡིས།།ཆོས་ཉིད་མངོན་དུ་བྱས་པ་དང་། །ཞེ་འདོད་མེད་པའི་སྙིང་རྗེ་ཡིས། །སྐལ་ལྡན་མང་པོ་བསྐྱངས་པ་དང་། །ཐིག་དང་
རྡུལ་ཚོན་བུམ་པ་སོགས། །དཀྱིལ་འཁོར་ཆོ་གའི་བྱེ་བྲག་དང་། །ཡུམ་ཆེན་རྡོ་རྗེ་རྣལ་འབྱོར་མའི། །བྱིན་རླབས་ལ་སོགས་སྣ་ཚོགས་དང་། །ཉམས་མྱོང་རྟོགས་པ་འབར་བ་
ཡི། །སྙིང་རྗེའི་འོད་ཟེར་སྣ་ཚོགས་པས། །སྐལ་ལྡན་གང་ལ་གང་འཚམ་དུ། །བྱིན་རླབས་ཀྱིས་འཕངས་པའི་གདམས་པ་ཡིས། །སྐལ་ལྡན་མང་པོ་སྨིན་པར་བྱས། །ཡང་རབ་
མཁའ་ལ་ཉི་ཤར་བཞིན། །སྟོང་ཉིད་སྙིང་རྗེའི་འོད་ཀྱིས་ཁྱབ། །སྐལ་ལྡན་འདྲེན་པའི་མགོན་ལ་བཀོད། །དེ་འོག་སྤྲོས་བྲལ་རོ་མཉམ་གྱི། །རྟོགས་པའི་ཡེ་ཤེས་མཆོག་ལ་

༄༅། །བཀོད། །དེ་འོག་བདེ་གསལ་མི་རྟོག་གི། །ཉམས་མྱོང་ཆུ་བོའི་རྒྱུན་ལ་བཀོད། །དེ་འོག་ཉམས་མྱོང་མཐོང་ཙམ་ལ། །དེ་འོག་གནས་པ་ཡད་ཡུད་
༑ །དེ་འོག་མོས་གུས་འབའ་ཞིག་ལ། ། ལ་ལ་ཕྱག་རྒྱ་ཆེ་མཆོག་ལ། །ལ་ལ་རྫོགས་པའི་རིམ་ལ་བཀོད། །ལ་ལ་བསྐྱེད་པའི་རིམ་ལ་བཀོད། །ལ་ལ་བཟླས་བརྗོད་འཛབ་ལ་
བཀོད། །ལ་ལ་རིག་པའི་དབང་ལྔ་ཙམ། །ལ་ལ་རིག་སྔགས་གཏད་པ་ཙམ། །དེ་ལྟར་རྡོ་རྗེ་ཐེག་པ་ཡི། །མཐོ་དམན་ཁྱད་པར་སྣ་ཚོགས་པ། །གང་འཚམ་ཐད་ཀ་ཐད་ཀར་
བཀོད། །རྡོ་རྗེ་ཐེག་པའི་སྐལ་མེད་པར། །དམན་པ་རྣམས་ནི་བྱམས་པ་དང་། །སྙིང་རྗེ་བྱང་ཆུབ་སེམས་མཆོག་གིས། །འཕངས་ཏེ་ཕ་རོལ་ཕྱིན་དྲུག་དང་། །བསྡུ་དངོས་བཞི་ལ་
སོགས་པ་ཡི། །སྡོམ་པའི་ཚུལ་ཁྲིམས་ལ་སོགས་པའི། །བསླབ་པ་རིན་ཆེན་རྣམ་གསུམ་སོགས། །དགེ་ཚོགས་དཔག་ཏུ་མེད་པ་རྣམས། །ཚོགས་གཉིས་དག་ཏུ་བསྡུས་བྱས་
ཝཱ

ནས། །ཞི་གནས་ལྷག་མཐོང་ཏིང་ངེ་འཛིན། །སྦྱོར་བ་བྱང་ཆུབ་སེམས་ཀྱིས་འཕངས། །དངོས་གཞི་རྨི་འདྲ་ཕར་ཕྱིན་དྲུག །རྗེས་ལ་འཁོར་གསུམ་ཡོངས་དག་པའི། །བསྔོ་
བས་ཟིན་པའི་ལམ་ལ་བཀོད། །དེ་བས་ཀྱང་ནི་བློ་དམན་ཅིང་། །ཤིན་ཏུ་བསྐལ་བ་དམན་པ་རྣམས། །ཉན་ཐོས་རང་རྒྱལ་ས་ལ་བཀོད། །དེ་བས་དམན་རྣམས་སྒྱར་རྒྱལ་སོགས།
ལྷ་དང་མི་ཡི་ཐེག་ལ་བཀོད། །དེ་བས་ཀྱང་ནི་དམན་པ་རྣམས། །སྟག་དང་ཆུ་སྲིན་བསྲུང་ལ་སོགས། །ཚུལ་ཁྲིམས་ཤིན་ཏུ་ཕྲ་མོ་ཡི། །ས་བོན་ཙམ་དེ་དེ་ཡི་ཡང་། །ཆ་ཤས་ཕྲ་
མོའི་ཕྲ་བས་དེ། །གང་ལ་གང་འཚམ་དཔག་མེད་རྣམས། །སྟོབས་དང་མོས་པ་ཇི་བཞིན་དུ། །ཐད་ཀ་ཐད་ཀར་བཀོད་ཀྱིན་བཏང་། །སྦྱིན་པ་ཤིན་ཏུ་ཕྲ་བ་ཡིས། །ཕྲ་བ་ལས་ཀྱང་
ཕྲ་བ་སྟེ། །ཇི་ལྟར་འབྱོར་བའི་དངོས་པོ་ཡི། །ཁྱད་པར་བསམ་གྱིས་མི་ཁྱབ་པ། །ཐད་སོ་ཐད་སོར་བྱིན་ཏེ་བཏང་། །བཟོད་དང་བརྩོན་འགྲུས་དེ་བཞིན་ཏེ། །བསམ་གཏན་སེ་g

༄༅། །གོལ་གཏོགས་སྲིད་ཀྱི། །གནས་པ་ཙམ་ལ་བཀོད་ལ་སོགས། །ཆེ་ཆུང་གི་ཁྱད་པར་མང་པོ་ཡིས། །མང་པོར་བསམ་གཏན་གྱི་ས་བོན་བཏབ།
ཤེས་རབ་ཕ་རོལ་ཕྱིན་པ་ཡང་། །སྒྲ་སྤྱི་དོན་སྤྱི་བརྟག་དཔྱད་དང་། །མོས་པ་ཙམ་ལ་སོགས་པ་ཡི། །ཆ་མཐུན་ཕྲ་བའི་ཕྲ་བ་ནས། །མོས་པ་ཇི་བཞིན་བཀོད་ཀྱིན་བཏང་། །ཡན་
ལག་བདུན་ཚོགས་དགེ་བའི་ཚོགས། །དཔག་མེད་ཆ་མཐུན་ཕྲ་བ་ཡི། །ཕྲ་ནས་དགེ་ཚོགས་དཔག་མེད་ལས། །ཤིན་ཏུ་མོས་ཆུང་གདུལ་བྱའི་ཚོགས། །མང་པོ་ས་སར་བཀོད་དེ་
བཏང་། དམ་པ་ཕལ་གྱི་བློར་མི་ཤོང་། །དེ་ལྟར་སྡོམ་པའི་ཚུལ་ཁྲིམས་དང་། །དགེ་བ་ཆོས་སྡུད་ཚུལ་ཁྲིམས་དང༌། །སེམས་ཅན་དོན་བྱེད་ཚུལ་ཁྲིམས་ཀུན། །སེམས་ཅན་
མོས་པ་སྣ་ཚོགས་པས། །མོས་པ་ཆུང་ངུའི་ཆུང་ངུ་དང་། །དེ་བས་ཀྱང་ནི་ཆུང་ངུ་སྟེ། །ཆུང་ངུའི་ཆུང་ངུ་ཐུག་མེད་དུ། །སོ་སོའི་མོས་པ་སྣ་ཚོགས་དང་། །བསྟུན་ནས་སོ་སོར་

བཀོད་ཀྱིན་བཏང་། །ཐུགས་སུ་མ་ཤོང་མང་པོ་བྱུང༌། །བཤོལ་འདེབས་མང་པོའི་བཀའ་བཅག་ནས། །དཀར་པོའི་ས་བོན་མང་པོ་བཏབ། །བཟོད་གསོལ་བགྱི་དོན་མི་གདའོ།
ཁྱོད་རང་ཐུགས་ཚོད་ཆུང་བ་ལགས། །དེ་ལ་སོགས་ཏེ་མཐའ་ཡས་མཆོག །འདིར་བརྗོད་གླེང་གིས་མ་ལང་ངོ༌། །གཞན་ཡང་ཞེ་འདོད་མེད་པ་ཡི། །སྙིང་རྗེ་ཁོ་ནས་ཀུན་
བསླངས་ཏེ། །ཚོགས་ཆོས་ཐུན་རེ་བཤད་ཚེ་ཡང་། །མཐོན་པོའི་མཐོན་པོ་མན་ཆད་ནས། །དམའ་བའི་དམྱལ་བ་ཡན་ཆད་དུ། །དེར་ཚོགས་ཀྱི་བསམ་པ་སྣ་ཚོགས་ལ། །མཐོ་
དམན་དགོངས་པ་སྣ་ཚོགས་ཀྱིས། །ཐད་ཀ་ཐད་ཀར་ཚིམ་པར་བྱས། །གཞན་ཡང་ལུས་ངག་རྣམ་འགྱུར་ཚོགས། །གབ་པས་ཕན་ལ་གབ་པ་དང་། །ཤིན་ཏུ་ཕྲད་དཀའ་དཀོན་
པར་བྱས། །བསྟན་ཅིང་ངོམ་པས་ཕན་རྣམས་ལ། །ཚོགས་པ་གར་ཆེར་ཕྱིན་ཅིང་ངོམ། །ཁ་ཚོད་ཕན་ལ་ཁ་ཚོད་བསྐྱེད། །ཁེངས་སྐྱུང་ཕན་ལ་ཁེངས་སྐྱུང་བྱས། །གདམས་ངག་༴

Z
༄༅། ། སྦས་ཤིང་སྲིས་པ་ཡིས། །ཕན་པ་རྣམས་ལ་སྦས་ཤིང་བསྲིས། ལྷུག་པར་བསྟན་པས་ཕན་པ་ཡི། །གང་ཟག་རྣམས་ལ་ལྷུག་པར་བསྟན། །གོ་རིམ་
ཕན་ལ་གོ་རིམ་བྱས། །གོ་རིམ་མེད་པར་དཀྲུག་པ་ཡིས། །ཕན་པ་རྣམས་ལ་དེ་ལྟར་བྱས། །སེམས་ཅན་མོས་པ་བསམ་མི་ཁྱབ། །གདམས་ངག་སྟོན་ལུགས་བསམ་མི་ཁྱབ། །
གང་ཟག་གཅིག་ལ་གནས་སྐབས་ཀྱི། །དམན་པ་མཆོག་དང་བར་མའི་དུས། །དམན་པ་ལས་ཀྱང་ཤིན་ཏུ་དམན། །མཆོག་གྱུར་ལས་ཀྱང་ཤིན་ཏུ་མཆོག །རེས་འགའ་མཆོག་ལ་
རེས་འགའ་དམན། །ཀྲ་ཀའི་རྩལ་ལྟར་མཐོ་དམན་ཆེ། །མཐོན་པོའི་དུས་སུ་མཐོན་པོ་རང་། །དམའ་བའི་དུས་སུ་དམའ་བ་རང་། །ཅག་ཅག་གཅིག་གིས་ཕན་མི་སྲིད། །གདུལ་
བྱའི་དབང་པོ་མཐོ་དམན་དང་། །མོས་པ་ཆེ་ཆུང་མཉམ་པོ་མིན། །སྐབས་ལ་གར་བབ་བརྟགས་ཤིང་བྱས། །མཐོ་དམན་ཐད་སོ་ཐད་སོ་རུ། །མངོན་སུམ་ཚད་མར་ཕན་གྱི་

གདའ། །དེ་ལྟར་གང་ལ་ཕན་འདོགས་པའི། །གདུལ་བྱ་རྣམས་དང་གདམས་ངག་དང་། །རྣམ་འགྱུར་སྣ་ཚོགས་མ་ལུས་ཀུན། །ཡང་དག་མ་ཡིན་རྨི་ལམ་ལྟར། །གང་ལ་གང་
གིས་ཇི་ལྟར་ཕན། །གདུལ་བྱ་འདུལ་བྱེད་ཐམས་ཅད་ཀུན། །གང་ནས་བྱུང་ལ་གང་དུ་སོང༌། །འགྱུར་མེད་རྣམ་པར་རྟོག་པ་མེད། །གཡོ་མེད་རྩེ་གཅིག་ཞི་གནས་མཆོག །མི་
འགྱུར་གཡུང་དྲུང་རྟག་པའི་ལྷ། །ཅི་མིན་ཅིར་ཡང་སྣང་བའི་ལྷ། །མི་ཕྱེད་ཆོས་དབྱིངས་འདུས་མ་བྱས། །རྡོ་རྗེ་ལྟ་བུར་དེང་བདག་གྱུར། །དེ་ཉིད་ཀྱང་ནི་རྨི་ལམ་ལྟར། །རྟོགས་
དང་མྱོང་བ་དུས་མཚུངས་སུ། །འཆར་གྱིན་འདུག་གོ་སྐལ་ལྡན་ཀུན། །གཞན་ཡང་སེམས་ཅན་མང་པོ་ལ། །ཕན་དང་བསྟན་པ་རིན་པོ་ཆེ། །དར་ཞིང་རྒྱས་པའི་དོན་ཆེད་དུ།
གཙོ་བོ་བྱེད་དང་གཏམ་ཕྲེང་ཚོགས། །སྨྲ་དང་ཉན་དང་ཤགས་ཁ་དང་། །གཉའ་དང་རྒྱལ་ཁྲིམས་ལམ་རྒྱ་དང་། །ཉམ་ཆུང་ཁ་ཉན་མང་པོ་ལ། །མགོན་སྐྱབས་དཔུང་གཉེན་བྱ་༔

།བའི་ཕྱིར། །འཁྲུག་པ་ལ་སོགས་བྱ་བྱེད་ཚོགས། །ཐམས་ཅད་རྨི་འདྲར་གཞི་མེད་པའི། །བྱ་བྱེད་གཅིག་ཀྱང་བྱས་པ་མེད། །རྒྱལ་ཁྲིམས་མེད་ཅིང་༄༅།
ཡུལ་མི་མེད། །ར་ཕྱུགས་ལ་སོགས་སྲོག་ཆགས་མེད། །དགོན་གནས་མེད་ཅིང་སེར་ཆགས་མེད། །ཚོང་པ་མེད་ཅིང་ཉམ་ཆུང་མེད། །གཉའ་དང་རྒྱལ་ཁྲིམས་ལམ་རྒྱ་
སོགས། །རྨི་འདྲར་གང་གིས་གང་ལ་བྱས། །གང་ཡང་བྱས་དང་བྱེད་པ་མེད། །ཇི་ལྟར་བྱས་བཞིན་རྨི་ལམ་གྱི། །གསལ་འདེབས་ཆེན་པོར་ཤར་བ་ཡིས། །རྟོགས་པའི་བོགས་
སུ་རྒྱངས་རྒྱངས་སོང་། །ནམ་མཁའ་ལ་ནི་ནམ་མཁའ་བཞིན། །མེ་འབར་བ་ལ་ཤིང་བསྣན་བཞིན། །ཇི་ལྟར་ཆུ་ལ་ཆུ་བཞག་དང༌། །མར་ཁུར་མར་ཁུ་བླུགས་པ་བཞིན། །འོད་
གསལ་གྱི་ངང་ལ་འོད་གསལ་ཤར། །ཡེ་ཤེས་ལས་ནི་ཡེ་ཤེས་མཆེད། །མཆེད་པ་མེད་པའི་མཆེད་པ་ཆེ། །གཞི་རྩ་མེད་པའི་འོད་གསལ་ཆེ། །སྙིང་པོ་མེད་པའི་སྙིང་པོ་
与

མཆོག །སྲ་ཞིང་བརྟན་ལ་ཁོང་སྟོང་མེད། །གཅད་ཅིང་གཞིག་པར་ནུས་མིན་པས། །སྟོང་ཉིད་རྡོ་རྗེར་བརྗོད་པ་ཡིན། །དེ་ལྟར་ཤེས་པའི་ཡེ་ཤེས་ཀྱང་། །རྨི་ལམ་ལྟ་བུར་གཞི་
རྩ་མེད། །གཡོ་མེད་འོད་གསལ་རྡོ་རྗེ་ཡི། །རྩེ་མོ་རྨི་ལམ་ལྟ་བུ་ལ། །བྱ་བྱེད་དུ་མཐོང་བའི་གཏི་ཐུག་པོ། །བདེན་ཞེན་གྱི་དུག་གིས་འོ་རེ་བརྒྱལ། །རྨི་ལམ་སྒྱུ་མའི་བླ་མ་
ཡིས། །རྨི་ལམ་སྒྱུ་མའི་བྱིན་རླབས་མཛད། །རྨི་ལམ་སྒྱུ་མའི་རྟོགས་པ་ཤར། །སྒྱུ་མའི་སེམས་ལ་ཉམས་སུ་མྱོང་། །སྒྱུ་མའི་སྣང་བ་སྤྲོས་དང་བྲལ། །ཨེ་མ་ངོ་མཚར་རྨད་ཀྱི་
ཆོས། །རྫོགས་པའི་སངས་རྒྱས་ཀུན་གྱི་གསང༌། །སྐལ་ལྡན་རྣམས་ལ་སྟེར་མཛོད་པའི། །བླ་མ་རིན་ཆེན་ལྟ་བུ་དེའི༑ །རྡོ་རྗེ་ཅན་ཞབས་པད་མར་འདུད། །དཀོན་མཆོག་
བརྩེགས་པའི་མདོ་ལས་ཀྱང་། །ཆོས་ཀུན་སྒྱུ་མ་ལྟ་བུ་སྟེ། །བྱིས་པ་རྣམས་ནི་སེམས་རྨོངས་བྱེད། །ཡང་དག་མ་ཡིན་རྨི་འདྲ་བར། །དེ་ལྟར་རྟོགས་ཤིང་དགེ་སློང་དག །ཆོས་༔

ཤཱ
༄༅། །ཀུན་རྨི་ལམ་ལྟ་བུ་སྟེ། །མིག་ཡོར་གྱིས་ནི་ཀུན་ནས་བསླང་། །ཞེས་པ་ལ་སོགས་གསལ་པོར་གསུངས། །ཏིང་ངེ་འཛིན་གྱི་རྒྱལ་པོ་ལས། །ཇི་ལྟར་
བུ་མོ་གཞོན་ནུའི་རྨི་ལམ་ན། །བུ་ཕོ་བྱུང་ནས་དགའ་བར་གྱུར་པ་དང་། །ཤི་ནས་མི་དགའ་གྱུར་པ་ཇི་བཞིན་དུ། །ཆོས་རྣམས་ཐམས་ཅད་དེ་ལྟར་ཤེས་པར་གྱིས། །ཇི་ལྟར་སྒྱུ་མ་
མཁན་བཟང་པོས། ། སྒྱུ་མའི་འབྲས་ཆན་ལ་སོགས་པའི། །གཡོས་ལེགས་སྣ་ཚོགས་གཟབ་བྱས་ནས། །ཐུབ་དབང་འཁོར་དང་བཅས་པ་ཡིས། །ལོངས་སྤྱོད་སྨོན་ལམ་འདི་
སྐད་བཏབ། །གང་གི་སྦྱིན་པ་གང་ལ་སྦྱིན། །སྦྱིན་པ་ཇི་ལྟར་མི་དམིགས་པ། །སྦྱིན་པ་དུས་གསུམ་མཉམ་པ་ཉིད། །བཟང་པོ་ཁྱོད་ལ་ཡོངས་རྫོགས་ཤོག །སྲིད་དང་མྱ་ངན་
འདས་པའི་ཆོས། །སྣང་མེད་སྒྱུ་མར་རྟོགས་པ་ཡང་། །རྨི་ལམ་ཙམ་དུ་རྟོགས་པ་ཡིན། །ཡང་དག་དོན་ལ་རྟོགས་བྱ་དང་། །རྟོགས་བྱེད་རྟོགས་པ་གང་ཡང་མེད། །ཕྱིན་ཅི་ལོག་༔
4

ལས་ཤིན་ཏུ་འདས། །མྱ་ངན་འདས་པའི་མཐར་ཕྱིན་ཏོ། །ལམ་མཆོག་མཐར་ཐུག་ཡང་ཅིག་བྱོན། །དཔེར་ན་རྒྱལ་པོ་ཆེན་པོ་ཞིག །གདན་ལས་སྐད་ཅིག་མ་བསྐྱོད་པར། །སྒྱུ་
མའི་རྟ་པོས་ཁ་ཁྱེར་ཏེ། །ལ་དགུ་ལུང་དགུ་བརྒལ་བྱས་ནས། །ལུང་སྟོང་འཇིགས་ཤིང་སྐྱི་གཡའ་བར། །རྒྱལ་པོ་རྟ་བཟང་ཐོག་ནས་བརྡབས། །རྟ་བཟང་གར་སོང་ཆ་མེད་
བྲོས། །ཤིན་ཏུ་བྲེད་ཅིང་དངངས་པ་ཡིས། །སྐད་ངན་འདོན་ཅིང་ཕྱོགས་བཅུ་རུ། །མིག་བསྐྲད་བྱ་ར་བྱས་པ་ཡིས། །མི་མེད་ཁྱི་མེད་ལུང་སྟོང་དུ། །རྒྱལ་པོ་གཅིག་པུ་ལུས་པར་
ཚོར། །ལངས་ནས་རྟབ་རྟབ་ཕྱིན་ཙ་ན། །བཙུན་རྒན་ཞིག་གིས་ཞིང་རྨོད་ཅིང་། །བན་མོ་རྒན་མོས་སྣ་ཁྲིད་དེ། །ལོ་མའི་ཁང་རུལ་ལྡེམ་པོ་གཅིག །རྒྱལ་པོ་ཤིན་ཏུ་བཀྲེས་སྐོམ་
གྱིས། །གདུང་སྟེ་བཙུན་རྒན་གྱི་དྲུང་དུ་ཕྱིན། །ཡུལ་ཕྱོགས་འདི་ན་མི་མེད་དམ། །ཁྱེད་ལ་བཟའ་བཏུང་གི་ཁྱད་པར་དག །བག་ཙམ་ཡོད་དམ་ང་ལ་བསླངས། །ང་ནི་ཡུལ་༔

2 །ཕྱོགས་འདི་ཞེས་པའི། །རྒྱལ་པོ་འདི་ཞེས་བྱ་བ་ཡིན། །བཙུན་པ་རྒན་པོས་ལན་བཏབ་པ། །ཡུལ་ཕྱོགས་འདི་ཡི་གར་ཕྱིན་ཀྱང་། །མི་དང་གྲོང་ཁྱེར་༄༅།
ཕྱོགས་ན་མེད། །ངེད་རྒན་རྒོན་གཉིས་དང་བུ་མོ་ཡི། །འབྲས་ཆན་འཐུང་འཕྲོ་བག་ཙམ་ཞིག །བདོག་སྟེ་རྒྱལ་པོ་ཅང་གསོལ་ལམ། །རྒྱལ་པོའི་ཞལ་ནས་ཤིན་ཏུ་ལྟོགས། །ཤིན་
ཏུ་བཙོག་ཀྱང་ཁྱེར་ལ་ཤོག །གསུངས་པས་དུག་ཧྲུལ་གསེབ་ཅིག་ན། །དྲི་མ་ནག་ནོག་འདྲེས་པ་ཡི། །ཁམ་ཕོར་གོག་པོ་ཕྱེད་ཙམ་བྱུང༌། །རྒྱལ་པོས་བཏར་གྱིས་གསོལ་བ་
དང་། །རྒྱལ་པོའི་ཞལ་ནས་འདི་སྐད་གསུང་། །ང་ཡི་རྟ་བཟང་ཡོད་པ་སྟོར། །ཡུལ་ཕྱོགས་ཀུན་ན་མི་མེད་པར། །གང་ལྟར་ཕྱིན་ཡང་འགྲོ་ས་མེད། །རྒན་རྒོན་ཁྱོད་ལ་སྐྱབས་
སུ་མཆི། །བཙུན་པ་རྒད་པོས་ལན་བཏབ་པ། །རྒྱལ་པོ་དེ་སྐད་གསུང་པ་ན། །བུ་མོ་ལྐུགས་མོ་འཕྱེ་བོ་འདི། །རྒྱལ་པོའི་བཙུན་མོ་མཛད་པར་ཞུ། །རྒྱལ་པོས་དབང་མེད་ཁབ་ཏུ་༔
ཐྭ

བཞེས། །ལོ་འགའ་ལོན་ནས་གཟུགས་མཛེས་ཤིང༌། །ཐུགས་བཀྲ་ཡིད་དུ་འོང་བ་ཡི། །རྒྱལ་བུ་ངོ་མཚར་ཅན་ཞིག་སྐྱེས། །སྐྱེས་དྲག་གསོ་སླ་རྒྱལ་པོ་ཡི། །ཐུགས་སུ་ཤིན་ཏུ་
བྱོན་པར་བྱུང་། །དེ་ནས་ལོ་འགའ་ལོན་ཙ་ན། །ལྷ་ཅིག་མཚར་ལ་འོད་ཆགས་པ། །ཐུགས་བཀྲ་ངོ་མཚར་ཅན་ཞིག་སྐྱེས། །དེ་ཡང་གསོ་སླ་སྐྱེས་དྲག་པ། ། ཤིན་ཏུ་ངོ་མཚར་ཅན་
ཞིག་བྱུང་། །དེ་ནས་ལོ་འགའ་ལོན་ཙ་ན། །བཙུན་པ་རྒན་པོ་ན་ནས་ཤི། །དེ་ནས་ལོ་འགའ་ལོན་པ་ན། །བན་མོ་རྒན་མོ་ན་ནས་ཤི། །དེ་ནས་ལོ་འགའ་ལོན་པ་ན། །བཙུན་མོ་
ལྐུགས་མ་ན་ནས་ཤི། །དེ་ནས་ལོ་འགའ་ལོན་པ་ན། །ལྷ་ཅིག་མཛེས་མ་དེ་ཡང་ཤི། །དེ་ནས་ཡབ་སྲས་གཉིས་ལས་མེད། །ཡབ་སྲས་གཉིས་པོ་ལོ་འགའ་འགྲོགས། །དེ་ནས་
ལྀ་འགའ་ལོན་ཙ་ན། །རྒྱལ་བུ་དེ་ཡང་ནད་ཀྱིས་ཐེབས། །ཡབ་ཇོ་བོ་ང་ལ་ར་མདའ་ལོག །ཟེར་ཞིང་སྐད་ངན་འགྲེ་ལོག་བྱེད། །ཞག་བདུན་ལོན་པའི་ནམ་ཕྱེད་ན། །རྒྱལ་བུ་ཡབ་༔

2 །ཀྱི་གདོང་དུ་ལྟ། །སྐད་ངན་རེང་ངེ་ཁྲོགས་ཀྱིས་ཤི། །ང་རང་གཅིག་པུ་ལུས་པ་འདི། ། ཡི་མུག་ཇི་ལྟར་བྱ་སྙམ་པའི། །སྤྱན་ཆབ་རང་དབང་མེད་༄༅།
པར་ཤོར། །མངོན་སུམ་རྒྱལ་པོའི་སྣང་བ་འཁྲུལ། །སྒྱུ་མ་མཁན་པོས་སྒྱུ་མ་བཤིག །ལོ་ཟླ་མང་པོ་ལོན་གྱུར་ཅིང་། །སྡུག་བསྔལ་ཡུན་རིང་མྱོང་མོད་ཀྱི། །རྒྱལ་པོ་གདན་ལས་
མ་གཡོས་ཤིང༌། །སྔ་དྲོ་གཅིག་ཀྱང་ལོན་པ་མེད། ། སྒྱ་མའི་རྟ་ཕོས་ཁྱེར་བ་མེད། །ལ་དགུ་ལུང་དགུ་བརྒལ་བ་མེད། །རྟ་ཕོ་གཟོད་ནས་མ་གྲུབ་པར། །གང་ནས་བྱུང་ལ་གང་དུ་
བྲོས། །དེ་བཞིན་ཁོ་བོས་མི་ཚེ་འདིར། །ཅི་བྱས་ཅི་སྤྱད་དྲན་ཚད་རྣམས། །གོང་དུ་ཞིབ་མོར་གླེང་རྣམས་དང༌། །བླ་མ་དམ་པའི་བྱིན་རླབས་ཀྱིས། །སྒྱུ་མ་ལྟ་བུར་རྟོགས་པ་
དང་། །སྒྱུ་མ་ཙམ་དུའང་མ་གྲུབ་པར། །ནམ་མཁའ་དག་པའི་དཀྱིལ་ལྟ་བུར། །སྤྲོས་པ་མཐའ་དག་དང་བྲལ་ཞིང་། །གང་དུའང་རབ་ཏུ་མི་གནས་ཤིང་། །རྟོགས་པ་ཉིད་ཀྱང་སྨྱུ

སྒྱུ་མར་སོང་། །ཞེ་འདོད་གཏན་བྲལ་སྙིང་རྗེ་ཡིས། །གཞན་དོན་བྱེད་དང་བྱེད་པ་པོ། །ཐམས་ཅད་སྒྱུ་མ་ལྟ་བུར་སོང་། །བྱས་པ་མེད་ཅིང་བྱེད་པ་མེད། །སྐྱེས་ནས་ད་ལྟ་བར་གྱི་
།བྱ་བྱེད་སྒྱུ་མར་ཉམས་མྱོང་ཞིང་། །རྟོགས་པ་འདི་ཡི་ཚོད་ཀ་ཡིས། །འཁོར་ཚེ་ཐོག་མེད་དུས་རིང་ནས། །ངན་སོང་གསུམ་དུ་འཁྱམས་ལ་སོགས། །བདེ་སྡུག་སྣ་ཚོགས་
ཉམས་མྱོང་བ། །འཁྱམས་པ་མེད་ཅིང་མྱོང་བ་མེད། །ཐམས་ཅད་སྒྱུ་མར་སོང་ངེས་པར། །ད་ལྟའི་འདི་ཡིས་ཐག་ཆོད་པས། །ངེས་པར་སྒྱུ་མར་ཐག་ཆོད་དོ། །སྲིད་ཞི་མཉམ་
པར་མཁྱེན་པ་དང་། །སྒྱུ་མར་ཙམ་དུ་ཐག་ཆོད་དོ། །ཀུན་ཏུ་རྟོག་པའི་རླབས་བཅོམ་པ། །དངོས་ཀུན་མཁའ་ལྟར་གཟིགས་པ་ཡང་། །སྒྱ་མ་ཙམ་དུ་ཐག་ཆོད་དོ། །དམིགས་མེད་
ཐུགས་རྗེས་གཞན་ལ་ཕནཾ། །དེ་ཡང་སྒྱུ་མར་ཐག་ཆོད་དོ། །འདིར་མང་སྨྲ་ཡིས་མ་ལང་ངོ༌། །རྟོགས་དང་གོམས་དང་མཐར་ཕྱིན་པ། །ཐམས་ཅད་སྒྱུ་མ་རྨི་ལམ་བཞིན།། སྐྱ

༄༅། །རྟོགས་མཁན་མེད་ཅིང་རྟོགས་པ་མེད། །སུས་རྟོགས་སུས་གོམས་སུ་མཐར་ཕྱིན། །མ་རྟོགས་འཁྲུལ་བའི་དུས་ཉིད་ཀྱང་། །སྒྱ་མ་རྨི་ལམ་ལྟ་བུ་
སྟེ། །ཡུམ་ལས་ཀྱང་། གཟུགས་ནི་སྒྱུ་མ་ལྟ་བུ། རྨི་ལམ་ལྟ་བུའོ། །ཞེས་པ་ནས། རྒ་ཤི་ཡང་སྒྱུ་མ་ལྟ་བུ། རྨི་ལམ་ལྟ་བུའོ་ཞེས་པའི་བར་དུ་གསུངས་སོ། །སྟོང་པ་སྙིང་རྗེ་
༗ དབྱེར་མེད་པར། །རྟོགས་ཤིང་གོམས་པར་བྱེད་པ་ཡིས། །ལམ་རྣམས་ཐམས་ཅད་མ་ལུས་པར། །སྒྱུ་མ་རྨི་ལམ་ལྟ་བུ་སྟེ། །ཡང་ཡུམ་ལས་ཀྱང་། སྦྱིན་པའི་ཕ་རོལ་ཏུ་ཕྱིན་པ་
ནི། སྒྱུ་མ་ལྟ་བུ་རྨི་ལམ་ལྟ་བུའོ་ཞེས་པ་ནས། ཤེས་རབ་ཀྱི་ཕ་རོལ་ཏུ་ཕྱིན་པའི་བར་དུ་སྒྱུ་མ་ལྟ་བུ་རྨི་ལམ་ལྟ་བུའོ་ཞེས་པ་དང༌། ནང་སྟོང་པ་ཉིད་ཀྱང་སྒྱུ་མ་ལྟ་བུ་རྨི་ལམ་ལྟ་
བུའོ། །ཞེས་པ་ནས། དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱང་སྒྱ་མ་ལྟ་བུ་རྨི་ལམ་ལྟ་བུའོ་ཞེས་པའི་བར་དང་། དྲན་པ་ཉེ་བར་བཞག་པ་རྣམས་ཀྱང་སྒྱེ་མ་ལྟ་བུ་རྨི་ལམ་ལྟ་༔
.༣

བུའོ། །ཞེས་པ་ནས་འཕགས་པའི་ལམ་ཡན་ལག་བརྒྱད་པ་ཡང་སྒྱུ་མ་ལྟ་བུ་རྨི་ལམ་ལྟ་བུའོ་ཞེས་པའི་བར་དུ་གསུངས་སོ། །གོམས་པ་འབྲས་བུ་མཐར་ཕྱིན་ཡང་། །སྒྱུ་མ་རྨི་ལམ་
ལྟ་བུ་སྟེ། །ཡུམ་ལས་ཀྱང་། འཕགས་པའི་བདེན་པ་བཞི་ཡང་སྒྱ་མ་ལྟ་བུ་རྨི་ལམ་ལྟ་བུའོ། །ཞེས་པ་ནས། རྣམ་པ་ཐམས་ཅད་མཁྱེན་པའི་བར་དང་། མྱ་ངན་ལས་འདས་པ་
ཡང་སྒྱུ་མ་ལྟ་བུ་རྨི་ལམ་ལྟ་བུའོ། །ཞེས་གསུངས་པས། སྒྱུ་མ་ཙམ་དུ་འཁོར་བར་འཁྱམས། །སྒྱུ་མ་ཙམ་དུ་རབ་ཏུ་བྱུང་། །སྒྱུ་མ་ཙམ་དུ་བསླབ་མཐར་ཕྱིན། །སྒྱུ་མ་ཙམ་དུ་ཐེག་པ་
།སྒྱུ་མ་ཙམ་དུ་ལམ་སྦྱངས་པས། །སྒྱུ་མ་ཙམ་དུ་འབྲས་བུ་ཐོབ། །སྒྱུ་མ་ཙམ་དུ་འགྲོ་དོན་མཛོད། །སྒྱུ་མ་ལྟ་བུ་རྩ་བ་ཆོད། །སྒྱུ་མ་ལྟ་བུར་གཞི་ཁེགས་པས། །ལམ་གང་ནས་
སྤྱད་ཀྱང་སྟོང་པ་དང༌། །སྙིང་རྗེ་དབྱེར་མེད་ཐབས་དང་ནི། །ཤེས་རབ་དབྱེར་མེད་ཚོགས་གཉིས་པོ། །ཟུང་འབྲེལ་རྡོ་རྗེ་ལྟ་བུའི་གནད། །རྩོལ་བ་མེད་པའི་བརྩོན་འགྲུས་ཀྱིས། ། ༔

༣
༄༅། །བགྲོད་པ་མེད་པར་ལམ་བགྲོད་དེ། །ཐོབ་པ་མེད་པར་མངོན་དུ་གྱུར། །ཐམས་ཅད་སྒྱུ་མ་རྨི་ལམ་ལྟར། །རྩ་བ་ཆོད་པའི་ཡོན་ཏན་ཡིན། །སྒྱུ་མར་
ཤེས་པའི་སྐྱེས་བུ་དེས། །ལྷ་མིའི་བསོད་ནམས་བསོགས་པ་ཡི། །ཞིང་མཆོག་དམ་པ་མདོ་སྡེ་ལས། །ཤིན་ཏུ་གསལ་བར་གསུངས་པར་ལྟོས། །ཆོས་ཚུལ་འདི་དག་སྒྱུ་མ་སྨིག་
ལྷ་རྒྱུ་དང་། །ཆུ་ཟླ་ལྟ་བུར་སུ་ཞིག་གང་རྟོགས་པ། །བསོད་ནམས་ཞིང་རབ་དེ་ལ་ཕྱག་འཚལ་དུ། །རི་བོ་མཆོག་རབ་འདི་ལ་བདག་ཅག་ལྷགས། །ཞེས་གསུངས་སོ། །སྒྱུ་མ་ལྟ་
བུའི་ལེའུ་སྟེ་བཅུ་གཉིས་པའོ།། །།དེ་ལྟའི་སྒྱུ་མ་རྨི་ལམ་ལྟར། །རྟོགས་ཤིང་བརྟན་པའི་སྐྱེ་བུ་དེས། །ཅི་སྤྱད་ཀུན་གྱིས་ངེས་པའི་ལམ། །མཚུངས་པ་མེད་པར་བགྲོད་པའི་
ཕྱིར། །ཡང་དག་རྫོགས་པའི་སངས་རྒྱས་སར། །མི་འདོད་ཀྱང་ནི་འཆུག་མེད་པར། །རང་དབང་མེད་པར་མངོན་དུ་བྱེད། །ཇི་སྲིད་ནམ་མཁའ་གནས་ཀྱི་བར། །འབད་ཅིང་
ཐྭ

རྩོལ་བ་ཐུག་མེད་པར། །གདུལ་བྱའི་བསམ་པ་ཡིད་བཞིན་དུ། །རང་དབང་མེད་པར་འགྲུབ་པར་བྱེད། །ཡིད་བཞིན་ནོར་བུ་རིན་ཆེན་དང་། །དཔག་བསམ་ཤིང་བཞིན་འགྲུབ་པ་
ནི། །ཐེ་ཚོམ་མེད་པར་མདོ་རྒྱུད་ཚོགས། །དུ་མ་རྣམས་ལས་ཐུབ་པས་གསུངས། །ཅི་སྤྱོད་སྒྱ་མ་རྨི་ལམ་ལྟར། །མ་རྟོགས་པ་ཡི་མི་རྣམས་ཀྱིས། །འབད་པ་དོན་མེད་མ་ཡིན་
།འགྲུབ་ཐག་རིང་བ་ཙམ་དུ་བས། །དངོས་པོའི་རྩ་བ་མ་ཆོད་ཕྱིར། །ཇི་ལྟར་འབུངས་ཀྱང་འགྲུབ་ཐག་རིང་། །ཤིན་ཏུ་འགྲུབ་ཐག་རིང་གྱུར་ཀྱང་། །ཡི་ཆད་མ་བྱས་འབད་
གྱུར་ན། །བརྒྱུད་པའི་རྒྱུ་ཡི་རྟེན་འབྲེལ་གྱིས། །ཡུན་རིང་དུས་ན་སྒྱུ་མ་དང༌། །རྨི་ལམ་ལྟ་བུའི་ཆོས་རྣམས་ཀུན། །རྟོགས་པའི་དུས་ཤིག་ནམ་ཡང་མཆི། །དེ་ཕྱིར་ཡང་དག་
རྫོགས་པ་ཡི། །སངས་རྒྱས་འདོད་པའི་མི་རྣམས་ཀྱིས། །རྨི་ལམ་ལྟ་བུ་མ་རྟོགས་ཀྱང་། །བརྒྱུད་པའི་རྒྱུ་ལ་འབུང་གསུམ་ཐོན། །བརྒྱུད་པའི་རྒྱུ་ཡང་མ་ལུས་ཀུན། །ཁོ་ཐག་༔

2 །མ་ཆོད་ཉིས་བརྒྱུད་དང་། །སུམ་བརྒྱུད་ལ་སོགས་ཕྲ་བ་ཡི། །ཕྲ་བ་ནས་ནི་འབུང་གསུམ་ཐོན། །ས་བོན་ལས་ནི་མྱུ་གུ་དང་། །འབྲས་བུ་མི་བསླུ་༄༅།
ངེས་པའི་ཕྱིར། །ཉིས་བརྒྱུད་སུམ་བརྒྱུད་ཕྲ་བའི་ཡང་། །ཤིན་ཏུ་ཕྲ་བ་བསླུ་མི་སྲིད། །ཚོགས་ཤིང་དུས་ལ་བབ་པ་ན། །འབྲས་བུ་སྨིན་པར་གདོན་མི་ཟ། །དེ་ལྟར་ཐུགས་ལ་
དགོངས་མཛོད་ལ། །ཕྲ་བའི་ཕྲ་བའང་ཁྱད་མི་བསད། །དུས་ལ་གང་བབ་ཐད་སོར་འབད། །ཆོས་མཛད་རྣམས་ཀྱིས་ཐུགས་ལ་ཁྲོམས། །ཕྲན་ཚེགས་ཁྱད་དུ་བསད་མཛད་
ནས། །དབུ་འཕང་བསྟོད་དེ་ཕ་ཚད་ཀྱི། །གཏེར་ལ་སྲེད་པ་ཆ་བྱད་བཟང་། །མ་མཐོང་གཡང་སར་བརྡབ་པར་མཆིའོ། །གཟིགས་རྟོགས་མཛོད་དང་ཆོས་པ་ཀུན། །དེ་བས་མཐུ་
རྩལ་ཆེ་བ་ཡི། །ཤིན་ཏུ་ཕྲ་བའི་ཕྲ་བ་རུ། །བཞུགས་མ་དགོས་པའི་སྐྱེས་བུ་རྣམས། །ཡ་ཚད་གཤེགས་ལ་དེ་ནས་འབད། །དེར་ཡང་བཞུགས་མ་དགོས་པ་རྣམས། །དེ་ཡི་གོང་༔

དུ་གཤེགས་ལ་འབད། །དེ་ལྟར་ཐད་སོ་ཐད་སོ་རུ། །བཞུགས་མ་དགོས་པའི་སྐྱེས་བུ་རྣམས། །རིམ་པ་བཞིན་དུ་གོང་མ་ནས། །གོང་མར་བགྲོད་ཅིང་ཡར་ཡར་བསྙག །ཐད་སོ་
ཐད་སོར་མ་བཞུགས་ཤིག །ཡོན་ཏན་ཆེ་མཆོག་གོང་ནས་གོང༌། །འཕར་ཞིང་ཐུག་པ་མེད་པ་རུ། །སྐྱེས་ཏེ་རྒྱུ་འབྲས་མི་བསླུ་བར། །ཐུབ་པ་རྣམས་ཀྱིས་གསལ་པོར་
གསུངས། །འོ་སྐོལ་ཐ་མལ་བླུན་པོ་ཡང་། །ས་བོན་རྒྱུ་འབྲས་མི་བསླུ་བར། །མངོན་སུམ་ཉིད་ན་གསལ་མོད་གཟིགས། །བསྐལ་པ་མང་པོར་ཚོགས་བསགས་པས། །མཐོན་
པོར་སླེབས་པའི་སྐྱེས་བུ་རྣམས། །ཁོ་བོ་ཞང་གི་སྤྲང་བན་གྱིས། །བཤགས་པའི་སྐབས་སུ་གླེང་པ་ལྟར། །ངན་སོང་གསུམ་ལ་འཇིགས་པ་སྐྱེ། །འཁོར་བའི་ཆོས་ལ་སྐྱུག་ལོག་
སྟེ། །འཇིགས་སྐྱོབས་ལེགས་སྨོན་ལ་སོགས་པའི། །བློ་དང་ངེས་པར་བྲལ་བྱས་ལ། །མྱ་ངན་འདས་པའི་བློ་བརྟན་པས། །ཁམས་གསུམ་མ་ལུས་ཀུན་ལས་ནི། །ངེས་པར་༔

༄༅། །འབྱུང་བའི་བསམ་པ་མཆོག །ཤིན་ཏུ་བརྟན་པོ་བསྐྱེད་བྱས་ནས། །ཐོག་མར་བསླབ་པའི་གནས་བཅུ་བླང་། །དགེ་འདུན་མཐུན་པ་ཚོགས་པ་ཡི། །
སྤྱན་སྔར་གསོལ་བ་གཞི་ཡི་ལས། །བསྙེན་པར་རྫོགས་ཏེ་བསླབ་བྱའི་ཚོགས། །རང་གི་མིག་བཞིན་བསྲུང་ཞིང་བཙའ། །ཚོད་དཀའ་དེ་ལ་མི་ལྟོས་པར། །གོང་ནས་གོང་དུ་
བོགས་དབྱུང་སྟེ། །སོ་སོར་ཐར་པའི་སྡོམ་པ་ལ། །བརྟེན་བཅས་དེ་ཡི་སྟེང་དུ་ཡང་། །ཐེག་པ་ཆེན་པོའི་བཤེས་གཉེན་ལས། །བྱང་ཆུབ་མཆོག་ཏུ་སེམས་བསྐྱེད་དེ། །བྱམས་པ་
དང་ནི་སྙིང་རྗེ་དང༌། །བྱང་ཆུབ་སེམས་ལ་ཤིན་ཏུ་ཡང་། །བསླབ་ཅིང་འབད་དེ་གོམས་པར་བྱ། །བྱང་ཆུབ་སེམས་ཀྱིས་འཕངས་པ་ཡི། །ཚོགས་གཉིས་ཇི་ལྟར་བསག་པའི་
ཐབས། །གོང་དུ་ཡོན་ཏན་བསྒྲུབས་པ་ཡི། །སྐབས་སུ་གླེང་བ་ཇི་ལྟར་འབད། །དེ་ནི་སྐས་གདང་བར་མ་སྟེ། །དེ་ཚོད་ཙམ་ལ་མ་འཐས་པར། །སྙིང་རྗེ་ཆེན་པོས་ཀུན་བསླངས་
与

ཏེ། །ཤིན་ཏུ་མྱུར་བའི་ཐབས་མཆོག་གིས། །ཡོན་ཏན་ཆེ་མཆོག་མྱུར་འགྲུབ་ཅིང་། །འཁོར་བའི་སྡུག་བསྔལ་རྦ་ཀློང་ལས། །སེམས་ཅན་མྱུར་དུ་བསྒྲལ་བྱས་ནས། །ཤིན་ཏུ་
བདེ་ཆེན་མཐར་གྱུར་ལ། །བགྲོད་པའི་རྡོ་རྗེ་ཐེག་པ་ལ། །རྒྱུད་སྡེ་བཞི་ནས་རིམ་པ་བཞིན། །ཁྲིད་ནས་མཐར་ཐུག་ཕྱག་རྒྱ་ཆེ། །ཡོན་ཏན་བསྒྲུབས་པའི་སྐབས་སུ་ནི། །གླེང་བ་
བཞིན་དུ་འབད་པར་བྱ། །དེས་ནི་ཆོས་ཀྱི་རང་བཞིན་དག །ནམ་མཁའ་དག་པའི་དཀྱིལ་ལྟར་རྟོགས། །ཞེ་འདོད་མེད་པའི་སྙིང་རྗེ་མཆོག །མཁའ་ལ་ཉི་ཤར་ལྟ་བུ་ཡིས། །ཇི་སྲིད་
ནམ་མཁའ་གནས་ཀྱི་བར། །རང་གི་བརྟེན་པའི་གནས་མི་འཚོལ། །གདུལ་བྱ་དུས་ལ་གར་བབ་ཀྱི། །སྡུག་བསྔལ་ཁྲོད་དུ་གནས་བཅས་ཏེ། །སྙིང་རྗེ་འབའ་ཞིག་མཐར་ཕྱུང་སྟེ།
གདུལ་བྱ་ཡལ་བར་མི་འདོར་བའི། །དམ་བཅའ་ཇི་ལྟར་བྱེད་པ་རྣམས། །གོང་གི་དམ་བཅའ་ཆེན་པོ་ཡི། །ལེའུར་སྨོན་པ་བཞིན་དུ་བསྒྲུབ། །གཞན་དོན་བྱེད་ཚེ་གློ་བུར་གྱི།

2 །ཆགས་སྡང་ཕྲ་མོ་མ་ཚོར་བའི། །ཡད་ཡུད་སྒྲིབ་པ་མ་བཀག་པའི། །ཆགས་སྡང་གཉིས་ཀྱི་རྩ་བ་དེ།།ཚོར་བར་བྱས་ཤིང་ཚར་གཅོད་པ།།ཆགས་སྡང་༄ ༅།
རྩ་བ་དྲུང་འབྱིན་པའི། །ལེའུར་གླེང་པ་བཞིན་དུ་མཛོད། །དངོས་དང་དངོས་མེད་གང་ལ་ཡང་། །འཐས་ཤིང་ཞེན་ན་གར་ཕྱིན་ལ། །སྦྲང་འདབ་སྦྱར་བ་ཇི་བཞིན་དུ། །ཨག་ཙར་
ཆེ་ཡང་བཅིང་ཉེན་ཡོད། །མཐའ་དབུས་གང་དུའང་མི་གནས་པར། །དངོས་དང་དངོས་པོ་མེད་པ་ལ། །འཕྲོས་པའི་ལེའུར་བསྟན་པ་བཞིན། །མཐའ་དབུས་གང་དུའང་མ་ཞུགས་
པར། །གཞན་དོན་མཛད་ན་འཆུག་པ་མེད། །དེ་ལྟར་གཞན་དོན་མཛད་པའི་ཚེ། །ཟག་བཅས་ཟག་མེད་ལ་སོགས་པའི། །ཐ་སྙད་ཀུན་ལས་རབ་དབེན་ཞིང་། །ཕུགས་ལས་
འདས་པའི་བདེ་ཆེན་པོས། །ངང་ལས་གང་དུའང་གཡོ་མེད་པར། །སྐལ་ལྡན་ཞེ་ཕུགས་ཀྱི་ལེའུར་བསྟན། །སྡུག་བསྔལ་ཁྲོད་དུ་གནས་བཅས་ཀྱང་། །འདམ་སྐྱེས་པདྨ་ཇི་བཞིན་
.4

དུ། །སྐྱོན་གྱིས་མ་གོས་གསལ་ཞིང་དྭངས། །ཤིན་ཏུ་དབང་པོ་ཡང་རབ་ལ། །རྟོགས་ཐོབ་ཅིག་ཏུ་གྱུར་པ་ཡི། །ངང་ལས་མ་གཡོས་གཞན་དོན་མཛད། །རྟོགས་ཐོབ་དུས་
མཚུངས་ལེའུར་གླེང་། །འཁོར་བའི་སྡུག་བསྔལ་ཁྲོད་བཞུགས་ནས། །འགྲོ་བའི་དོན་ལ་བློ་སོང་བས། །རང་ལ་ཞེ་འདོད་མེད་པ་ཡི། ། གཞན་གྱི་སྡུག་བསྔལ་ཅི་མྱོང་ཡང་།
ཟག་མེད་བདེ་བར་འཆར་བ་ནི། །བདེ་ཆེན་མངོན་དུ་གྱུར་པ་ཡི། །ལེའུར་གཟིགས་དང་མཚེར་བ་མེད། །སྐལ་ལྡན་ཞེ་ཕུགས་ཉམས་དགའ་དང༌། །རྟོགས་ཐོབ་དུས་མཚུངས་
ཉམས་དགའ་དང་། །བདེ་ཆེན་མངོན་དུ་གྱུར་པ་དང་། །ཉམས་དགའ་ཆེན་པོའི་ཀློང་ཡངས་སུ། །སེམས་ཅན་སྡུག་བསྔལ་མ་མཐོང་བས། །ཟག་མེད་བདེ་ཆེན་རྒྱ་མཚོ་ཡི།
གཏིང་དུ་སྙིང་རྗེ་གཏོང་ཉེན་གདའོ། །དེ་ཕྱིར་སྙིང་རྗེ་ཆེན་པོ་ཡི། །ལེའུ་འདི་ཤིན་ཏུ་གཅེས་པ་རུ། །སྐྱེ་བུ་རྣམས་ལ་བྱ་བཏང་ངོ༌། །སྙིང་རྗེ་ལ་སོགས་ཉམས་མྱོང་དང་། །རྟོགས་

 ི ། པ་མཐོ་ཞིང་བསམ་པ་དག །རྒྱ་ལ་འགྲོ་དོན་བྱ་བཞེད་ཀྱང་། །ཡོན་ཏན་མེད་ན་མི་འགྲུབ་པར། །ང་ལ་མངོན་སུམ་བབ་པའི་ཕྱིར། ། གཞན་གྱི་ཡོན་༄༅།
ཏན་ཐོས་ཚད་ལ། །ཡི་རང་གསོལ་བཏབ་ལེའུ་རུ། །ཐོས་ཚད་སྨོས་པ་དེ་ཙུག་ལགས། །ཏིང་འཛིན་རྟོགས་པ་མཐོ་བ་དང་། །སྙིང་རྗེ་ཆེན་པོ་ཤར་མོད་ཀྱི། །གཞན་ཕན་ཡོན་ཏན་
མི་འདུག་ན། །སོ་ལ་བསྡད་པས་མི་མཆི་ལགས། །གཞན་གྱི་ཡོན་ཏན་མཐའ་དག་ལ། །ཡི་རང་གསོལ་བ་བཏབ་པ་དང་། །རང་ཉིད་ཀྱིས་ཀྱང་ཡོན་ཏན་ཚོགས། །བསྒྲུབ་ཅིང་
དེ་ཡི་ཐབས་རྣམས་ལ། །སྣ་ཚོགས་ཚུལ་གྱིས་འབད་དགོས་པ། ། ཡོན་ཏན་སྒྲུབ་པའི་ལེའུར་གཟིགས། །ལེགས་སྤྱད་བྱ་བ་ཀུན་ཚང་ཡང་། །རང་གིས་ཤིན་ཏུ་མ་ཚོར་བས།
ས་བོན་མེ་ཡིས་བསྲེགས་པ་བཞིན། །ཡོན་ཏན་བསྒྲུབས་པའི་བྱ་བྱེད་སོགས། །ལེགས་སྤྱད་གང་ཡིན་དེ་ཀུན་ཡང་། །ང་རྒྱལ་ཁུངས་མེད་མེ་སྟག་མཆེད། །ཡོན་ཏན་མེ་ཡིས་
与

མངོན་སུམ་དུ། །བསྲེགས་པ་མ་ཚོར་གཏིང་ཚིག་པར། །བསྔོས་པས་གཏིང་ཚིག་མ་ཚོར་རོ། །ས་བོན་མེས་ནི་བསྲེགས་པ་ལ། །མྱུ་གུ་སྔོན་པོ་ག་ལ་སྲིད། །ལེགས་སྤྱད་ང་
རྒྱལ་མེས་བསྲེགས་ལ། །ཡོན་ཏན་མྱུ་གུ་ག་ལ་སྲིད། །ང་རྒྱལ་ཚོར་ནས་བཤགས་པ་ཡི། །ལེའུར་བཤགས་པ་བགྱིས་ལགས་ཏེ། །བཤགས་པ་རང་ཡང་གཞོག་ངོམ་དུ། །སོང་
བ་སྲིད་དོ་ཕུགས་ནས་ཕུགས། །ཕྲ་བའི་ཕྲ་བ་གཏིང་ཤེད་ན། །ང་རྒྱལ་གྱི་མེ་སྟག་ཡོད་སྲིད་དོ། །མེ་སྟག་མ་ཚོར་མཆེད་གྱུར་ན། །སོལ་བའི་ཕུང་པོ་རི་རྒྱུད་ཙམ། །མེ་སྟག་ཕྲ་
མོས་བསྲེགས་བྱས་ནས། །མེ་འབར་གྲོང་ཁྱེར་ཐམས་ཅད་བསྲེགས། །དེ་ནས་གཅིག་ནས་གཉིས་མཆེད་པས། །ནགས་ཚལ་ཐམས་ཅད་བསྲེག་ཉེན་གདའོ། །འཇིག་རྟེན་འདི་ཡི་
བསོད་ནམས་དང༌། །འདུལ་ཞིང་གྲལ་གྱི་མཐོ་དམན་སོགས། །ང་རྒྱལ་དེ་རིགས་ཐམས་ཅད་ཀུན། །ཚོར་བར་སླ་ཞིང་སྤང་བར་ཡང་། །ཤིན་ཏུ་སླ་བར་འདུག་མོད་ཀྱི། །འཇིག་

༄ ༅། །རྟེན་བློ་ཡིས་གཤའ་མ་རུ། །ཐོངས་པ་ང་ལས་མེད་སྙམ་དང་། ལུས་སྲོག་ཐེད་ལ་གཟན་བྱས་ནས། །རྩིས་མེད་དམན་ས་བཟུང་བྱས་ཏེ། །ང་རྒྱལ་
བཅོག་པ་ང་ལས་མེད། །རྟོགས་པ་མཆེད་པ་ང་ལས་མེད། །གཞི་རྩ་ཆོད་པ་ང་ལས་མེད། །ཞེ་འདོད་མེད་པ་ང་ལས་མེད། །གཞན་དོན་སྙིང་རྗེ་འབའ་ཞིག་གིས། །སྔག་བསྔལ་
ནུས་པ་ང་ལས་མེད། །བྱ་བྱེད་གང་ནས་བལྟས་ཀྱང་ནི། །ཆོས་དང་མཐུན་པ་ང་ལས་མེད། །སྙམ་པའི་ང་རྒྱལ་ཆེན་པོ་དེ། །ཆེ་བ་མི་མངོན་ཚོར་བ་དཀའ། གལ་ཏེ་ཚོར་ཡང་
བཟློག་པར་དཀའ། །ཆོས་དང་མཐུན་མི་མཐུན་ལ་སོགས། །རྐྱེན་དང་ཕྲད་ཚེ་ང་རྒྱལ་མེ། །མེ་ཚོགས་སླར་ཞིང་ཆེར་མཆེད་པ། །བདུད་ཀྱིས་བར་ཆོད་ཁོ་ན་ལས། །འོས་མེད་
བྱ་ཐབས་འདི་ཉིད་ལས། །མ་རྙེད་མཉམ་ཉིད་ངང་ཉིད་ལ། །ཙེན་གྱིས་བཞག་པ་འདི་ཉིད་ལས། །གཞན་གྱི་བྱ་ཐབས་ངས་མ་རྙེད། །སྐྱོན་གྱི་ཁྱད་པར་གཞན་དག་རྣམས།

མཎྜལ་གཏོར་མ་གསོལ་བ་བཏབ། །དེ་མ་ཐག་ཏུ་གྲོལ་ཀྱིན་ཐལ། །འདི་ནི་དེས་ཀྱང་མ་བཟློག་པས། །དེ་ལས་བགྱི་ཐབས་མ་རྙེད་དོ། །ར་མདའ་ལོག་ཅིག་འཕགས་པའི་
ཚོགས། །ཁྱེད་ལྟར་སྨོན་ལམ་བཏབ་པ་ལས། །བགྱི་ཐབས་མ་རྙེད་བཟོད་པར་གསོལ། །འཁོར་བའི་ཆོས་ལ་ཡིད་བྱུང་ནས། །ཤཱཀྱ་སེངྒེའི་བསྟན་པ་ལ། །དད་པས་རབ་ཏུ་བྱུང
ནས་ནི། །དགེ་ཚུལ་དགེ་སློང་བསླབ་པ་དང་། །སྦྱངས་པའི་ཡོན་ཏན་བསྟེན་པ་དང་། །ཐེག་པ་ཆེ་ལ་བློ་བཞག་ནས། །འགྲོ་ལ་ཕན་པར་བྱ་བའི་ཕྱིར། །སྣ་ཚོགས་ཡོན་ཏན་རྩལ་
སྦྱངས་དང་། །བླ་མེད་རྒྱུད་དུ་སྨིན་བྱས་ནས། །དམ་ཚིག་གཙང་ཞིང་བརྩོན་ལྡན་པས། །སྒྲུབ་པ་སྙིང་པོར་འབུངས་པ་དང་། །བྱིན་རླབས་བརྒྱུད་ལྡན་མཉེས་པ་ཡིས། །བྱིན་
རླབས་སྙིང་ལ་ཞུགས་པ་ཡིས། །སེམས་ཀྱི་དཀྱིལ་འཁོར་མཐོང་བ་དང་། །དེ་ཡི་ཕྱི་ནང་ཆོས་རྣམས་ཀུན། །ནམ་མཁའ་ལྟ་བུར་མཐོང་ལ་སོགས། །མཐོ་དམན་ཁྱད་པར་སྣ་ལྷུ

3
༄༅། །ཚོགས་པས། །བདེན་འཛིན་བག་ཆགས་བསལ་བྱས་ནས། །ཆོས་ཀུན་སྒྱུ་མ་རྨི་ལམ་ལྟར། །ཁོང་དུ་ཆུད་པར་བྱ་བ་ཡི། །ཐབས་ཀྱི་ཁྱད་པར་ཡིན་
པར་ངེས། ། སྒྱུ་མ་རྨི་འདྲར་མ་རྟོགས་ན། །མཁའ་ལྟར་དག་པའི་སྟོང་ཉིད་དང་། །འགའ་ཡང་མཐོང་བ་མེད་པ་དང་། །གང་ལའང་རབ་ཏུ་མི་གནས་པར། །རྟོགས་ཀྱང་བདེན་
འཛིན་བློ་མི་ལྡོག །སྒྱུ་མ་རྨི་འདྲར་རྟོགས་པ་ན། ། སྟོང་ཉིད་མཁའ་ལྟར་དག་པར་བདེན། །འགའ་ཡང་མཐོང་བ་མེད་པར་བདེན། །རབ་ཏུ་མི་གནས་པ་རུ་བདེན། །གང་དུའང་
རྟོགས་མཁན་མེད་པར་བདེན། །དེ་ལྟར་བདེན་ཞེན་བློ་ཡིས་ལྡོག །བདེན་ཞེན་གཏིང་ནས་མ་ལོག་པར། །འཁོར་གཅོང་ས་བོན་གཏིང་མི་ཕྱིན། །དམ་པའི་ཞལ་ནས་ཀྱང་། ཆོས་
རྣམས་བདེན་མེད་དུ་མ་ཤེས་ན། མཐོན་པོའི་ལྟ་བ་ཡོད་ཀྱང་། སྤྱོད་ལམ་ཐ་མལ་ལས་མི་འཕགས་པར་འདུག་ཅེས་གསུངས་སོ། །དེའི་ཕྱིར་ཆོས་རྣམས་བདེན་མེད་དུ། །བྱིན་
.4

རླབས་ཞུགས་པའི་སྐྱེས་བུ་ལ། །མངོན་སུམ་ཚད་མར་ངོ་སྤྲོད་པའི། །སྒྱུ་མ་རྨི་ལམ་ཁྱོད་ལ་ནི། །གུས་པར་ཕྱག་འཚལ་སྐྱབས་སུ་མཆི། །སྒྱུ་མ་རྨི་ལམ་ལྟ་བུ་ཡི། །བཤེས་
༈ གཉེན་དམ་པ་ཁྱོད་དང་ནི། །གཏན་ཏུ་འགྲོགས་ཀྱང་ཞལ་མ་འཛོམ། །ཡང་ཡང་འཕྲད་ཀྱང་ངོ་མ་ཤེས། །ཕ་བྱིན་རླབས་ཅན་གྱི་བཀའ་དྲིན་གྱིས། །དེ་རིང་མཇལ་ལོ་གློ་བ་དགའ། །
འཁོར་གཅོང་དྲུང་ནས་ད་གདོད་ཕྱིན། །བཀའ་དྲིན་ཆེའོ་བཤེས་གཉེན་མགོན། །དེ་ལྟར་བུ་ཡི་བཤེས་གཉེན་དང་། །ཞལ་གཡར་དངོས་སུ་མཇལ་བ་འདི། །འས་སེ་འོས་སེ་
མཇལ་བ་མིན། །འོ་ན་གང་གིས་མཇལ་ཞེ་ན། །བརྒྱུད་ལྡན་བླ་མ་མཉེས་པ་ཡི། །བྱིན་རླབས་ཞུགས་ན་ངེས་པར་མཇལ། །བརྒྱུད་ལྡན་གང་གིས་མཉེས་ཞེ་ན། །འབུལ་བ་ཆེ་
བས་མཉེས་པ་མིན། །ཕོ་སྒོ་དྲག་པས་མཉེས་པ་མིན། །འཇིག་རྟེན་ཐམས་ཅད་བློས་བཏང་ནས། །ཆོས་བརྒྱད་སྙོམས་ན་མཉེས་པ་ཡིན། །ཆོས་ཕྱིར་ལུས་སྲོག་ཐེད་ལ་གཟན།

༄༅། །བྱ་བ་བཏང་ན་མཉེས་པ་ཡིན། །བླ་མའི་མཛད་སྤྱོད་ཅི་མཐོང་ཡང་། །སྐྱོན་ལ་མི་རྟོག་ཡོན་ཏན་དུ། །མཐོང་ཞིང་གུས་ན་མཉེས་པ་ཡིན། །མདོར་ན་
བཅོས་མ་མ་ཡིན་པའི། །གཏིང་ནས་ཆོས་པ་གཤའ་མ་ཞིག །བྱུང་ན་དེ་ལ་ངེས་པར་མཉེས། །སྟོང་གསུམ་ནོར་བུ་རིན་ཆེན་གྱིས། །བཀང་ནས་ཕུལ་བའི་ཞབས་ཏོག་པས།
ཆོས་བྱེད་དེ་ལ་མཉེས་པ་ཡིན། །དེ་ལ་བྱིན་རླབས་གདོན་མི་ཟ། །བྱིན་རླབས་གཤའ་མར་ཞུགས་པ་དེས། །སྒྱུ་མ་རྨི་ལམ་ལྟ་བུ་ཡི། །དགེ་བའི་བཤེས་དང་མཇལ་བར་འགྱུར། །
དོན་ཉེ་བར་བསྡུ་བའི་ལེའུ་སྟེ་བཅུ་གསུམ་པའོ།། །།ཁོ་བོས་ད་རེས་བྲིས་པའི་ཡི་གེ་འདི་ལ་ནི། །གོ་རིམ་ཡོད་མེད་མང་ཉུང་ཚིག་དང་གོང་འོག་གི། །འགལ་འབྲེལ་དང་ནི་ཟློས་
སྐྱོན་མ་བརྩིས་ཡང་དང་ཡང་། །ལྡབ་བུ་མང་པོ་སྐྱར་ཞིང་དོན་ལ་ནི། །བློ་རྩེ་གཏད་པས་ཚེག་བར་སྙོམས་དང་མ་སྙོམས་དང་། །ཚིགས་བཅད་ལོངས་དང་མ་ལོངས་སྒྲ་སྐྱོན་ཁྱད་༔

པར་དང་། །གང་ལའང་མ་བསམས་ཁ་བློར་གང་ཉེ་བྲིས་པ་ལགས། །རྨུ་རྒོད་མུ་ཅོར་གང་ལྟར་ཐོད་ཐོད་བྲིས་པ་ཡིན། །ཡི་གེ་འདི་ལ་ནམ་ཡང་གཟིགས་པ་མ་མཆིས་ལགས།
འོན་ཀྱང་སྲིད་མཐའ་མ་བཀག་ཅོལ་ཆུང་དལ་བའི་མི། །རེ་རེ་ཙམ་གྱིས་འགའ་རེ་ཙམ་དུ་བལྟས་གྱུར་ཀྱང་། །ཚིག་སྡེབ་མེད་པས་མགོ་མཐོང་ཙམ་གྱིས་སྐྱག་ལོག་ནས། །ལྟ་ལ་
མི་འགྱུར་ནམ་ཡང་ས་ལ་བསྐྱུར་བར་མཆི། །སྙིང་ནས་སྲད་ཅན་ཅོལ་ཆུང་དག་ལ་དགའ་བའི་སྐྱེས་བུ་དག །རེ་རེ་སྲིད་ན་ཁྱོད་གང་མ་མགུ་དེ་བཟོད་མཛོད། །རྟོག་གེའི་གྲུབ་
མཐར་ཕྱོགས་འཛིན་མ་ལུས་ཕྱོགས་དཀྲུགས་ནས། །མཉམ་ཉིད་ཟུང་འཇུག་ཆེན་པོར་བརྡལ་བ་བཟོད་པར་གསོལ། །ཤིན་ཏུ་མེད་ཅིང་མི་དམིགས་མཁའ་ལྟར་རྣམ་དག་ཀྱང་། །མི་
བདེན་སྒྱུ་མ་རྨི་འདྲར་བཅད་པ་བཟོད་པར་གསོལ། །ཕུགས་སུ་ཆོས་སྐུ་ཡང་དག་མཐའ་ལ་ཞུགས་བཞེད་རྣམས། །ཆོས་སྐུ་ཡུལ་ཕྱུང་བཞུགས་གནས་བཤིག་པ་བཟོད་པར་༔

2 ། གསོལ།།རྟོགས་ཐོབ་དུས་མཚུངས་ཡེ་ཤེས་མངོན་དུ་གྱུར་པ་རྣམས། །ལེགས་ཏེ་ཡོན་ཏན་མི་འདུག་བགྱིས་པ་བཟོད་པར་གསོལ། །སྙིང་རྗེ་སྤྱི་ཡོམ་༄༅།
ཙམ་གྱིས་ཆོག་པར་འཛིན་རྣམས་ལ། །ཤ་ལ་བབ་པའི་སྙིང་རྗེ་དགོས་བགྱིས་བཟོད་པར་གསོལ། །སེམས་ཙམ་དང་ནི་དབུ་མ་སྒྱུ་མ་རིགས་གྲུབ་དང་། །ཀུན་རྫོབ་སྒྱུ་མ་དོན་དམ་
མཁའ་ལྟར་རྣམ་དག་ཅིང་། །རབ་ཏུ་མི་གནས་སྨྲ་དང་སྣང་བ་སེལ་མི་སེལ། ། ཡེ་ཤེས་ཡོད་མེད་སྨྲ་དང་བསྟན་གསུམ་རིགས་ཚོགས་ཀྱི། །དགོངས་པ་སོ་སོར་སྨྲ་དང་རང་རྒྱུད་
ཐལ་འགྱུར་སོགས། །རྟོག་གེའི་གྲུབ་མཐའ་མཐོ་དམན་ཁྱད་པར་མ་ལུས་ཀུན། །རྨི་ལམ་སྒྱུ་མའི་ཁོང་པར་བྲུབ་པ་བཟོད་པར་གསོལ། །ཁོ་བོས་བྲིས་པའི་ཡི་གེ་འདི་དང་གཞན་
དག་ཀྱང༌། །ཁོ་བོས་གང་བྲིས་ཐམས་ཅད་མ་ལུས་ཀུན་ཏུ་ནི། །གནས་ལུགས་བྲིས་ཚད་ཟུར་ཟར་ཐལ་བ་བཟོད་པར་གསོལ། །ཁོ་བོས་ད་རེས་བྲིས་པའི་ཡི་གེ་འདི། །མང་ལ་

ཉོག་པས་བལྟ་མི་མི་ཡོང་སྟེ། །རེ་རེ་བྱུང་ནས་དེ་ཡིས་མཐོང་སྲིད་ན །བྱིན་རླབས་ཞུགས་ཏེ་དེ་ལ་ཕན་པར་ཤོག །འདི་གང་མཐོང་དེས་དམ་བཅའ་ཆེན་པོ་ནས། །སྨོན་ལམ་
བཏབ་པའི་ལེའུའི་བར་རྣམས་ཀུན། །ཐམས་ཅད་མ་ལུས་ཉམས་སུ་མྱོང་གྱུར་ཏེ། །ཐམས་ཅད་མངོན་རྒྱུར་ཡོན་ཏན་མཐར་ཕྱིན་ཤོག །དུས་འདི་ནས་བཟུང་ནམ་མཁའ་གནས་ཀྱི་
བར། །ལྷ་དང་ལྷ་མིན་མི་རྣམས་དགྲར་ལངས་ཀྱང་། །ཞེ་འདོད་གཏན་མེད་སྙིང་རྗེ་ཆེན་པོ་ཡིས། །འཁྲུག་པ་བྱེད་ཀྱང་སུན་མེད་རྟག་སྤྲོ་ཤོག །སྙིང་རྗེས་འཁོར་བའི་སྡུག་
བསྔལ་དང་དུ་བླངས། །ཤིན་ཏུ་མི་རིགས་སྐྱེས་བུ་ཐ་དད་ཀྱིས། །ཅིར་བྱར་མ་བཏུབ་འགག་ལ་ཐུག་གྱུར་ཀྱང་། །ཡང་དག་མཐའ་གནས་བློ་སྣ་མི་འགྱུར་ཤོག །ཆོས་དང་མཐུན་
པའི་བྱ་བྱེད་ཐམས་ཅད་ལ། །ངས་བྱས་རློམ་སེམས་ང་རྒྱལ་མི་སྐྱེ་ཞིང་། །དམ་པ་ཐམས་ཅད་གོང་དུ་ཁུར་བྱེད་ཅིང་། །སྙིང་རྗེས་གཞན་ཕན་ཡོན་ཏན་མཐར་ཕྱིན་ཤོག །བྱང་ཆུབ་༔

h ། སེམས་དཔའ་ཟླ་བ་རྒྱལ་མཚན་གྱི། །རྣམ་ཐར་ལ་སོགས་ཤ་ལ་བབ་པ་ཡི། །སྙིང་རྗེ་བློ་ཡི་གཏིང་ནས་རྒྱུན་མི་འཆད། །བདག་སྤྱོད་གཞན་ཡང་དེ་ལ་༄༅།
འཁོད་པར་ཤོག །ཆོས་སྐུ་མངོན་དུ་གྱུར་པའི་ངང་ཉིད་ནས། །འབད་པ་མེད་པ་གཞན་དོན་བྱེད་པ་ཡི། །སྐྱིད་ཤས་ཕུགས་ཀྱི་ཞེ་འདོད་དེ་ཙམ་པའི། །བློ་སྣ་མི་འགྱུར་འཁོར་བ་
མཐར་ཕྱིན་ཤོག །ཕུགས་ཀྱི་སྐྱིད་བཞེད་སྐྱིད་མཁན་རྩ་བྲལ་དུ། །མ་རྟོགས་སྐྱོན་གྱིས་བདག་འཛིན་འགོང་པོ་དེ། །ཕུགས་སུ་ཞུགས་པས་འཁོར་གཅོང་ཕྱིན་མི་སྲིད།
མཁན་མེད་རྟོགས་སྐྱིད་འདོད་བློ་བྲལ་ཤོག །སྐྱིད་མཁན་མེད་རྟོགས་སྐྱིད་འདོད་བློ་བྲལ་ཉིད། །རྨི་ལམ་སྒྱུ་མའི་རྩེད་མོར་ཤར་བ་ཡིས། །སྲིད་མེད་ཞི་མེད་འགྲོ་དོན་བྱར་མེད་
པར། །ཤེས་པས་མཉམ་པ་ཉིད་ལས་མི་གཡོ་ཤོག །ཀླུ་སྒྲུབ་སྙིང་པོ་ཞི་བ་ལྷ་ལ་སོགས། །རྒྱལ་སྲས་དུ་མས་སྨོན་ལམ་གང་བཏབ་པ། །ཞེ་འདོད་གཏན་བྲལ་སྙིང་རྗེས་གཞན་༔

དོན་དུ། །དེ་དག་མ་ལུས་བདག་གིས་འགྲུབ་པར་ཤོག །དགེ་བའི་རྩ་བས་བྱང་ཆུབ་ཐོབ་གྱུར་ཅིག །སངས་རྒྱས་བྱང་ཆུབ་སེམས་དཔའ་དང་། །སློབ་དཔོན་བདག་ལ་དགོངས་
སུ་གསོལ། །བདག་གི་དགེ་བའི་རྩ་བ་འདིས། །བླ་མེད་བྱང་ཆུབ་ཐོབ་གྱུར་ཅིག །བླ་མེད་བྱང་ཆུབ་ཐོབ་ཀྱི་བར། །ཅི་བསམ་ཐམས་ཅད་འགྲུབ་པར་ཤོག །དགེ་བ་འདི་ཡིས་སྐྱེ་
བོ་ཀུན། །བསོད་ནམས་ཡེ་ཤེས་ཚོགས་བསགས་ཏེ། །བསོད་ནམས་ཡེ་ཤེས་ལས་བྱུང་བའི། །དམ་པ་གཉིས་ནི་ཐོབ་པར་ཤོག །ཇི་ལྟར་ཇི་ལྟར་གདུལ་བྱ་ཡི། །དོན་རྣམས་
རྫོགས་པར་འབྱུང་འགྱུར་བ། །དེ་ལྟར་དེ་ལྟར་སྣང་བ་ཡང་། །བདག་ལ་བརྟེན་ནས་འབྱུང་འགྱུར་ཤོག །འབྱུང་པོ་གང་དག་འདི་ནི་ལྷགས་གྱུར་ཏེ། །སའམ་འོན་ཏེ་བར་སྣང་
འཁོད་ཀྱང་རུང་། །སྐྱེ་དགུ་ཀུན་ལ་རྟག་ཏུ་བྱམས་བྱེད་ཅིང་། །ཉིན་དང་མཚན་དུ་ཆོས་ལ་སྤྱོད་པར་ཤོག །རྒྱལ་བ་དགྲ་རྒྱལ་གང་གིས་འདིར་བདེན་པ། །བདེན་པ་དེས་ནི་འདིར་༔

n
༄༅། །ནི་བདེ་ལེགས་ཤོག །ཤིན་ཏུ་བདེན་པར་གསུངས་ཤིང་བརྫུན་མེད་པས། །དེ་ཀུན་འཇིགས་པ་ཆེ་ལས་ཐར་གྱུར་ཅིག །བསོད་ནམས་རི་བོ་བཞིན་དུ་
བརྟན་པ་དང་། །སྙན་པས་ནམ་མཁའ་བཞིན་དུ་ཁྱབ་པ་དང༌། །རྒྱུད་ནི་ཉི་ཟླ་ལྟ་བུ་དག་གྱུར་པའི། །གསུམ་པོ་དེ་དག་དེང་འདིར་འགྲུབ་འགྱུར་ཤོག །བགེགས་རིགས་སྟོང་ཕྲག་
བརྒྱད་ཅུ་ཞི་བ་དང་། །མི་མཐུན་གནོད་པའི་ཕྱོགས་རྣམས་སྤང་བ་དང་། །མཐུན་པ་འགྲུབ་ཅིང་འདོད་དགུ་ཕུན་ཚོགས་པའི། །བཞི་པོ་དེ་དག་དེང་འདིར་འགྲུབ་འགྱུར་ཤོག །ལོ་
བརྒྱ་ཐུབ་ཅིང་སྟོན་བརྒྱ་མཐོང་བ་དང༌། །ཚེ་རིང་བ་དང་ལོངས་སྤྱོད་འཕེལ་བ་དང༌། །ཐེག་པ་མཆོག་ལ་ངེས་པར་འབྱུང་འགྱུར་བའི། །ལྔ་པོ་དེ་དག་དེང་འདིར་འགྲུབ་འགྱུར་
ཤོག །སྦྱིན་པ་གཏོང་ཞིང་ཚུལ་ཁྲིམས་བསྲུང་བ་དང༌། །བཟོད་པ་བསྒོམ་ཞིང་བརྩོན་འགྲུས་རྩོམ་པ་དང་། །མཉམ་པར་འཇོག་ཅིང་གནས་ལུགས་རྟོགས་གྱུར་པའི། །དྲུག་པོ་དེ་
ཤཱ

དག་དེང་འདིར་འགྲུབ་འགྱུར་ཤོག །ཟླ་བ་སྒྲ་གཅན་ཟིན་ལས་ཐར་བ་ལྟར། །བཀྲ་ཤིས་ཕུན་སུམ་ཚོགས་པར་བྱ་བའི་ཕྱིར།།ནད་དང་གདོན་དང་གནོད་པ་ཐམས་ཅད་དང་།།མི་
དགེ་སྣ་ཚོགས་རྣམས་ལས་རྒྱལ་གྱུར་ཅིག །བྱང་ཆུབ་སྤྱོད་པ་དག་ནི་བདག་སྤྱོད་ཅིང་། །འགྲོ་བ་ཀུན་ཏུ་སྐྱེ་བ་དྲན་འགྱུར་ཞིང༌། །ཚེ་རབས་ཀུན་ཏུ་འཆི་འཕོ་སྐྱེ་བ་ན། །རྟག་ཏུ་
བདག་ནི་རབ་ཏུ་འབྱུང་བར་ཤོག །སྐྱེ་ཞིང་སྐྱེ་བར་རིགས་མཆོག་ཏུ། ། སྐྱེ་ཞིང་ཁེངས་མེད་དམ་ཚིག་ལྡན། །དགྱེས་པ་རྡོ་རྗེ་སྟོན་པ་དང༌། །བརྩེ་ལྡན་བླ་མ་གུས་འགྱུར་ཤོག
སྐྱེ་ཞིང་སྐྱེ་བར་གྱུར་པ་ན། །ལག་པ་རྡོ་རྗེ་དྲིལ་བུ་བརྡུང་། །ཟབ་མོའི་ཆོས་ནི་སྟོན་པ་དང་། །བཙུན་མོའི་ཤུ་ཀྲ་ལེན་གྱུར་ཤོག །ཀུན་ཏུ་སངས་རྒྱས་ཐམས་ཅད་ཀྱི། །རྡོ་རྗེ་འཆང་
ཆེན་གོ་འཕང་ལྡན། །དགེ་བ་འདི་ཡིས་ཐོབ་གྱུར་ཅིག །འགྲོ་བ་ལྔས་ཀྱང་ཐོབ་པར་ཤོག །བྱང་ཆུབ་རྡོ་རྗེ་བསྔགས་པ་ཡིས། །རྫོགས་པའི་བྱང་ཆུབ་ཕྱིར་སྤྱད་དང་། །རྫོགས་༔

2
༄༅། །སངས་རྒྱས་ཀྱི་སྤྱོད་པ་གང་། །བདག་ཀྱང་དེ་ཉིད་སྤྱོད་པར་ཤོག །ཉོན་མོངས་པ་ལམ་དུ་བསླང་བར་གྱུར་ཅིག །སྣང་བ་དབང་དུ་འ
ཅིག །སངས་རྒྱས་རང་ལས་རྙེད་པར་གྱུར་ཅིག །ཚེ་འདི་ཉིད་ལ་ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་ནས། གཟུགས་སྐུ་རྣམ་པ་གཉིས་ཀྱིས་སེམས་ཅན་གྱི་དོན་ཡོངས་སུ་
རྫོགས་པར་བྱེད་པར་གྱུར་ཅིག །སངས་རྒྱས་རྐང་གཉིས་གཙོ་སྟེ་བདེན་པའི་མཆོག །ཆོས་ཉིད་ཆགས་དང་བྲལ་ཏེ་བདེན་པའི་མཆོག །དགེ་འདུན་འདུས་པའི་གཙོ་སྟེ་བདེན་པའི་
མཆོག །བདེན་པའི་མཆོག་ནི་དཀོན་མཆོག་གསུམ་ཉིད་དེ། །དཀོན་མཆོག་གསུམ་གྱི་བདེན་པའི་བྱིན་རླབས་ཀྱིས། །བདག་གི་སྨོན་ལམ་ཅི་བཏབ་འགྲུབ་པར་ཤོག །སངས་
རྒྱས་སྐུ་གསུམ་གྲུབ་པའི་བྱིན་རླབས་དང་། །ཆོས་ཉིད་མི་འགྱུར་བདེན་པའི་བྱིན་རླབས་དང་། །དགེ་འདུན་མང་པོ་ཚོགས་པའི་བྱིན་རླབས་དང་། །བདག་གི་དང་བའི་སེམས་ཀྱི་༣
与

ནུས་མཐུ་ཡིས། །བདག་གི་སྨོན་ལམ་ཅི་བཏབ་འགྲུབ་པར་ཤོག །ཅེས་ལན་གསུམ་གྱི་བར་བརྗོད་པར་བྱའོ། །སྨོན་ལམ་གྱི་ལེའུ་སྟེ་བཅུ་བཞི་པའོ།། །།དགོངས་པ་ཐམས་
ཅད་ཀྱི་སྤྱི་མཛོད་ཆེན་མོའི་ཕུགས་ཀྱི་ཉིང་ཕུགས་རྒྱལ་པོའི་རྒྱལ་པོ་ཆེན་པོ་ཞེས་བྱ་བ། གཡོ་རུའི་འཁྲུག་པ་ཆེན་པོའི་ལོ་ལ། བཟང་ཡུལ་མོན་པ་གདོང་དུ་དབུ་བཙུགས། ཡ་སྣར་
གཞུང་བསྐྱངས། གྲྭ་ཐང་དུ་ཚར་བར་བྱས་པ་རྫོགས་སོ། །ཤུབྷཾ།༎ ༎

༄༅། །ཐེག་པ་ཆེ་ཆུང་གི་གྲུབ་མཐའི་སྐོར་ལས། རྣལ་འབྱོར་ལམ་གྱི་རིམ་པ་
ས་བཅད་དང་བཅས་པ་བཞུགས་སོ།།

༄༅། །སྡུག་བསྔལ་ཀུན་ལས་སྐྱོབ་མཛད་པའི། །རྗེ་བཙུན་རྣམས་ལ་ཕྱག་འཚལ་ལོ། །བློ་དམན་རྣམས་ལ་ཕན་བྱའི་ཕྱིར།
རྣལ་འབྱོར་ལམ་རིམ་བསྡུས་ཏེ་བཤད། །དང་པོ་འཁོར་བའི་ཉེས་དམིགས་ལྟོས། །སྡུག་བསྔལ་ཆུ་བོ་རྦ་རླབས་འཁྲུགས། །དགྲ་བཅོམ་དག་ལ་
ལྟོས་ཙ་ན། །གཟུགས་མེད་ཁམས་ནའང་བདེ་བ་མེད། །འདོད་ཁམས་གཟུགས་ཁམས་སྨོས་ཅི་དགོས། །བདེ་བ་གཡན་པ་དང་ཕྲད་འདྲ། །དེ་

༄༅། །ཕྱིར་སྡུག་བསྔལ་སྤོང་འདོད་པས། །འཁོར་བའི་བདེ་བ་རྒྱབ་ཕྱོགས་བྱོས། །གཟུགས་མེད་འདུ་བྱེད་སྡུག་བསྔལ་
ཆེ། །གཟུགས་ཀྱི་ཁམས་ན་དགའ་བདེ་དང་། རྟོག་དཔྱོད་སྡུག་བསྔལ་བསམ་མི་ཁྱབ། །འདོད་ཁམས་ཆགས་སོགས་སྡུག་བསྔལ་ཆེ། །ལྷ་
རྣམས་འཆི་བའི་དུས་བྱེད་ཚེ། །མགོ་ཡི་མེ་ཏོག་རྙིང་པ་དང་། །ལུས་ཀྱི་འོད་སོགས་ཡལ་བ་དང་། །སྟན་ལ་འདུག་སྙིང་མི་འདོད་དང་།

གྲོགས་པོ་རྣམས་ཀྱིས་སྤོང་བར་འགྱུར། །དེ་ཚེ་འཆི་བར་ཤེས་གྱུར་པས། །ཤིན་ཏུ་བྲེད་པས་ངུ་འབོད་བྱེད། །གར་སྐྱེ་ལྷ་ཡི་མིག་གིས་བལྟས། །ཚེ་འདིའི་ལོངས་སྤྱོད་ལ
གཡེངས་པས། །ངན་སོང་གནས་སུ་སྐྱེ་བར་མཐོང་། ཆབ་ཉ་སྐམ་ལ་ཕྱུང་བ་བཞིན། །འགྲེ་ལོག་སྡུག་བསྔལ་བཟོད་ཐབས་མེད། །ལྷ་མིན་ང་རྒྱལ་འཐབ་རྩོད་སྡུག །གླིང་
བཞིའི་མི་རྣམས་སྡུག་བསྔལ་ནི། །གསུམ་དང་བརྒྱད་ཀྱིས་རྟག་ཏུ་མནར། །ལོངས་སྤྱོད་འཕྲོག་གི་དོགས་པ་དང་། །ལོངས་སྤྱོད་ཉུང་གིས་དོགས་པ་དང་། གཞན་གྱི་དོད་པོ་མ་
སོང་དང༌། །ངན་ཤོས་གོང་དུ་ཤོར་གྱིས་དོགས། །དྭ་ཕྲུག་ཡུག་སའི་སྡུག་བསྔལ་དང་། །བརྙས་དང་གྲགས་ངན་བྱུང་གིས་དོགས། །བུ་ལོན་མི་ཤ་མ་ཁོར་དང་། །མ་ཁུག་སོ་
ནམ་ལས་ཀྱིས་སྡུག །འབྲོག་པ་རྟ་ཕྱུགས་མ་སོས་སྡུག །ཁ་ཅིག་ཇོ་བོའི་དབང་དུ་སོང་། མི་ལ་ཕྱུགས་བཞིན་ཉོ་ཚོང་བྱེད། །བཙོང་དང་འཚོག་རྡུང་སྣ་ཚོགས་བྱེད། །རྨང་པོ་བུ་

a| ༄༅། །ཡི་སྡུག་བསྔལ་དང་། །ནད་པ་སྨན་མེད་བགེགས་ཀྱིས་སྡུག །ཁ་ཅིག་འདྲེ་གདོན་གནོད་པས་སྡུག །མཐུ་བྱེད་དགྲ་དང་མི་འབྲལ་སྡུག །ནུས་ཆུང་
བསྲུང་བ་མཁན་པོ་རྣམས། །འདོད་པས་འདྲེ་གདོན་མ་ཐུབ་སྡུག །མཛེ་སོགས་ནད་ཀྱིས་སྡུག་པ་དང་། ཁ་མང་རང་གི་ཁ་ཡིས་ཕུང་། །ཚིག་ཟུར་རགས་ལ་མཐུན་པ་མེད། །
༈ སྤྲོ་ཐུང་གཟེ་རེ་ཅན་རྣམས་ཀྱིས། །དགྲ་རུ་སེམས་ཅན་ཐམས་ཅད་མཐོང་། །ཁལ་ཁུར་ལྟོ་ངན་ལས་ཆེ་སྡུག །ལྟོགས་པོ་བས་ཀྱང་ཕྱུག་པོ་སྡུག །ནོར་གྱི་མེལ་ཚེ་སེར་སྣས་
སྡུག །ཉམ་ཐག་སྤྲང་པོ་རྣམས་ལ་ནི། །ལྟོ་མེད་སྟེང་དུ་གཞན་གྱིས་བརྙས། །མགུལ་ན་ཁྱི་དང་བུ་ཚས་གཙོས། །རང་གི་ལས་ཀྱི་རྣམ་སྨིན་གྱིས། །མཁས་བཙུན་ཆོས་པའི་སར་
ཕྱིན་ཡང་། །སྐྱུག་བྲོ་ཕ་ཚད་སོང་ཞིག་ཟེར། །ལན་གཉིས་བསླངས་ན་འཕུལ་རྒྱག་གསོལ། །ཞ་འཐེང་འོན་ལོང་ལྐུགས་པ་དང་། །གཟུགས་ངན་དྲན་པ་ཉམས་པ་དང་། ། ༔
ཀ

གཡས་ཆུང་གཞན་གྱིས་ཅོ་ཞིང་འབྲིད། །རྫུན་དང་ཕྲ་མ་འུད་ལས་མེད། །བློ་གཏད་སུ་ལའང་འཇོག་མི་ཕོད། །གཟའ་ཐབ་ཆུང་མས་བོར་བ་དང་། །ཆར་ཆེས་ཐན་པའི་སེམས་
ཁྲལ་དང་། །ཚོང་པ་ཇག་པའི་སེམས་ཁྲལ་དང་། །ཉེ་རིགས་ཤི་བའི་སྡུག་བསྔལ་སོགས། །གནས་པའི་སྡུག་བསྔལ་དེ་འདྲ་ན། །སྐྱེ་བའི་སྡུག་བསྔལ་ཅིས་མི་ཆེ། །མངལ་
གནས་མངལ་ནས་འབྱུང་ལ་སོགས། །དཀོན་མཆོག་བརྩེགས་པའི་ནང་དུ་ལྟོས། །རྒས་པའི་སྡུག་བསྔལ་འདི་ལྟ་སྟེ། སྐད་ཅིག་ཙམ་ཡང་ཚེ་མི་སྡོད། །སྔ་དྲོ་བས་ཀྱང་ཕྱི་དྲོ་
རྒས། །ན་ནིང་བས་ཀྱང་ད་ལོ་རྒས། །ངེས་པར་ཚེ་མཐར་ཐུག་ཙ་ན། །སྔོན་གྱི་ལང་ཚོའི་རྗེས་ཀྱང་མེད། །གཉེར་མ་སྐྲ་དཀར་རྟགས་རྣམས་འབྱུང་། །ཤ་ཤོར་མདངས་ཉམས་
ཀེང་རུས་ཏེ། །བྱིས་པ་རྣམས་ཀྱིས་སྡིག་མོར་ཆེ། །གཞོན་ནུ་རྣམས་ཀྱིས་སྐྱག་བྲོར་ལྟ། །བུ་དང་ཚ་བོ་རྣམས་ཀྱིས་བརྙས། །རང་གིས་བསགས་ཀྱང་མནའ་མ་ཡིས། །དབང་

།བྱས་རང་ལ་སྤྱད་དབང་མེད། །སྐོམ་ལྟོགས་འོ་དོད་བོས་ཀྱང་ནི། །སླར་ལ་སྡུག་རྒན་ཕུང་རྒན་འདི། །ཤི་ན་རུང་སྟེ་འཆི་དུས་མེད། །ཁ་རོག་སྡོད་
དང་རྣ་བ་ཚ། །ཟེར་ཞིང་རྡོག་པས་འཕུལ་སུག་བྱེད། །དྲིན་ཅན་ཕ་མ་བཞག་ནས་ནི། །ཅིར་མི་འོང་གི་ཆུང་མ་ཡི། །གདོང་བལྟས་མོ་ཡི་དབང་དུ་སོང་། །རྒན་རྒོན་ཡི་མུག་ལྕེབ་
༜ ལ་ཆ། །ལྕེབ་ན་བུ་དང་མནའ་མ་འདོད། ། ཡི་རེ་མུག་ནས་བཟོད་གླགས་མེད། །ལུས་སྟོབས་ཤོར་བས་གོས་ཕུད་དེ། །ངོ་ཚའི་གནས་རྣམས་སྦས་མ་ཤེས། །ཟག་པ་སྒོ་རུ་སྐྱེལ་
མ་ནུས། །ཁ་ཆུ་སྣ་ཆུ་མིག་ཆུ་ལུགས། །ཤ་མེད་རུས་པ་སྟན་ལ་ཟུག །ཇི་ཙུག་བསྡད་ཀྱང་ན་ཚས་གཟེར། །ལང་སམ་གོག་འགྲོས་བྱས་ཀྱང་འགྱེལ། །ཡང་ཡང་དྲི་བ་འདི་བྱས་
ཀྱང༌། །གཞོན་ནུ་རྣམས་ཀྱིས་བཞད་གད་བྱེད། །ཉལ་ཡང་མཚན་རིང་གཉིད་མེད་པར། །སྡུག་པས་ནམ་མཁའ་སངས་དུས་མེད། །ཉིན་པར་ཉི་མ་རྒས་དུས་མེད། །ན་བའི་

སྡུག་བསྔལ་འདི་ལྟ་སྟེ། རླུང་མཁྲིས་བད་ཀན་འདུས་པའི་ནད། །མེད་པར་ལུས་འདི་འགྲུབ་མི་སྲིད། །མ་སྙོམས་སྡུག་བསྔལ་ནད་དུ་འགྱུར། །གྲོང་འདྲེ་གནོད་སྦྱིན་ཞུགས་པ་
ཡིས། །སྨྱོ་སོགས་ན་ཚ་བཟོད་གླགས་མེད། །སྐོམ་ཡང་ཆུ་སོགས་བཏུང་དབང་མེད། །ལྟོགས་ཀྱང་ཟས་ཚོད་སྨན་པས་འཛིན། །ཟུག་གཟེར་ལངས་ཀྱང་དབང་མེད་པས།
འཁུན་རྒྱངས་སྐད་ངན་བཏང་ཡང་ནི། །དེ་ལ་སུས་ཀྱང་སྟོངས་མི་ཐེབས། །རྒྱུ་གཟེར་རིམས་སོགས་བསམ་མི་ཁྱབ། །འཆི་བའི་སྡུག་བསྔལ་འདི་ལྟ་སྟེ། །ལས་དང་བསོད་
ནམས་ཚེ་ཟད་པས། །ཐམས་ཅད་བཞག་ནས་འགྲོ་ལ་ཐུག །ལོངས་སྤྱོད་མཛའ་བཤེས་སྤོང་ལ་ཐུག །ལུས་ཀྱི་སྟོབས་ཉམས་གོས་མི་ཐེག །དྲོད་ཉམས་འཁྱགས་པས་གོས་ལ་
།ཁ་སྣ་སྐམ་ནས་ཆུ་རྣམས་བྲུབས། །གཉེན་བཤེས་མང་པོས་མཐའ་སྐོར་ཡང་། །འཆི་བའི་བཤོལ་འདེབས་ནུས་པ་མེད། །སྨན་པ་མང་པོས་མཐའ་སྐོར་ཡང་། །ཚེ་ཟད་

།འཆི་བ་སོས་པ་མེད། །མ་སྲིང་བརྩེ་བས་མཐའ་སྐོར་ཡང་། །ནད་གཅོད་བདག་རང་གཅིག་པུས་མྱོང་། །ཉེ་རིས་གདོང་དུ་བལྟས་ནས་ནི། །ངུ་ཞིང་
ཁྱོད་འཆིའི་གླགས་མེད་ཟེར། །དེས་ཀྱང་སླར་ལ་སྡུག་བསྔལ་བསྐྱེད། །བུ་དང་ཆུང་མས་འདྲེ་ལོག་བྱེད། །དྭ་ཕྲུག་ཡུག་ས་ཅི་བྱ་ཟེར། །དེས་ཀྱང་སླར་ལ་སྡུག་བསྔལ་བསྐྱེད། །
ད་ནི་ངེས་པར་འགྲོ་དགོས་ན། །བཤེས་སུ་ཆོས་ལས་མེད་པ་ལ། །གསོན་ཚེ་སྡིག་པ་འབའ་ཞིག་བྱས། །འགྱོད་ཟིན་ཙ་ན་ཐལ་ཡང་ཟིན། །སྣང་བ་སྒྱུ་མར་སྣང་ངེས་ན། །བདག་
གིས་གསོན་ཚེ་བདེན་པར་བཟུང་། །མི་རྟག་ཆོས་ལ་རྟག་པར་བཟུང་། །གཞོན་ཚེ་བྱ་བྲེལ་རྣམས་ལ་ཡེངས། །རྒས་ཁར་དགེ་བ་སྒྲུབ་སྙམ་ཡང༌། །རྒས་པ་མ་ཚོར་འཆི་ལ་
ཐུག །འཆི་བདག་གཤིན་རྗེ་མཆེ་བ་བདར། །ལས་ཀྱི་སྲིན་པོས་ཞགས་པ་གདབ། །འཇིགས་པའི་མུན་ནག་སྨག་ཏུ་འཁྲིགས། །ལས་ཀྱི་རླུང་དམར་གཡོ་ཞིང་འཁྲུགས། 0

དབུགས་ནང་དུ་ལྡོག་མ་ཤེས། །ནང་དབུགས་ཕྱི་རུ་གདོན་མ་ཤེས། །ཚེ་འདིར་སྣང་བ་ཧྲིམ་གྱིས་འགྲིབ། །འཆི་བདག་ལས་ཀྱི་སྲིན་སོགས་མཐོང་། །བྲོས་ཀྱང་མུན་ནག་གཡང་
ལ་ལྷུང་། །བསྡད་ཀྱང་ལས་ཀྱི་རླུང་གིས་བསྐྱོད། །མཐོང་ཚད་མགོ་བརྙན་འཇིགས་པ་མཐོང་། །ཐོས་ཚད་རྒྱོབ་སོད་མིང་ནས་འབོད། །བྲོས་ཚད་དགྲ་ཡི་ལག་ཏུ་སོང༌། །བྲེད་
པས་ཕྱོགས་བཞིར་མིག་བསྒྲད་ནས། །སྐད་ངན་འོ་དོད་བོས་ལགས་ཀྱང་། །གསོན་ཚེ་དགེ་བ་མ་བྱས་པས། །སྐྱབས་མེད་ཐམས་ཅད་དགྲ་རུ་སོང་། །ལས་ངན་འབྲས་བུ་དྲག་པོ་
ཡིས། །མུན་ཁུང་ངན་སོང་རྣམས་སུ་སྐྱེ། །མིར་སྐྱེས་སྡུག་བསྔལ་དེ་འདྲ་ན། །ངན་སོང་སྡུག་བསྔལ་ཅི་ཕྱིར་བཟོད། །དུད་འགྲོའི་གནས་སུ་གནས་པ་དང་། །ཁ་འཐོར་ལྷ་མིའི་
ནང་ན་སྡུག །ཤང་ཤང་རྨ་བྱ་ནེ་ཙོ་སོགས། །ཚོགས་བསགས་ཆོས་ཀྱི་བསྐལ་མེད་པས། །ཤི་ནས་ངན་སོང་ལ་སོགས་འཁྱམ། །མི་ཡི་ནང་གི་དུད་འགྲོ་རྣམས། །རྟ་བོང་རྨོན་

| ༄༅། །པ་ལ་སོགས་པ། །བཀོལ་སྤྱོད་གསོད་གཅོད་བརྡེག་འཚོག་སོགས། །སྡུག་བསྔལ་མི་བཟད་བརྗོད་མི་ལང་། །གྲོག་སྦུར་སྦྲང་མ་ལ་སོགས་པ།2
མི་ཡི་སོ་ནམ་བྱས་པ་ཡིས། །འཆི་སོགས་སྡུག་བསྔལ་ཁོང་ལ་འབྱུང་། །གནས་ཀྱི་དུད་འགྲོ་རྒྱ་མཚོ་ན། །ཆང་འགགས་སྦང་མ་ལྟ་བུར་མང་། །སོ་སོའི་ཡན་ལག་བརྐྱང་ས་
མེད། །ཉིང་ཤ་ཉིང་གི་ཟ་ཞིང་སྡུག །གླིང་བར་ལ་གནས་གནོད་སྦྱིན་སོགས། །ལག་པ་བརྐྱང་བསྐུམ་མི་མཐོང་ཞིང་། །རང་གི་མགོ་སོགས་མི་མཐོང་ངོ་། །ཡི་དྭགས་གནས་
ན་གནས་པ་དང་། །མཁའ་ལ་རྒྱུ་བ་དག་ཡིན་ཏེ། །ཕྱི་ཡི་སྒྲིབ་པ་ཅན་རྣམས་ཀྱིས། །ཟས་སྐོམ་རྙེད་ཀྱང་མཚོན་ཐོགས་བསྲུང་། །ནང་གི་སྒྲིབ་པ་ཅན་རྣམས་ཀྱིས། །ཟས་སྐོམ་
རྙེད་ཀྱང་རྣག་ཁྲག་མཐོང་། །ཁཾ་ལ་མེ་འབར་ཡི་དྭགས་ཀྱིས། །ཟས་སྐོམ་འཐུངས་ཀྱང་མེ་འབར་ནས། །ལུས་ཚིག་སྡུག་བསྔལ་བཟོད་གླགས་མེད། །བརྒྱ་ལ་ཟས་རྙེད་དེ་

འདྲའོ། །རྟག་ཏུ་བཀྲེས་སྐོམ་སྨྲེ་བཞིན་ངུ་། །མཁའ་རྒྱུ་གྲོང་འདྲེ་ལ་སོགས་ལྟོས། །དམྱལ་བ་ཚ་གྲང་བཅུ་དྲུག་ནི། །ཡང་སོས་ལ་སོགས་མནར་མེད་ཀུན། །ལྕགས་སྲེག་ས་
གཞི་ལ་སོགས་པའི། །སྡུག་བསྔལ་བཤད་ན་མགོ་འགས་སོ། །ཨ་ཆུ་ལ་སོགས་པད་མར་གས། །གྲང་བའི་སྡུག་བསྔལ་བཟོད་གླགས་མེད། །མེ་མར་འོབས་སོགས་བཅུ་དྲུག་
དང་། །ཉི་ཚེ་ཉེ་འཁོར་དམྱལ་བར་སྡུག །སོ་སོའི་ལུས་དང་ཚེ་ཚད་སོགས། །སློབ་དཔོན་དབྱིག་གཉེན་ཞལ་ནས་ནི། །མངོན་པ་མཛོད་དུ་བཀའ་སྩལ་ཏོ། །འཇིག་རྟེན་ཞིག་ཀྱང་
དམྱལ་གཞན་འགྲོ། །དེ་ལྟར་རིགས་དྲུག་འཁོར་བ་རྣམས། །ལས་དང་བག་ཆགས་འཐས་པ་ཡིས། །སྡུག་བསྔལ་མི་དགེའི་ལས་ལས་བྱུང་། །མི་དགེ་ཉོན་མོངས་བག་ཆགས་
བྱུང་། །ཉོན་མོངས་ཀུན་བཏགས་མ་རིག་བྱུང་། །ཀུན་བཏགས་ལྷན་ཅིག་སྐྱེས་ལས་བྱུང་། །མདོར་ན་བདག་འཛིན་འཁྲུལ་བ་ཡིས། །ཟོ་ཆུན་འཁྱུད་མོ་ལྟ་བུར་འཁོར། །འཁྲུལ་༔

༄༅། ། སོགས་ཉོན་མོངས་སྤང་བའི་ཕྱིར། །དྲན་དང་ཤེས་བཞིན་རྟག་ཏུ་སྦྱོངས། །མི་རྟག་སྒྱུ་མ་རྟག་ཏུ་སྒོམས། །རལ་སྐོར་མཁན་གྱི་གཏམ་རྒྱུད་2
བཞིན། །འགྲོ་ཉལ་འདུག་སྒོམ་དག་ཏུ་ཡང་། །ཤེས་བཞིན་མེད་པར་སྐད་ཅིག་མིན། །དཀོན་མཆོག་བླ་མ་རྟག་གུས་བྱ། །བྱ་དང་བྱ་མིན་མི་ཤེས་ན། །མྱུར་དུ་མདོ་ལྟ་མཁས་ལ་
4 དྲིས། །སྐྱབས་སོགས་སྡོམ་པ་མ་ལུས་མནོས། །ཡིད་ཆེས་འདོད་དང་དང་བ་ཡིས། །དད་པའི་རྩ་བ་བརྟན་བྱས་ཏེ། །དད་བྲལ་དཀར་པོའི་ཆོས་མི་འབྱུང་། །ས་བོན་མེས་ཚིག་
ཇི་བཞིན་ནོ། །ལན་གཅིག་དད་སྐྱེས་བསོད་མཆོག་ཅེས། །ཕལ་པོ་ཆེ་ལས་བཀའ་སྩལ་ཏོ། །དེ་ཕྱིར་དད་པ་བརྟན་པ་གཅེས། །སྐྱབས་འགྲོ་སྡོམ་བརྒྱད་རྩ་བའི་ཕྱིར། །སྐྱབས་
འགྲོ་ཕན་ཡོན་བསླབ་བྱ་དག །རབ་ཏུ་བསྒྲིམ་སྟེ་མིག་བཞིན་སྲུངས། །རྩ་བ་ཆད་ན་ཡལ་འདབ་འགྱེལ། །ཁྲིམས་འཆལ་ངན་འགྲོར་ལྟུང་འགྱུར་ཏེ། །ཐོས་མང་དེ་ལ་སྐྱོབ་མི་

ནུས། །ཚུལ་ཁྲིམས་མེད་ལ་ཏིང་འཛིན་ཅི། །ཏིང་འཛིན་མེད་ལ་ཀུན་མཁྱེན་ཅི། །བསྙེན་གནས་ཞག་གཅིག་ཡན་ཆོད་ནས། །བསྙེན་རྫོགས་ཕ་མ་མན་ཆད་ཀུན། །གང་ཡང་རུང་
བ་གཅིག་མེད་ན། །དངོས་འགལ་རྨང་མེད་ཁང་པ་བཞིན། ། སོ་སོར་ཐར་པའི་ཕན་ཡོན་དག །ཟླ་བ་སྒྲོན་མེར་བཀའ་སྩལ་ཏོ། །རློམ་པར་གྱུར་ན་ཚུལ་ཁྲིམས་སྡིག །དེ་ཕྱིར་
ཤེས་བཞིན་དྲག་པོ་ཡིས། །རློམ་སེམས་བདུད་ལས་ཟློག་པར་བྱ། །གཞན་ལ་གནོད་པ་སྤང་བའི་ཕྱིར། །ཡུལ་ཆོས་དག་དང་བསྟུན་པར་བྱ། །འགྲོགས་དཀའི་ཚུལ་ཁྲིམས་སྡིག་
ཏུ་བགྱིས། །ཚུལ་ཁྲིམས་གོང་དུ་སྤེལ་བ་དང་། །གཞན་ཆེད་ལོངས་སྤྱོད་བསྒྲུབ་པའི་ཕྱིར། །སྦྱིན་དང་བསླབ་སྦྱང་བཤད་པར་བྱ། །སྦྱིན་མེད་མ་སྦྱངས་དོན་མེད་དོ། །སེར་སྣས་
ཡི་དྭགས་འགྲུབ་གྱུར་ཅིང༌། །མིར་སྐྱེས་ན་ཡང་དབུལ་པོར་འགྱུར། །རྒྱལ་བའི་ཡུམ་ལས་བཀའ་སྩལ་ཕྱིར། །སེར་སྣ་བཙན་ཐབས་དག་ཏུ་སྤོངས། །བསགས་ཀྱང་གཞན་གྱིས་

༄༅། །སྤྱོད་པར་སྣང་། །སྦྲང་མས་རྩི་བསགས་ཇི་བཞིན་ནོ། །རང་གིས་ཟོས་ཀྱང་དོན་མེད་དེ། །ལུས་རྒྱགས་ཉོན་མོངས་སྡིག་ལ་དགའ། །ཤི་ནས་ལུས་
འདི་བཞག་ནས་འགྲོ། །གསོན་ཚེ་ཤ་མར་མཚོར་ཉལ་ཡང་། །ཤི་ཁའི་དུར་རྒྱགས་འགྲངས་མི་ཕན། །ན་ནིང་ཟོས་པའི་རྨི་ལམ་འདྲ། །བཟོད་པ་དོན་ལོག་བསག་དོན་མེད། །དེ་
༈ ཕྱིར་ལོངས་སྤྱོད་བཟའ་སོགས་སྤོངས། །སྦྱིན་པས་དབུལ་སོགས་ཀུན་འཇོམས་ཕྱིར། །ལོངས་སྤྱོད་མཐའ་དག་སྦྱིན་པར་བྱ། །སྦྱིན་པ་གཏེར་ཆེན་ཕྱི་ན་འབྲེང་། །ཤ་མར་ལོ་
བརྒྱར་ཟོས་པ་བས། །ཁྱི་ལ་ཁམ་གཅིག་བྱིན་པ་མཆོག །དངོས་པོ་གང་ཡང་ཆུད་མི་གཟན། །སྦྱིན་པའི་ནང་ན་ཆོས་སྦྱིན་མཆོག །ཆོས་བརྒྱད་སྤངས་པའི་ཕན་སེམས་ཀྱིས།
སེམས་ཅན་གང་ན་གང་མོས་སུ། །གདམས་པ་སྣ་ཚོགས་སྦྱིན་པར་བྱ། །རྒན་པོ་བུ་ཆུང་ལྟོས་མི་འགྲངས། །ཕྲུ་གུས་རྒད་པོའི་ལྟོ་མི་སྡིགས། །རྒོད་པོས་ནམ་འཕང་གཅོད་པ་༔
八

ལ༑ །རྒོད་ཕྲུག་ཕྱིར་འབྲེང་གཡང་ལ་ལྷུང་། །དེ་བཞིན་ཤེས་རབ་དམན་པ་ལ། །ཟབ་མོ་མི་བསྟན་བསྟན་ན་སྐྲག །དང་པོའི་ལས་ཅན་ཐམས་ཅད་ལ། །རྟོག་མེད་སྤྱོད་
གསང་། ། ཉྭ་ལོས་རྣ་བ་བྲག་ཕབ་བཞིན། །ནུས་མེད་ནུས་པའི་ཕྱིར་མི་འབྲེང་། །བསིལ་བ་ཚལ་གྱི་དུར་ཁྲོད་དུ། །ར་མེ་ཇོ་སྲས་དང་ཡང་མཚུངས། །སེམས་ཅན་གང་འདོད་མི་
ཤེས་ན། །ཆོས་བསྟན་ལོག་པའི་རྒྱུར་འགྱུར་ཕྱིར། །དང་པོ་ཐོས་པ་བཙལ་བར་བྱ། །མི་སྨྲ་ནགས་སུ་བརྩོན་འགྲུས་བྱོས། །རྙེད་ཚོལ་ཐོ་ཅོ་གསང་སྒྲོགས་དང་། །བྱར་མེད་ཚིག་
ཏུ་འདོན་བྱེད་ཅིང་། །སྡེ་སྣོད་གསུམ་ལ་སྨོད་བྱེད་རྣམས། །བདུད་ཀྱི་སྤྲུལ་པར་ཤེས་པར་བྱ། །སེམས་ཅན་ཀུན་ལ་ཕན་པའི་ཕྱིར། །ཆོས་སྦྱིན་གོ་རིམ་ཤེས་བྱས་ལ། །དད་དང་
བརྩོན་འགྲུས་ཤེས་རབ་ཀུན། །སྦྱིན་མཆོག་ཡིན་ཕྱིར་གཞན་ལ་བཏང་། །མདོར་ན་ལུས་སྲོག་ལོངས་སྤྱོད་སོགས། །ཏིང་འཛིན་དྲོད་རྟགས་ཡན་ཆད་དང་། །འབྲས་བུ་སྐུ་གསུམ

༄༅། ། མན་ཆོད་ནས། །སེམས་ཅན་དོན་ཆེན་བསྒྲུབ་ཕྱིར་བཏང་། །ཆུང་ངུའི་ཕྱིར་ནི་ཆེ་མི་བཏང༌། །ཆེ་ཆུང་གནད་བསྡུས་འདི་ལྟ་སྟེ། །སེམས་ཅན་གཏན་
n
བདེ་ཆེན་པོ་སྟེ། །ཕྲལ་བདེ་ཆུང་ངུར་ཤེས་པར་བྱ། །ཞེ་སྡང་སྡིག་པ་ཀུན་གྱི་མཆོག །བཟོད་པ་དགེ་བ་ཀུན་གྱི་མཆོག །ཁྲོ་གཏུམ་ཅན་ལ་ཐམས་ཅད་སྡང་། །བཟོད་པ་ཅན་ལ་
a ཐམས་ཅད་འདུན། །བཟོད་འབྲས་འགྲོ་བའི་ཡིད་དུ་འོང༌། །སུམ་ཅུ་རྩ་གཉིས་མཚན་སོགས་ཀྱང༌། །ཕལ་ཆེར་བཟོད་པའི་འབྲས་བུ་ཡིན། ། ཁྲོ་གཏུམ་འབྲས་བུ་ངན་སོང་
གསུམ། །སྡུག་བསྔལ་བཟོད་དང་ཆོས་ལ་སེམས། །གནོད་ལ་ཅི་སྙམ་མི་བྱེད་གསུམ། །སྣ་ཚོགས་ཐབས་ཀྱིས་བསྒོམ་པར་བྱ། །གནོད་བྱེད་འཚང་འབྲུ་ཨ་ལ་ལ་ཧོ། །བཀུར་
སྟི་སྙན་གྲགས་བཟོད་པའི་གེགས། །དེའི་གོ་རིམ་ཤེས་གྱུར་ན། །ཉམས་ཚོད་སྣ་ཚོགས་དག་ཀྱང་འབྱུང་། །ཤེས་པར་གྱིས་ལ་བཟོད་པར་སྒོམས། །སེམས་ཅན་རྗེས་སུ་འཛིན་པ་༔

ལ༑ །དུས་དུས་ཚར་བཅད་བཟོད་པར་འགྱུར། །སོ་ཐར་གནོད་པའི་གཞི་ལས་ལོག །བྱང་སེམས་ཕན་ལ་ཞུགས་པའི་ཕྱིར། །སྡོམ་གསུམ་རྩ་བའང་བཟོད་པར་འདུས།
དྲང་སོགས་བཟོད་པ་ཡིས། །བརྩོན་འགྲུས་རྩ་བའང་བཟོད་པར་འདུས། །བརྩོན་མེད་བསམ་གཏན་མི་འབྱུང་ཕྱིར། །གཉིས་པོའང་བཟོད་པའི་ནང་དུ་འདུས། །དམྱལ་སོགས་
སྡུག་བསྔལ་ཡང་བཟོད་ན། །རྟག་ཏུ་བདེ་ཆེན་མཆོག་བསྒྲུབ་ཕྱིར། །ལྟོགས་འཁྱགས་ཕྲ་མོ་ཅིས་མི་བཟོད། །མི་ལ་ཆེན་པོའི་ཞལ་ན་རེ། །ངུ་བྲོ་མ་བྱས་དགོད་བྲོ་མེད། །ཁྱིམ་
པའི་སོ་ནམ་དག་ལ་ཡང་། །ལས་ཁུར་མ་བྱས་སྟོན་ཐོག་མེད། །དེ་ཕྱིར་སྡུག་བསྔལ་བཟོད་ནུས་ན། །བདེ་ཆེན་མི་འགྲུབ་མི་སྲིད་དོ། །སྡུག་བསྔལ་དོན་མེད་མྱ་ངན་སོགས།
རབ་ཏུ་འབད་དེ་སྤང་བར་བྱོས། །གཞན་ཡང་སྡུག་བསྔལ་དོན་མེད་ནི། །མུ་སྟེགས་དབྱུག་གུ་གསུམ་སོགས་དང༌། །གནང་བཀག་མི་ཤེས་བཅས་པས་གདུང༌། །ཐོས་པ་ཅན་༔

།གྱིས་སྤང་བར་བྱོས། །མདོར་ན་སེམས་ཅན་གཏན་བདེའི་ཕྱིར། །ངན་སོང་སྡུག་བསྔལ་བཟོད་པར་བྱ། །གཞན་བདེ་འདོད་པས་རང་བདེ་འབྱུང་།༄༅།B
ཐུབ་དང་བྱིས་པའི་ཁྱད་པར་ལྟོས། ། ལེ་ལོ་ཅན་ལ་བདེ་བ་མེད། །རྒྱལ་བའི་ཡུམ་ལས་བཀའ་སྩལ་ཏོ། ། ལེ་ལོ་བྱུང་ན་རང་འཚང་འབྲུ། །རང་ལ་ཞེན་བསྐུལ་དྲག་ཏུ་གདབ།
དད་དང་འདུན་དང་རྩོལ་དང་སྦྱངས། །འདི་བཞི་ལེ་ལོའི་གཉེན་པོ་ཡིན། །ཡོན་ཏན་ཡིད་ཆེས་དད་པ་ཡིས། །འདོད་སྐྱེ་འདོད་པས་བརྩོན་འགྲུས་རྩོམ། །བརྩོན་པས་ལུས་སེམས་
ལས་རུང་བྱེད། །ལུས་སེམས་སྦྱངས་པས་ལེ་ལོ་ལྡོག །དེ་ཕྱིར་དད་སོགས་བསྒོམ་པར་བྱ། །ད་ལྟའང་ཤི་སར་འགྲོ་བདོ་ཡིན། །ལེ་ལོའི་བདུད་འདི་སྙད་ཀ་མང༌། །གཉིད་དང་
འདོད་ཡོན་འཕྲལ་བདེ་དང༌། །བྱ་བ་ཆེ་ཆུང་ཐམས་ཅད་དང་། །རྒྱུ་སླ་སྙིང་སྟོབས་ཞན་ལ་སོགས།།ལེ་ལོ་བདུད་ཀྱི་གྲོགས་སུ་ཆེ། །སྦྲུལ་འཇིགས་པང་དུ་ཞུགས་པ་དང་། ། ༔

མགོ་ལ་མེ་སོགས་ཇི་ཙུག་བྱེད། །ཐོག་མ་མེད་པའི་དུས་དག་ནས། །སེམས་ཅན་གྲངས་མེད་སངས་རྒྱས་ཀྱང་། །བདག་ནི་ལེ་ལོའི་བདུད་ཀྱིས་བཟུང་། །ད་ལྟ་ལེ་ལོའི་ཁྲོད་ན་
ཉལ། །དམ་ཆོས་རིན་ཆེན་གཏེར་རྡོལ་ཡང༌། །ལེ་ལོས་བདག་ནི་སྐལ་བ་གཅོད། །དེ་བས་འབད་པ་དྲག་པོ་ཡིས། །ལེ་ལོའི་གཉེན་པོ་ཤིན་ཏུ་བསྒོམ། །དེང་བྱ་སང་བྱས་ནམ་ཟླ་
འདས། །ཉིན་དང་མཚན་མོས་མི་ཚེ་འདས། །ཉིན་མཚན་དུས་བཞིར་ཅི་བྱེད་ཀྱང་། །སྐད་ཅིག་ཙམ་ཡང་དལ་མི་བྱ། །ཁྲིམས་སོགས་ལྡན་པས་བསམ་གཏན་བསྒོམ། །འཇིག་
རྟེན་འདས་དང་འཇིག་རྟེན་པའི། །བསམ་གཏན་བདེ་བ་ཐོབ་འདོད་པས། །གཡེང་བ་སྤངས་ཏེ་ནགས་སུ་བསྒོམ། །རེ་བ་ཟང་ཟིང་ཁྱིམ་སྤངས་ཏེ། །གཅིག་པུ་རྩེ་གཅིག་མཉམ་
པར་བཞག །མཉམ་བཞག་ཞི་གནས་ལྷག་མཐོང་གཉིས། །མེད་པར་ཐར་བ་ཐོབ་མི་འགྱུར། །ཞི་གནས་ཐམས་ཅད་བདེ་བ་དང་། །སྣང་བ་ལ་སོགས་སྙིང་རྗེ་ཡི། །ས་བོན་མེད་

༄༅། ། ན་ཐར་བའི་རྒྱུར། །མི་འགྱུར་ཕྱིར་ན་སྙིང་རྗེ་གཅེས། །སྙིང་རྗེའི་ས་བོན་དང་བཅས་པས། །དང་པོ་ཞི་གནས་ཐབས་སོགས་བསྒོམ། །དེ་ནས་ལྷག་
མཐོང་ཡེ་ཤེས་བསྐྱེད། །དེ་དག་ཡན་ལག་མ་ཚང་ན། །ཤིང་རློན་མེ་བཞིན་འབྲས་མི་འབྱུང་། །དེ་ལ་ཞི་གནས་ཐབས་སོགས་ཀྱི། །ཡན་ལག་མདོ་ཙམ་བཤད་པར་བྱ། །རི་བོའི་
ཁྲོད་སོགས་མཐུན་ཡུལ་གནས། །འདོད་ཆུང་ཆོག་ཤེས་བྱ་ངན་སྤོངས། །ཚུལ་ཁྲིམས་རྣམ་དག་ངན་རྟོག་སྤོངས། །སྲོག་ཕྱིར་དགོན་པ་མི་བཏང་ཞེས། །ཆོས་བཞི་པ་ཡི་མདོ་
ལས་གསུངས། །རྒྱལ་བའི་བྱང་ཆུབ་དགོན་པར་བརྙེས། །དཀོན་མཆོག་བརྩེགས་པའི་མདོ་ལས་གསུངས། །གཞན་ཡང་དབེན་པའི་ཡོན་ཏན་ནི། ། ཟླ་བ་སྒྲོན་མའི་མདོ་ལས་
གསལ། །རང་དོན་སྤངས་པའི་བྱ་བ་རྣམས། །ཐབས་ཀྱི་ཡན་ལག་མཆོག་ཡིན་ནོ། །ཁ་ན་མ་ཐོ་ཕྲ་རྣམས་ལ། །ཤིན་ཏུ་འཇིགས་པས་བསྲུང་བ་དང་། །དབང་པོའི་སྒོ་བསྡམ་;

ཚོད་རིག་བྱ། །འདོད་ལོག་གཡེམ་སོགས་སྤང་བ་དང་། །ལུས་ཟུངས་བརྟས་སོགས་སྤྱོད་ལམ་རྣམས། །སྡིག་ལ་མ་འདྲེས་ཁམས་དང་སྦྱར། །རགས་པའི་ཞེན་པ་སྒྲིམ་སྟེ་
བཀག །ཞི་གནས་རང་གི་ངོ་བོ་ནི། །སེམས་རྩེ་གཅིག་པ་ཉིད་དོ་ཞེས། །དཀོན་མཆོག་སྤྲིན་ལས་བཀའ་སྩལ་ཏོ། །ཡུམ་ལས་དབུགས་ཀྱི་འགྲོ་འོང་གསུངས། །སེམས་ཉིད་
གནས་སུ་མ་བཏུབ་ན། །ཡན་ལག་བདུན་དང་ཆོས་སྤྱོད་བཅུས། །ཚོགས་བསག་སྨོན་ལམ་རྒྱ་ཆེར་གདབ། །ཟས་སོགས་རྣལ་འབྱོར་ཅི་བདེར་སྤྱད། །བླ་མ་ལ་གུས་བསྐོར་བ་
སོགས། །དགེ་བ་འབའ་ཞིག་མ་གཏོགས་པ། །ལུང་མ་བསྟན་དུའང་མི་བསྡད་ན། །མི་དགེ་སྤྱོད་པ་སྨོས་ཅི་དགོས། །ཐོག་མ་མེད་པའི་དུས་དག་ནས། །ཤེས་པ་ཕྱི་རོལ་རྣམ་
ཡེངས་གོམས། །ཤེས་པ་ངན་ལང་མི་བཏང་ཕྱིར། །སྣོད་ཁེངས་ཏིལ་མར་དཔེ་བཞིན་བསྒྲིམ། །དེས་ཀྱང་འཕྲོ་ན་སྒྲིབ་ཡིན་པས། །གོང་བཞིན་སྒྲིབ་སྦྱོང་ཐབས་ལ་འབད།

། གཡེང་བ་རྒྱུན་འབབ་ཆུ་བོ་འདྲ། །ཞི་གནས་བརྟན་ན་དེ་ལྡོག་གོ། །ཞི་གནས་བརྟན་ཡང་ལྷག་མཐོང་ནི། །མེད་ན་ལོང་དང་བ་གླང་མཚུངས།༄༅།
ལྷག་མཐོང་ཡན་ལག་ཚོགས་པ་ནི། །དམ་པ་བསྟེན་དང་ཐོས་པ་བཙལ། །ཚུལ་བཞིན་སེམས་ལ་སོགས་པ་སྟེ། །དང་པོ་ཐོས་བསམ་ཤེས་རབ་རྒྱུ། །དེས་ནི་ཉོན་མོངས་ཞི་འགྱུར་
ཞེས། །སྲེད་མེད་བུ་ལ་བཀའ་སྩལ་ཏོ། །ཚུལ་བཞིན་ངེས་དོན་དྲང་དོན་སོགས། །གཏན་ལ་ཕབ་པས་ཐེ་ཚོམ་སྤང་། །དེས་ནི་ངེས་པར་གཅིག་ཏུ་འགྱུར། །དེ་ཕྱིར་འདི་ཡི་
ཚོགས་ལ་བརྟེན། །ལྷག་མཐོང་རང་གི་ངོ་བོ་ནི། །ཞི་གནས་ཐབས་སོགས་རང་བཞིན་ལ། །ཡང་དག་སོ་སོར་རྟོགས་པ་སྟེ། །ཐོས་བསམ་སྒོམ་གསུམ་ཤེས་རབ་བོ། །མདོར་ན་
ཆོས་ཉིད་གཉུག་མ་ལ། །ཤེས་པའང་མ་བཅོས་གཉུག་མར་བཞག །བེམ་པོ་ནམ་མཁའ་དག་ལ་ནི། ། རྒྱུ་སོགས་ལས་ཟློག་གསལ་རྟོག་མེད། །བཟུང་བ་མེད་པས་དེར་འཛིན་

མེད། །མདོར་ན་དམིགས་མེད་རབ་ཞི་བ། །དངོས་ཀུན་རང་བཞིན་ལྟ་བྱེད་པ། །ལྷག་མཐོང་ཡིན་ཏེ་ཐར་ལམ་དངོས། །མདོར་ན་དམིགས་བཅས་ཞི་གནས་ཏེ། །རང་བཞིན་
དམིགས་མེད་ལྷག་མཐོང་ཡིན། །གཟུགས་ཀྱི་དེ་བཞིན་ཉིད་ཤེས་ན། །ཆོས་ཀུན་མདོ་རྒྱས་ཤེས་འགྱུར་ཞེས། །ཡུམ་ལས་གསུངས་ཕྱིར་ཐོས་བསམ་གྱིས། །ངེས་པའི་དོན་ལ་མ་
རྨོངས་སྤྱད། །འདབ་གཤོག་ཚང་བའི་བྱ་བཞིན་དུ། །ཟུང་འབྲེལ་ཀུན་མཁྱེན་ནམ་འཕང་གཅོད། །བྱིང་རྒོད་ལ་སོགས་སྐྱོན་སྤངས་ཏེ། །སྒོམ་པ་གཅིག་ཏུ་གཞོལ་བར་བྱ།
ཐབས་ཤེས་སྙིང་རྗེའི་རྒྱུར་འགྱུར་ན། །གང་ཡང་གདམས་མཆོག་ཡིན་ཏེ་ཟུང་། །སྦྱིན་སོགས་བྱ་བ་ཐམས་ཅད་ལ། །ཤེས་རབ་མེད་ན་གོལ་བར་འགྱུར། །གྲུབ་མཐའ་བཟང་ངན་
ཤེས་བྱས་ལ། །ཚད་མས་གཞལ་ཏེ་མ་ནོར་ཟུང་། །ཕྱི་ནང་ཐེག་པའི་གྲུབ་མཐའ་ལ། །མཁའ་ལ་མདུང་སྐོར་ལྟར་སྦྱངས་པས། །ནོར་དང་ངན་པ་སྤང་བྱ་ཞིང་། །ཉུངས་ཀར་བྱེ་

།བཞིན་མ་ནོར་ཟུང་། །ཕྱི་ཡི་གྲུབ་མཐའ་རྟག་ཆད་སོགས། །ནང་གི་ཉན་ཐོས་རང་རྒྱལ་སོགས། །མ་ནོར་ཐེག་ཆེན་ལ་འགོད་ཕྱིར། །སྙིང་རྗེས་འོག་༄༅།
ཁ་
མ་སུན་འདོན་བྱ། །ཆད་ལྟར་གོལ་ལ་ཉེ་བའི་ཕྱིར། །དེ་ཡི་སུན་འདོན་མདོ་ཙམ་བརྗོད། །སྔ་ཕྱིའི་སྐྱེ་བ་མི་འདོད་ན། །རྟེན་འབྲེལ་རྒྱུ་མེད་དངོས་གྲུབ་རིགས། །དགེ་སྡིག་རྣམ་
སྨིན་མི་འགོ་ན། །ཁྱོད་ཀྱིས་བསྟན་ལ་དགོས་པ་མེད། །ཐལ་བ་རླུང་ཁྱེར་དཔེ་བརྗོད་ན། །འོ་མ་དཀར་བས་ཁྲག་དཀར་རམ། །མུ་སྟེགས་དག་ཏུ་ཁས་ལེན་ན། །ཐུབ་དང་མཁས་
པས་སུན་ཕྱུང་ཟིན། །སངས་རྒྱས་ཁས་ལེན་མུ་སྟེགས་ལྟ། །ཚ་རེག་གྲང་རེག་ལྟ་བུར་འགལ། །སངས་རྒྱས་གསུང་རབ་རྒྱ་མཚོར་གསལ། །སངས་རྒྱས་མེད་ལ་གསུང་རབ་
ཅི། །སངས་རྒྱས་ཆོས་ནི་རྟོགས་དཀའ་གསུངས། །ཁྱོད་ཀྱི་ཆོས་དེ་བྱིས་པས་ཀྱང་། །སྐད་ཅིག་ཙམ་ལ་རྟོགས་གྱུར་སྨྲ། །མཁས་པས་སུན་འདོན་བྱིས་པ་དང་། །དེ་ཕྱིར་ཁྱོད་

ཀྱི་ལྟ་ངན་དེས། །བྱིས་པའི་སྐྱེ་བོ་བསླུ་བར་བྱེད། །ཀྱི་ཧུད་ལོག་པའི་རྫོང་ལ་ཞེན། །ཀྱི་ཧུད་བྱིས་པ་སྙིང་རེ་རྗེ། །རྟག་པར་ལྟ་བའང་དེ་བཞིན་ཏེ། ། ལྟ་ལོག་མཁན་རྣམས་བྱེར་
ཅིག་ཀྱེ། །ཉན་ཐོས་བྱེ་བྲག་སྨྲ་བ་ནས། །དབུ་མ་སྒྱུ་མ་ལྟ་བུའི་བར། །གོང་མས་འོག་མའི་ལོག་ལྟ་སེལ། །དེ་ཕྱིར་དེ་དག་སྨད་མི་བྱ། །རབ་ཏུ་མི་གནས་ཆེན་པོས་ནི། །ཁས་
ལེན་ཐམས་ཅད་འགོག་པར་བྱེད། །དེ་ལྟར་གྲུབ་མཐའ་བཟང་ངན་ཡང་། །བློ་དང་བཅས་ཕྱིར་ཀུན་རྫོབ་ཡིན། །བློ་འདས་དོན་དམ་དེ་དག་ནི། །རང་བཞིན་ཡིན་ཏེ་ལོགས་ན་
མེད། །དེ་ཕྱིར་དེ་ལ་བླ་མ་ཡི། །གདམས་ངག་མ་བསྒོམས་རྟོགས་མི་འགྱུར། །སྒོམ་བྱུང་ཤེས་རབ་མིག་གིས་ནི། །དོན་མཐོང་ཐོས་བསམ་ལྟ་བས་མིན། །ཐོས་བསམ་མེད་*
པའི་སྒོམ་པ་མེད། །མ་བསྒོམས་སྒོམ་མེད་ཁས་ལེན་ན། །ཆད་ལྟའི་ཕྱོགས་སུ་གོལ་ཏ་རེ། །བསྒོམས་ཟིན་སྒོམ་ཡོད་ཁས་ལེན་ན། །འབད་རྩོལ་ཐུག་མེད་གྲོལ་མི་སྲིད། །དེ་

།ཕྱིར་དེ་གནད་མི་ཤེས་པའི། །རྒྱགས་མེད་སྤྲང་པོ་སྤྲང་མོ་འགའ། །དོན་དམ་ནེ་ཙོའི་ཚིག་ཏུ་ཁྱེར། །ཀུན་རྫོབ་རྒྱུ་འབྲས་ཁྱད་གསོད་ཅིང་། །གཅེར་༄༅།ཁ་
བུར་གླུ་ལེན་གར་བྱེད་རྒོད། །ཆགས་པས་འདོད་ཡོན་བག་མེད་སྤྱོད། །ཐམས་ཅད་རྣམ་རྟོག་ཡིན་ཟེར་ནས། །མི་དགེའི་ལས་ལ་འཇོལ་ཉོག་བྱེད། །སྦྱིན་སོགས་དགེ་བའི་ལས་ཀ་
ལ༑ །རྟོག་བཅས་ཟེར་ཞིང་སྤོང་བར་བྱེད། །དགེ་བཅུའང་རྣམ་རྟོག་ཡིན་སྨྲ་ན། །སྡིག་བཅུ་རྣམ་རྟོག་ཅི་ཕྱིར་མིན། །དགེ་སྡིག་གཉིས་ཀའང་རྣམ་རྟོག་ན། །བཏང་སྙོམས་རྣམ་
རྟོག་ཅི་ཕྱིར་མིན། །དེ་ཕྱིར་རྟོག་མེད་བསྒོམ་མེད་ལ། །ཡེངས་སུ་མེད་ལ་བསྒོམ་པར་གྲགས། །བསྒོམ་དུ་མེད་ཅེས་ཚིག་འདོན་ཅིང་། །ཡེངས་མེད་དཀའ་བས་བོར་ནས་ནི། །
ཐ་མལ་ཟང་མར་སྡོད་པ་རྣམས། །ཆད་ལྟའི་ཕྱོགས་སུ་ལྟུང་ཉེན་ཆེའོ། །རྣམ་སྨིན་ཐོག་ཏུ་ཁུར་ཉེན་ཆེའོ། །སྟོང་ཉིད་གོལ་བས་ཕུང་ཉེན་ཆེའོ། །ལེགས་པར་སོམས་ཤིག་ཐོ་ཅོ་

མཁན། །གཞི་ཉིད་འཁྲུལ་ན་ལམ་དོན་མེད། །སོལ་ནག་བྱི་དོར་ཇི་བཞིན་ནོ། །མ་འཁྲུལ་སེམས་ཅན་འབྱུང་མི་སྲིད། །འོན་ཏེ་དྲི་མས་འཐུམ་ཞེ་ན། །བསལ་ཡང་དྲི་མ་དེ་འགོའི་
ཕྱིར། །སངས་རྒྱས་ཡང་ཡང་ལྷུང་བར་རིགས། །དཔེར་ན་ཤེལ་སྒོང་དྲི་སེལ་བཞིན། །ཞེ་ན་གསེར་འགྱུར་རྩིས་ལན་གདབ། །ལམ་གྱི་གཙོ་བོ་སྟོང་པ་ཉིད། །སྙིང་རྗེའི་མདངས་
ཅན་ཉིད་ཡིན་ནོ། །ལྷག་མ་ལམ་གྱི་ཡན་ལག་སྟེ། །དཔེར་ན་ལུས་དང་རྐང་ལག་འདྲ། །ང་དང་ངར་འཛིན་ཐོག་མ་མེད། །བཙལ་ན་ང་ཉིད་རྙེད་མི་སྲིད། །མ་རྙེད་ཚེ་ན་འཁྲུལ་བ་
ཞིག །དཔེར་ན་ནམ་མཁའི་དབྱིངས་རྟོགས་འདྲ། །སྣང་བ་སེམས་ལས་ལོགས་ན་མེད། །སེམས་ཉིད་བེམ་བྲལ་རང་བཞིན་མེད། །འཁྲུལ་བས་དེར་བཟུང་དེ་ཤེས་ནས། །རྟོག་
མེད་གནས་ན་སྒོམ་པ་ཡིན། །འབྲས་བུ་ཡེ་ཤེས་རྒྱུ་བ་ན། །སངས་རྒྱས་རྟོག་མེད་ཟེར་དང་འགལ། །འབྲས་བུ་ཡེ་ཤེས་མི་རྒྱུ་ན། །ནམ་མཁའ་བཞིན་དུ་བེམ་པོར་ཐལ། །ཞེས་g

༄༅། ། ན་ཚིག་འདིས་ལན་གདབ་བྱ། །བེམ་པོ་ལས་ཟློག་རིག་པ་ཡིན། །རྟོག་པ་ལས་ཟློག་ཡེ་ཤེས་ཕྱིར། །རྟོག་མེད་ཡེ་ཤེས་དཔའ་བོ་ཡིན། །མདོར་ན་སྐྱེ་
གནས་འགག་དང་བྲལ། །འགག་མེད་དོན་དེ་དེ་ཉིད་དུ། །རྟོགས་ན་སངས་རྒྱས་མ་རྟོགས་སེམས། །ཉུངས་ཀར་སྣུན་ཅན་དཔེ་དང་མཚུངས། །རིག་པའི་སྣང་བ་སྐུ་གསུམ་
ཡིན། །མ་རིག་སྣང་བ་རིགས་དྲུག་ཡིན། །འཁོར་འདས་སྐྱེ་མེད་མཉམ་མཚུངས་ཕྱིར། །འགག་མེད་ཡེ་ཤེས་རྩལ་སྦྱང་བྱ། །སྤྲོས་མེད་འོད་གསལ་སྐད་ཅིག་གིས། །ཡིད་ཀྱི་
སྡིག་རྣམས་ཕམ་བྱེད་ཕྱིར། །ངེས་དོན་ཐོག་ན་མི་གནས་ཀྱང་། །རྟག་ཏུ་མོས་པ་རྒྱུན་མི་བཅད། །མཉམ་པར་བཞག་པའི་གནས་སྐབས་སུ། །ངེས་དོན་གཤིས་ལ་སྒོམ་པ་
ཡིན། །རྗེས་ཐོབ་སྒྱུ་མ་རྨི་ལམ་བཞིན། །རྣལ་འབྱོར་སྒོམ་ཆེན་རྣམས་ཀྱིས་ནི། །བལྟས་ཏེ་དགེ་བ་སྣ་ཚོགས་སྤྱད། །མ་དཔྱད་ཀུན་རྫོབ་བསླུ་བར་འགྱུར། །ཡང་དག་ཞེན་ན་དོན་

དམ་བསླུས། །དེ་ཕྱིར་དཔྱད་བྱ་ཞེན་མི་བྱ། །ངན་སོང་གསུམ་ལ་སོགས་པའི་རྒྱུ། །མཚམས་མེད་ལྔ་སོགས་སྡིག་པ་ཡང་། །ལོག་རྟོག་འཁྲུལ་བས་བྱས་པའི་ཕྱིར། །ཤིང་སྡོང་
དྲུང་ནས་འབྱིན་པ་བཞིན། །ཤེས་རབ་འོད་གསལ་སྐད་ཅིག་གིས། །ལོག་རྟོག་ཞིག་པས་མཚམས་མེད་ཞིག །འཁྲུལ་བ་ཞིག་ན་ཡེ་ཤེས་རྒྱས། །དེ་ཕྱིར་རྣམ་རྟོག་གཞོམ་པ་
གཅེས། །འཁོར་བའི་ཉེས་དམིགས་དག་ལ་ལྟོས། །མི་རྟག་འཆི་བ་རྟག་ཏུ་སྒོམས། །དགེ་སྡིག་མགོ་ལྟག་ཕྱེད་པར་གྱིས། །སོ་སོར་ཐར་པའི་སྡོམ་པ་ལོངས། །བྱམས་པའི་
རྗེས་སུ་སྙིང་རྗེ་སྒོམས། །དེ་རྗེས་བྱང་ཆུབ་སེམས་བསྒོམ་ཞིང་། །སྨོན་འཇུག་སྡོམ་པ་སྒྲིམ་སྟེ་སྲུངས། །སྡོམ་གསུམ་མི་ཉམས་སྤེལ་བའི་ཕྱིར། །ཤེས་བཞིན་དྲན་པས་མ་ཡེངས་
བཙལ། །བསྟན་བཅོས་ཉན་ཅིང་མདོ་སྡེ་ལྟོས། །སྡོམ་གསུམ་འདོམ་ན་གནད་ཤེས་གྱིས། །བླ་མ་སེམས་ཅན་ཕྱིར་སྲོག་བཏང་། །ཉོན་མོངས་གཉེན་པོར་འགྲོ་ཚད་ཀྱིས། །ཆོས་

།ལ་སྐུར་བ་གདབ་མི་བྱ། །སྤང་བྱ་དུག་སྦྲལ་ལྟ་བུར་སྤོངས། །དགེ་བའི་སྟོབས་བརྩི་གྲོགས་ངན་སྤོངས། །གཅིག་པུར་བསྡད་པ་མཆོག་ཡིན་ཏེ།
སེམས་ཅན་ལྟ་སྤྱོད་མཐུན་དང་འགྲོགས། །གཡེང་སྤངས་གཅིག་པུར་རི་ཁྲོད་འགྲིམ། །གཅིག་པུས་རློམ་སྐྱེས་ཚོགས་སུ་སོང་། །ཚེ་ལ་ངེས་མེད་བརྩོན་འགྲུས་འབུངས། །སྦལ་
རུལ་ལྟ་བུའི་ཟོལ་ཟོག་སྤོངས། །དགྲ་བགེགས་ཞེ་སྡང་སྤངས་ནས་སུ། །དངོས་གྲུབ་སྟེར་བའི་བླ་མར་བཟུང་། །ནམ་ཟླ་དུས་བཞིར་མི་ཚེ་རྣམས། །དོན་མེད་གསོན་བསྐྱེལ་མ་
བྱེད་ཅིག །གཞན་གྱི་སྡིག་རྟེན་མ་བྱེད་ཅིག །ཕྲིག་ཡོད་འོག་མ་གཙོ་ཆེར་བྱ། །གསོག་འཇོག་མི་བྱ་འཕྲལ་དག་བྱ། །ཐེག་ཆེན་སྔགས་ལ་བསྙད་བཀལ་ནས། །སོ་སོར་ཐར་པ་
བཏང་མི་བྱ། །བདག་བསྟོད་གཞན་ལ་སྨོད་མི་བྱ། །གཞན་ལ་གནོད་པའི་ཚུལ་ཁྲིམས་སྤོངས། །ལས་འབྲས་སྤོང་བའི་ལྟ་བ་སྤོངས། །ཀུན་སློང་ངན་པའི་ཆོས་བཤད་སྤོངས།

དམྱལ་བའི་ས་བོན་འདྲེ་མཐུ་སྤོངས། །ཚོགས་བསགས་འཁོར་གསུམ་ཡོངས་དག་གི། །ཉོན་མོངས་གྲོགས་འགྱུར་ཐམས་ཅད་སྤོངས། །གྲོགས་སྦུར་དག་ལ་གནོད་
བའི། །མཁར་ལས་ཆེན་པོ་སྤང་བར་བྱ། །དགེ་དང་བརྩོན་འགྲུས་བར་གཅོད་ན། །ཕ་མ་ཡིན་ཡང་བདུད་ཡིན་སྤོངས། །ཚད་མེད་བཞི་ལ་ནན་ཏན་བསྐྱེད། །བླ་མར་གུས་པ་རྒྱུན་
མི་བཅད། །ཐེ་ཚོམ་ཐམས་ཅད་རྣམ་པར་སྤོངས། །གང་ལ་གང་ཕན་གདམས་ངག་སྦྱིན། །སྐྱེ་བོ་ཕལ་པ་སུན་མི་དབྱུང༌། །འཇིག་རྟེན་ཆོས་བརྒྱད་འབད་དེ་སྤོངས། །རང་བས་
སེམས་ཅན་གཅེས་པར་བྱ། ། སྐྱེ་བོ་ཐ་མལ་རྣམས་དང་ནི། །ལྟ་ལོག་ཐོ་ཆོས་བསྟན་སྣུབ་ལ། །སྙིང་རྗེས་ཕན་ཕྱིར་བླ་མ་ཡི། །བཀའ་དང་ལུང་མཐོང་རྟོགས་ཚད་སྨྲས། །དེ་ལ་
འགལ་བ་ཅི་མཆིས་རྣམས། །བླ་མ་དཀོན་མཆོག་བཟོད་པར་བཞེས། །ཐ་སྙད་སྒྲ་དང་ཚིགས་བཅད་ཀྱི། །ཆེད་དུ་མ་བྱས་སྐྱོན་གྱིས་ནི། །སྒྲ་ཉམས་ཟློས་སྐྱོན་ལ་སོགས་ཀུན།

། སྒྲ་ཚད་མཁས་རྣམས་བཟོད་པར་བཞེས། །རིགས་པ་དག་ལ་སྐྱོན་མཐོང་ན། །རྟོག་གེ་བ་རྣམས་བཟོད་པར་བཞེས། །བདག་རང་བློ་དམན་ཐོས་ཆུང་༄༅།
༣
བས། །ལོང་བས་ཕྱོགས་མེད་མདའ་འཕངས་ལ། །ཕོགས་པ་དཀའ་སྟེ་སྙིང་རྗེ་ཡིས། །སྨྲས་པས་ཉེས་པ་མེད་དུ་རེ། །ཕན་སེམས་དེ་ལས་དགེ་བ་གང་བྱུང་བ། །ཐ་མལ་བྱིས་
པས་བསོད་ནམས་བློ་སྐྱེས་དང་། ། ཁ་ལྟ་ནག་འབྱམས་སྤྱོད་རྣམས་རང་ལྟ་ལ། །ཐེ་ཚོམ་སྐྱེས་ཏེ་མ་ནོར་ལམ་སྤྱོད་ཤོག །བྱང་མཁར་སྤོད་ཆུང་དམར་པོ་ཞེས་བྱ་བར་སྤྲང་བན་ཞང་
གིས་ལོག་ལམ་འགའ་ཞིག་དོར་བའི་ཆེད་དུ། བྱང་མཁར་འབེ་ནག་བྲག་ཏུ་སྙིང་རྗེ་འབའ་ཞིག་གིས་ཀུན་ནས་བསླངས་ནས་ཤེས་རུང་མ་ཤེས་རུང་བཀོད་པའོ།། །།བླ་མ་བསམ་འགྲུབ་ཅེས་བྱ་
བ༑ ལས་རྒྱུ་འབྲས་ལ་སྨོད་ཅིང་ཚེ་སྔ་ཕྱི་མི་འདོད་པས་རྨོངས་པ་ཕལ་ཆེར་དགེ་བ་ལས་ཟློག་ནས། མི་དགེ་བ་འབའ་ཞིག་ལ་བཀོད་པ་མ་བཟོད་དེ་ཤིན་ཏུ་བརྩེ་བའི་སྒོ་ནས་བཀོད་པའོ།། །། ༈ རྣལ་འབྱོར་ལམ་རིམ་གྱི་ས་བཅད་བཞུགས། ན་མོ་གུ་རུ། མི་ནག་༔
ང་

དགེ་བ་ལ་བསྐུལ་ཅིང་ཁ་ལྟ་ཅན་སུན་འདོན་པར་བྱེད་པའི་མན་ངག་འདི་ལ་དོན་གསུམ་སྟེ། ཀླད་དང་། གཞུང་དང་། མཇུག་གོ། །དང་པོ་ཀླད་ལ་གཉིས་ཏེ། མཆོད་པར་བརྗོད་
པ་དང་། བཤད་པར་དམ་བཅའ་བའོ། །གཞུང་ལ་གསུམ་སྟེ། ཁྱིམ་པ་ལ་སོགས་པའི་རྨོངས་པ་རྣམས་སྐྱོ་བ་བསྐྱེད་པའི་ཕྱིར་འཁོར་བའི་ཉེས་དམིགས་བསྟན་པ་དང་། དེ་ཞི་བའི་
ཐབས་དང་། དེ་གོ་སླ་བའི་ཕྱིར་དོན་བསྡུས་ཏེ་བསྐྱར་བའོ། །དང་པོ་ལ་གཉིས་ཏེ། སྲིད་པའི་བདེ་བ་སྨད་ཅིང་སྡུག་བསྔལ་མདོར་བསྟན་པ་དང་། སྡུག་བསྔལ་རྒྱས་པར་བཤད་
པའོ། །དང་པོ་ལ་གསུམ་སྟེ་སྡུག་བསྔལ་སྤྱི་བསྟན་པ་དང་། མཐོ་རིས་ཀྱི་བདེ་བ་སྨད་པ་དང་། སྡུག་བསྔལ་སྤང་བའི་ཕྱིར་བདེ་བ་ལ་མ་ཆགས་པར་གདམས་པའོ། །སྡུག་
བསྔལ་རྒྱས་པར་བཤད་པ་ལ་གཉིས་ཏེ། མཐོ་རིས་ཀྱི་སྡུག་བསྔལ་དང་། ངན་སོང་གི་སྡུག་བསྔལ་ལོ། །དང་པོ་ལ་གཉིས་ཏེ། ལྷའི་སྡུག་བསྔལ་དང་། མིའི་སྡུག་བསྔལ་ལོ།། ༔

༄༅། །དང་པོ་ལ་གཉིས་ཏེ། གོང་མ་གཉིས་ཀྱི་སྡུག་བསྔལ་དང་། འདོད་ཁམས་ལྷ་མ་ཡིན་དང་བཅས་པའོ། །མིའི་སྡུག་བསྔལ་ལ་ལྔ་སྟེ། །གནས་པའི་2
དང་། སྐྱེ་བའི་དང་། རྒས་པའི་དང་། ན་བའི་དང་། འཆི་བའི་སྡུག་བསྔལ་ལོ། །ངན་སོང་གི་སྡུག་བསྔལ་ལ་གསུམ་སྟེ། དུད་འགྲོའི་སྡུག་བསྔལ་དང་། ཡི་དྭགས་ཀྱི་སྡུག་
བཅོ་བརྒྱད་བསྔལ་དང་། དམྱལ་བའི་སྡུག་བསྔལ་ལོ། །དུད་འགྲོ་ལ་གཉིས་ཏེ། ཁ་འཐོར་བ་དང་། གནས་ན་གནས་པའོ། །དེ་ཞི་བའི་ཐབས་ལ་གསུམ་སྟེ། འཁོར་བའི་སྡུག་བསྔལ་གྱི་
རྒྱུ་བསྟན་པ་དང་། དེ་ཞི་བའི་ཐབས་དངོས་བསྟན་པ་དང་། བཟུང་སླ་བའི་ཕྱིར་དོན་བསྡུས་ཏེ་བསྐྱར་ནས་བསྟན་པའོ། །དེ་ཞི་བའི་ཐབས་དངོས་ལ་བདུན་སྟེ། སྡུག་བསྔལ་ཞི་
བར་བྱེད་པའི་རྩ་བ་དྲན་པ་ཤེས་བཞིན་དང་། མི་རྟག་པ་བསྒོམ་པ་ལ་སོགས་པ་བསྟན་པ་དང་། སྐྱབས་འགྲོ་ལ་སོགས་པ་སྡོམ་པ་བསྲུང་དགོས་པར་བསྟན་པ་དང་། དངོས་དང་༔

བརྒྱུད་ནས་གཞན་གྱི་དོན་བསྒྲུབ་པའི་ཕྱིར་སྦྱིན་པ་གཏོང་བ་བསྟན་པ་དང་། བཟོད་པ་བསྒོམ་པར་བསྟན་པ་དང་། ཉམས་སུ་བླང་བྱ་རྣམས་སྤེལ་བའི་བརྩོན་འགྲུས་བསྟན་པ་
དང་། བདེ་བ་ཐམས་ཅད་ཀྱི་རྒྱུ་བསམ་གཏན་བསྟན་པ་དང་། གོལ་ས་དགག་པའི་ཕྱིར་ཤེས་རབ་སྟོང་པའི་དོན་བསྟན་པའོ། །དང་པོ་ལ་གསུམ་སྟེ་མི་རྟག་པ་དང་ཤེས་བཞིན་
བསྒོམ་ཞིང་དད་གུས་རྒྱུན་མི་བཅད་པ་དང་། བྱ་བ་དང་བྱ་བ་མ་ཡིན་པའི་ཐེ་ཚོམ་བཅད་པའི་ཕྱིར་མདོ་ལྟ་བ་ལ་བརྩོན་པ་དང་། དཀར་པོའི་ཆོས་ཀྱི་རྒྱུ་དད་པ་བརྟན་པོ་གཅེས་པར་
བསྟན་པའོ། །གཉིས་པ་ལ་བཞི་སྟེ་སྐྱབས་འགྲོའི་བསླབ་བྱ་མིག་བཞིན་དུ་བསྲུང་བ་དང༌། ཚུལ་ཁྲིམས་བསྲུང་བ་དང༌། དེ་དག་ལ་རློམ་སེམས་སུ་གྱུར་ན་བདུད་ཡིན་པ་
དང་། ཆོས་དང་བསྟུན་ཞིང་འགྲོགས་བདེ་བར་བྱའོ། །ཚུལ་ཁྲིམས་བསྲུང་བ་ལ་གསུམ་སྟེ། སོ་སོར་ཐར་པའི་སྡོམ་པ་ཞིག་ན་དཀར་པོའི་ཡོན་ཏན་ཐམས་ཅད་འགྲིབ་པ་སྡོང་པོའི་༔

3 ༄༅། །དཔེས་བསྟན་པ་དང་། དེ་བསྲུང་བའི་ངོ་བོ་དཔེའི་སྒོ་ནས་རྒྱས་པར་བཤད་པ་དང་། སྡོམ་པའི་ཕན་ཡོན་ནོ། །གསུམ་པ་སྦྱིན་པ་ལ་གསུམ་སྟེ། ཟང་
ཟིང་གི་སྦྱིན་པ་དང་། ཆོས་ཀྱི་ལ་སོགས་པ་དང་། དེའི་མན་ངག་བསྟན་པའོ། །ཟང་ཟིང་གི་སྦྱིན་པ་ལ་བཞི་སྟེ། སྦྱིན་པའི་དགོས་པ་བསྟན་ཅིང་དེ་ལ་བསླབ་པ་དང་། སེར་སྣའི་
ཉེས་པ་བསྟན་ཅིང་དེ་སྤང་བའི་ཐབས་དང་། བཟའ་བསགས་སྤང་བ་དཔེའི་སྒོ་ནས་བསྟན་པ་དང་། ཆུད་མི་གསན་པའི་ཕྱིར་གཞན་ལ་བཏང་བའོ། །བཟའ་བསགས་སྤང་བ་ལ་
གཉིས་ཏེ། རྒྱས་པར་བཤད་པ་དང་། དོན་ཉེར་བར་བསྡུ་བའོ། །ཆུད་མི་གསན་པ་ལ་གཉིས་ཏེ། རྒྱས་པ་དང་བསྡུ་བའོ། །ཆོས་ལ་སོགས་པ་ལ་བཞི་སྟེ། ཆོས་སྦྱིན་གོ་མ་ལོག་
པར་བྱ་བ་དང་། དེ་མ་ཤེས་ན་སྐྱོན་དུ་འགྱུར་བས་ཐོས་པ་བཙལ་བའམ་ཡང་ན་བསྒོམ་པ་དང་། ཐོ་ཅོ་མཁན་སྨད་པ་དང་། སྦྱིན་བྱ་ངོས་བཟུང་བའོ། །སྦྱིན་བྱ་ངོས་བཟུང་བ་ལ་

གཉིས་ཏེ། ངོ་བོ་དང་སྟོབས་ཆེ་ཆུང་རྩི་བའོ། །བཟོད་པ་བསྒོམ་པ་བསྟན་པ་ལ་བརྒྱད་དེ། བཟོད་པ་བསྒོམ་པ་དངོས་ཀྱི་འབྲས་བུ་བསྟན་པ་དང་། ངོ་བོ་ངོས་བཟུང་བ་
དང་། གནོད་བྱེད་འདོད་ཐོག་ཏུ་བྱ་ཞིང་ཕན་འདོགས་སུ་ཤེས་པའི་སྒོ་ནས་ཉམས་སོགས་ངོ་ཤེས་པར་བྱ་བ་དང་། ཀུན་སློང་བཟང་པོས་ཚར་བཅད་པའང་བཟོད་པར་འགྱུར་བ་
དང་། དཀར་པོའི་ཆོས་ཐམས་ཅད་བཟོད་པར་འདུས་པར་བསྟན་པ་དང་། སྡུག་བསྔལ་བཟོད་ནུས་ན་བདེ་བ་འབྱུང་ངེས་པར་བསྟན་པ་དང་། དོན་མེད་པའི་བཟོད་པ་སྤང་བ་
དང༌། དོན་ཉེ་བར་བསྡུ་བའོ། །ཉམས་སུ་བླང་བྱ་རྣམས་སྤེལ་བར་བྱ་བའི་ཕྱིར་བརྩོན་འགྲུས་བསྟན་པ་ལ་དྲུག་སྟེ། ལེ་ལོ་སྡུག་བསྔལ་གྱི་རྒྱུ་ཡིན་པས་དེ་སྤང་དགོས་པར་བསྟན་པ་
དང་། ལེ་ལོའི་གཉེན་པོ་བསྒོམ་པ་དང་། ལེ་ལོས་ཡོན་ཏན་རྙེད་དཀའ་བར་བསྟན་པ་དང་། བརྩོན་པ་དྲག་པོ་དགོས་པ་དཔེའི་སྒོ་ནས་བསྟན་པ་དང་། ལེ་ལོས་བདག་ལ་གནོད་པ་༔

༄༅། །ཁམ་པོ་ཆེ་བསྐྱེལ་བ་དང་། ལེ་ལོ་སྤང་བའི་ཕྱིར་བསྡུས་ཏེ་བསྟན་པའོ། །བདེ་བ་ཐམས་ཅད་ཀྱི་རྒྱུ་བསམ་གཏན་ཡིན་པ་ལ་གཉིས་ཏེ། མདོར་བསྟན་2
པ་དང་། རྒྱས་པར་བཤད་པའོ། །དང་པོ་ལ་གཉིས་ཏེ། འཁོར་འདས་ཀྱི་བདྀ་བ་མཐར་ཐུག་གི་རྒྱུ་བསམ་གཏན་ཡིན་པར་བསྟན་པ་དང་། དེའི་མི་མཐུན་པའི་ཕྱོགས་སྤང་
བའོ། །རྒྱས་པར་བཤད་པ་ལ་གཉིས་ཏེ། ཞི་གནས་དང་། ལྷག་མཐོང་ངོ་། །ཞི་གནས་ལ་དྲུག་སྟེ། སྙིང་རྗེའི་ས་བོན་གྱིས་ཞི་གནས་ལམ་དུ་བསླང་བ་དང་། ཞི་གནས་ཀྱི་ཡན་
ལག་དང་། རང་གི་ངོ་བོ་དང་། སེམས་མ་ཟིན་ན་སྒྲིབ་པ་དག་པར་བྱ་བའི་ཕྱིར་ལུས་ངག་གི་དགེ་བ་དང་། བརྩོན་འགྲུས་ཀྱིས་སེམས་འཛིན་དགོས་པ་དཔེའི་སྒོ་ནས་བསྟན་པ་
དང་། ལུས་ངག་གི་དགེ་བ་གཅེས་པར་བསྡུས་ཏེ་སྐྱར་བའོ། །ཞི་གནས་ཀྱི་ཡན་ལག་ལ་གཉིས་ཏེ། རྐྱེན་མ་ཚང་ན་འབྲས་བུ་མི་འབྱུང་བ་དཔེའི་སྒོ་ནས་མདོར་བསྟན་པ་

དང་། རྒྱས་པར་བཤད་པའོ། །ལྷག་མཐོང་ལ་གཉིས། ཡན་ལག་དང་། རང་གི་ངོ་བོ་བསྟན་པའོ། །གོལ་ས་དགག་པའི་ཕྱིར་ཤེས་རབ་སྟོང་པའི་དོན་བསྟན་པ་ལ་ཉི་ཤུ་རྩ་
གཉིས་ཏེ། ཤེས་རབ་དང་བྲལ་ན་ཐབས་ཀྱིས་ལམ་མི་ཆོད་པས་ཤེས་རབ་ཀྱི་རྒྱུ་མ་ནོར་བ་ལ་བསླབ་པ་དང་། ཀུན་སློང་བཟང་པོས་གྲུབ་མཐའ་ངན་པ་སྤང་བ་དང་། ད་ལྟའི་དུས་
ན་མུ་སྟེགས་པའི་དུག་སངས་རྒྱས་པའི་ནང་ན་ཞུགས་ནས་ཡོད་པ་དེ་དབྱུང་བ་དང་། ལམ་དུ་འགྲོ་བས་གྲུབ་མཐའ་རྣམས་མི་སྨད་པ་དང་། རང་གི་གྲུབ་མཐའ་ངོས་བཟུང་བ་
དང་། བཟང་ངན་གྱི་གྲུབ་མཐའ་ཐམས་ཅད་དོན་དམ་འདྲ་ཡང་ཀུན་རྫོབ་ཡིན་པར་བསྟན་པ་དང་། དོན་དམ་ལོགས་ནས་མི་བཙལ་བ་དང་། དོན་དམ་དངོས་པོའི་གནས་ལུགས་དེ་
བླ་མའི་མན་ངག་མ་བསྒོམས་པར་ཐོས་བསམ་གྱིས་མི་མཐོང་བར་བསྟན་པ་དང་། ཐོས་བསམ་དང་བསྒོམ་པ་གཉིས་རྟེན་འབྲེལ་དུ་བསྟན་པ་དང་། བསྒོམ་མེད་དང་བསྒོམ་ཡོད་ཀྱི་༔

༄༅། ། གོལ་ས་དགག་པ་དང་། ལྟ་བ་ཚིག་ཏུ་ཤོར་བའི་ཁ་ལྟ་ཅན་སུན་དབྱུང་བ་དང་། ལྟ་བའི་ཉམས་ལེན་ངོས་བཟུང་བ་དང་། ཉམས་ལེན་མེད་པའི་ཁ་ལྟ་
ཊྛ
ཅན་ལ་བྱ་བཏང་བ་དང་། གཞིའི་རྩོད་པ་སྤང་བ་དང་། ལམ་གྱི་གཙོ་བོ་ངོས་བཟུང་བ་དང་། འཁྲུལ་གཞིའི་དྲུང་དབྱུང་བ་དང་། དེ་ལ་ཆད་ལྟ་ལ་མ་གོལ་ལམ་ཞེས་པའི་རྩོད་ང
སྤང་བ་དང་། འབྲས་བུ་ཡེ་ཤེས་ལ་རྩོད་པ་སྤང་བ་དང་། མདོར་བསྟན་རྒྱས་བཤད་ཀྱི་སྒོ་ནས་ཆད་ལྟའི་རྩོད་པ་སྤང་བ་དང་། ངེས་དོན་གྱི་ཕན་ཡོན་ཤེས་པས་དེ་ལ་གུས་པར་བྱ་བ་
དང་། ཀུན་རྫོབ་དོན་དམ་གང་གིས་བསླུ་ངོས་བཟུང་བ་དང་། འཁོར་བའི་རྩ་བ་དྲུང་ནས་དབྱུང་བའོ། །མཇུག་ལ་གསུམ་སྟེ། བརྩམས་པའི་དགོས་པ་བཟོད་གསོལ་དང་བཅས་
པ་དང་། ཁེངས་སྐྱུང་བ་དང་། དགེ་བ་བསྔོ་བའོ། །དེའི་དང་པོ་ལ་གཉིས་ཏེ། བླ་མའི་བཀའ་དང་རྒྱལ་བའི་ལུང་དང་འགལ་བ་བཤགས་པ་དང་། ཐ་སྙད་ཟློས་སྐྱོན་ལ་སོགས་

པ་བཤགས་པའོ། །སྤྲང་བན་ཞང་གི་དགའ་ལ་རེའི་ཡིག་ཆུང་ཚིགས་བཅད་དང་། ཚིག་ལྷུག་པ་དང་། འདྲེས་མ་ཕྲ་མེན་གྱི་ཚིག་ལ་སོགས་པ་ཙབ་ར་ཙུབ་ར་མང་པོ་བྲིས་ནས་
བདོག །ལ་ལ་སྔོན་ཆོས་དང་དགེ་སྦྱོར་པག་པིག་གི་དུས། ལ་ལ་དེ་བས་དྲག་པའི་དུས་སུ་བྲིས། དགའ་ལ་རེ་ཡིན། སྡིག་པ་མི་བསགས་པར་ཞུའོ། །མངྒ་ལཾ།། །།

༄ ༅། །ཐེག་པ་ཆེ་ཆུང་གི་གྲུབ་མཐའི་སྐོར་ལས། ·རྣལ་འབྱོར་ལམ་གྱི་རིམ་པ་ཉི་མའི་
སྣང་བ་ཞེས་བྱ་བ་བཞུགས།།

༄༅། །ཕྱོགས་བཅུའི་རྒྱལ་བ་སྲས་བཅས་དུས་གསུམ་བླ་མའི་ཚོགས་རྣམས་ལ། །སྐྱོན་བྲལ་སྒོ་གསུམ་དང་བས་གུས་པས་
ཕྱག་འཚལ་ལོ། །ཨེ་མ་ཐེག་པ་མ་ལུས་མདོར་བསྡུས་ཀུན་གྱི་མཆོག །བླ་མ་གྲུབ་ཐོབ་དགོངས་པ་ཐུགས་ཀྱི་གཏེར་མཛོད་ཀྱི། །བཅུད་ཀྱི་སྙིང་
པོ་བདུད་རྩིའི་རྒྱ་མཚོ་ལྟ་བུ་ལས། །ཐིགས་པ་ཙམ་ཞིག་འགག་དང་ཉ་ག་གཞན་ལ་ཕན་ཕྱིར་བྲི། །བདག་དང་གཞན་ཐམས་ཅད་སྡུག་བསྔལ་གྱི་རྒྱ་

༄༅། །མཚོ་མཐའ་དག་ལས་ཐར་བར་འདོད་ཅིང་། མྱ་ངན་ལས་འདས་པ་ཐར་པ་དང་བདེ་བ་ཐོབ་པར་འདོད་པས། ཐོག་
མར་འཆི་བ་མི་རྟག་པ་ཞིག་རྒྱུད་ལ་སྐྱེ་དགོས། ཚེ་འདིའི་ལེགས་ཉེས་དང་སྐྱིད་སྡུག་ལ་སོགས་པ་གང་ལ་ཡང་མི་སེམས་པར་དུས་ད་རེས་ཕྱི་མའི་
སྟ་གོན་ཞིག་བགྱི་འཚལ། མདོ་མྱ་ངན་ལས་འདས་པ་ལས་ཀྱང་། ཀྱེ་མ་འདུས་བྱས་རྣམས་མི་རྟག །སྐྱེས་ཤིང་འཇིག་པའི་ཆོས་ཅན་ཏེ།

སྐྱེས་ནས་འཇིག་པར་འགྱུར་བས་ན། །དེ་བས་མྱུར་དུ་ཞི་ན་བདེ། །ཞེས་གསུངས་པས། སྐྱེས་ཀྱི་རྟིང་ལ་འཆི་བར་ཐག་ཆོད། འཛམ་བུ་གླིང་པའི་ཚེ་ལ་ཚད་མེད། ཕ་མ་དང་བུ་
ཚ་དང་ཉེ་དུ་འབྲེལ་བ་ལ་སོགས་པ་བྲལ་བའི་གླགས་མེད་པ་རྣམས་དང་བྲལ་ནས་རང་གཅིག་པུར་འགྲོ་དགོས། སྡིག་དང་སྡུག་བསྔལ་ལ་བསྡོས་ཤིང་བསགས་པའི་ནོར་ལ་ཡང་
ལོངས་མི་སྤྱོད། འཆི་བདག་གི་བདུད་ཅིག་བྱུང་ཙ་ན། དར་གཅིག་ཀྱང་སྡོད་པའི་གླགས་མེད། བེམ་རིག་བྲལ་ནས་འགྲོ་ཙ་ན། སྨན་པ་དང་ཉེ་དུ་འབྲེལ་བས་ཀྱང་བྱ་བའི་ཐབས་
མེད། སྣང་མུན་སྲིད་པའི་བར་དོ་རུ་རང་གཅིག་པུར་འཁྱམ་ཙ་ན་ལས་ཀྱི་གཤིན་རྗེ་གདུག་པ་ཅན་མགོ་བརྙན་འཇིགས་པ་མང་པོས་ཕར་དེད་ཚུར་དེད་བྱས་པའི་དུས་དེར། བཤེས་
མེད་གཉེན་མེད་སྐྱོབ་མཁན་མེད། ངུ་ཞིང་སྨྲེ་སྔགས་མང་པོ་བཏོན་ཀྱང་ཕན་འདོགས་སྟོངས་གྲོགས་བྱེད་མཁན་མེད། ཕ་བོས་བྲག་ཆར་སོང་ལ། མ་བོས་ཆུ་སྒྲར་སོང་། གྱོད་༔

༄༅། །བརྡལ་ས་མེད། ཡུས་ཆེ་ནས་གསོལ་ས་མེད། སྡུག་བསྔལ་སྣ་ཚོགས་བྱུང་ཡང་ལོག་ནས་འོང་བའི་ཐབས་མེད། དེ་ལྟ་བུའི་ཚེ་དཔའ་རྩལ་ཅན་ཁྱོད་
ད་རྒྱོབ་དང་། སྨྲ་གཞི་མཁན་ཁྱོད་ད་སྨྲོས་དང་། བསགས་པ་ཅན་ཁྱོད་ད་སྤྱོད་དང་། མདུན་ཤོམས་མཁས་སུ་རེ་བ་ཁྱོད་མདུན་མ་རྩིས་སུ་ཅང་སོང་ངམ། དེ་འདྲའི་སྔག་བསྔལ་
༈ བྱུང་ཙ་ན་སྐྱབས་དཀོན་མཆོག་གསུམ་པོ་མ་ཡིན་པ་གཞན་མེད། མི་ལུས་ཐོབ་པའི་དུས་སུ་དམ་པའི་ཆོས་མ་བྱས་པ་རྣམས་ངན་སོང་རྣམ་པ་གསུམ་དུ་སྡིག་པའི་ལས་ཚབ་ཆེ་ཆུང་
གིས་འཁྱམས་གསུངས་སོ། །ཇོ་བོ་རྗེའི་ཞལ་ནས། ངེས་པར་འཆི་བསམ་ལས་ཀྱི་བསགས་པ་བགྲང༌། །དཀོན་མཆོག་གསུམ་མཆོད་ངོ་བོ་གཉིས་མེད་སྒོམས། །ཞེས་པ་
དང་། སློབ་དཔོན་པདྨའི་ཞལ་ནས། སྐྱེས་ནས་འཆི་བར་སྣང་གིས་དམ་ཆོས་མྱུར་དུ་སྤྱོད། །འདུས་ནས་འབྲལ་བར་སྣང་གིས་སྨོན་ལམ་བཟང་དུ་ཐོབ། །ཡོད་པ་མེད་པར་ཡིན་
ཝཱ

གྱིས་སྦྱིན་པ་མྱུར་དུ་ཐོང་། །ཡང་དག་པའི་དོན་ལ་ཡིད་ཆེས་ཀྱང་། འདུས་བྱས་ཀྱི་དགེ་བའི་རྩ་བ་རྒྱུན་མ་བཅད། ཅེས་གསུངས་སོ། །དལ་འབྱོར་གྱི་ལུས་འདི་ལ་བརྟེན་ནས་
ཆོས་གཤའ་མ་ཞིག་བྱེད་དགོས་སོ། །བྱ་བ་བཏང་ཞིང་འཆི་བ་མི་རྟག་པ་བསྒོམ་པའི་ལེའུ་སྟེ་དང་པོའོ།། །།དེ་ལྟར་སེམས་ཅན་རྣམས་བདག་ཏུ་འཛིན་པ་དང་། མ་རིག་པ་
གཉིས་ཀྱིས་འཁོར་བར་འཁྱམས་པ་ཡིན་ཏེ། ཡུམ་ཕ་རོལ་ཏུ་ཕྱིན་པ་ལས། སེམས་ཅན་རྣམས་ནི་ངར་འཛིན་པ་དང་། ང་ཡིར་འཛིན་པས་འཁོར་བ་ན་འཁོར་རོ། །ཞེས་
གསུངས། དེ་ཡང་བདག་ཏུ་འཛིན་པ་བླང་དོར་ལ་སོགས་པ་ཡིད་ལ་བྱེད་པའི་དབང་གིས་འབྱུང་བ་སྟེ། སྡོམ་པ་གསུམ་བསྟན་པའི་མདོ་ལས་ཀྱང་། གང་ཡིད་ལ་བྱེད་པ་ཡོད་པ་དེ་
ལ་ངར་འཛིན་པ་ཡོད་དོ། །ཞེས་གསུངས་སོ། །དེ་ལྟར་ན་ཡིད་ལ་བྱེད་པའི་དབང་གིས་ང་དང་ཁྱོད་དུ་འཛིན་པ། བདག་དང་གཞན་དུ་འཛིན་པ། དེའི་དབང་གིས་ཉོན་མོངས་པ་༔

༄༅། །ལྔས་ལས་སྣ་ཚོགས་བསགས་པས་རིགས་དྲུག་གི་སྡུག་བསྔལ་དཔག་ཏུ་མེད་པས་མནར་བ་ཡིན་ནོ། །མདོ་ལས། འདོད་ཆགས་ཞེ་སྡང་གཏི་མུག་
གསུམ། །འདི་དག་འཇིག་རྟེན་དུག་གསུམ་མོ། །ཞེས་པ་དང་། སློབ་དཔོན་ཆེན་པོ་ཀླུ་སྒྲུབ་ཀྱི་ཞལ་ནས་ཀྱང་། འདོད་ཆགས་ཞེ་སྡང་གཏི་མུག་གསུམ། །དེ་བསྐྱེད་ལས་ནི་མི་
❖ དགེ་བ། །དེ་ལས་ཟློག་པ་དགེ་བའོ། །ཞེས་གསུངས་པས། ཉོན་མོངས་པ་ཆེན་པོ་ཞེ་སྡང་གིས་ལས་བསགས་པས་དམྱལ་བར་སྐྱེ། འདོད་ཆགས་ཀྱིས་ཡི་དྭགས་སུ་སྐྱེ། གཏི་
མུག་གིས་བྱོལ་སོང་དུ་སྐྱེ་བར་གསུངས་སོ། །འཕགས་པ་བད་ས་ལའི་རྒྱལ་པོ་འཆར་བྱེད་ཀྱིས་ཞུས་པའི་མདོ་ལས། ཅི་འདྲ་བ་ཡི་ལས་ཀྱིས་བྱེད་པ་ལས། །དེ་འདྲ་བ་ཡི་འབྲས་
བུ་འཐོབ་གྱུར་ཏེ། །རྒྱལ་པོ་ཡི་ནི་ཆད་པ་ལྟར། །སྡུག་བསྔལ་བཅིངས་པས་མྱོང་བར་འགྱུར། །ཞེས་གསུངས་ཏེ། ཞེ་སྡང་གི་ལས་མི་བཟད་པར་བྱས་པ་དེ་གཞན་ལ་བགོར་མི་

ཉན་ཅིང་རང་ཉིད་ལ་སྨིན་པར་འགྱུར་ཏེ། འཕགས་པ་དཔའ་བྱིན་གྱིས་ཞུས་པའི་མདོ་ལས། རང་གིས་ལས་བྱས་རང་ལ་རྣམ་པར་སྨིན། །རང་གི་ལས་བྱས་ཁྱོད་ནི་འདིར་འོང་
གིས། །ཇི་ལྟར་མི་གང་སྔོན་ཆད་མདོར་བྱས་པས། །སྡུག་བསྔལ་མི་བཟད་དེ་དག་ཁྱོད་ཀྱིས་མྱོང་བར་བྱོས། །ཞེས་གསུངས་པས། ད་ལྟར་ཞེ་སྡང་ལ་སོགས་པའི་ལས་ཚན་པོ་
ཆེ་ལ་སྨོས་ཀྱང་ཅི་དགོས་ཏེ། ལས་དགེ་བ་དང་། སྡིག་པ་ཆུང་ངུ་ཤིན་ཏུ་ཆ་ཕྲ་བ་དག་གིས་ཀྱང་འབྲས་བུ་ཆེན་པོ་འབྱིན་པར་བྱེད་དོ། །དཔེར་ན་ལྗོན་ཤིང་ལ་སོགས་པའི་ས་བོན་
ཀ་གིས་ཀྱང་སྡོང་པོ་དང་ཡལ་ག་ལ་སོགས་པ་དཔག་ཏུ་མེད་པ་འཕེལ་བ་བཞིན་དུ་ལས་དགེ་སྡིག་ལ་སོགས་པ་ཆ་ཕྲ་མོས་ཀྱང་འབྲས་བུ་ཆེན་པོ་འབྱིན་པ་ཡང་གསུངས་
ན༑ ཞེ་སྡང་ལ་སོགས་པའི་སྡིག་པ་ཚན་པོ་ཆེས་དམྱལ་བའི་སྡུག་བསྔལ་ཚན་པོ་ཆེ་ཅི་སྟེ་མི་འབྱིན། དམྱལ་བ་ནི་ཚ་བའི་དམྱལ་བ་བརྒྱད། གྲང་བའི་དམྱལ་བ་བརྒྱད། ཚ་བའི་

༄༅། ། ཁོངས་སུ་མེ་མ་མུར་གྱི་འོབས་ལ་སོགས་པ་འཁོར་ལྷག་པ་བཅུ་དྲུག་བསྡུས་པ་དང་། ཉི་ཚེ་ཉེ་འཁོར་གཉིས་ཏེ་དམྱལ་ཁམས་བཅོ་བརྒྱད་དུ་གསུངས་
༧
སོ། །མདོ་ལས་དམྱལ་བའི་གནས་ནི་བཤད་ལུགས་འགའ་ཞིག་གསུངས་ཀྱང་། ཐོད་པ་ལྕགས་ཀྱི་མཁར་པོ་ཆེ་ཞེས་བྱ་བ་དང་། ལྕགས་ཀྱི་ཁང་སྒྲོམ་མེ་འབར་བ་སྒོ་མེད་པའི་
F ནང་ན་ཐོད་པའི་ཁྲི་ལ་གཤིན་རྗེ་ཆོས་ཀྱི་རྒྱལ་པོ་ཞེས་བྱ་བ་ལུས་གནག་ཅིང་། བཞིན་མི་སྡུག་པ། མཆེ་བ་གཙིགས་པ། སྣ་གོང་ཉག་པ། མིག་འབུར་བ། སྐྲ་ཁམ་ནག་གྱེན་ལ་
འབར་བ། སྙིང་ཁ་ན་ལས་དགེ་སྡིག་གི་མེ་ལོང་བསྣམས་པ་ཞིག་བཞུགས་སོ། །དེའི་མདུན་ན་ཟངས་རྒྱ་མ་ཁལ་ཚད་ཅེས་བྱ་བ་རྒྱ་ཆེ་ལ་གཏིང་ཟབ་པ་ཞིག་གི་རྩ་བ་ན་ལས་ཀྱི་ཤི་ས་
སྟོན་པའི་ལྕགས་ཀྱི་མི་གཉིས་ཡོད། དེའི་ཕྱི་འཁོར་ན་ཚ་བའི་དམྱལ་བ་བརྒྱད། དེའི་ཕྱི་རིམ་ན་གྲང་བའི་དམྱལ་བ་བརྒྱད། དེའི་ཕྱི་རིམ་ན་མེ་མ་མུར་གྱི་འོབས། དེའི་ཕྱི་རིམ་ན་

ཐལ་ཚན་གྱི་ཆུ་བོ་རབ་མེད། དེའི་ཕྱི་རིམ་ན་རོ་མྱགས་ཀྱི་འདམ་ལ་སྲིན་བུ་པད་མས་གང་བ། དེའི་ཕྱི་རིམ་ན་སྤུ་གྲིའི་སོའི་ལམ། དེའི་ཕྱི་རིམ་ན་ལྕགས་ཀྱི་ཤ་མ་རི་ཡོད་པར་
གསུངས་སོ། །དེ་རྣམས་ཀྱི་འོག་ན་མནར་མེད་ཅེས་ཀྱང་བྱ། རྡོ་རྗེ་དམྱལ་བ་ཞེས་བྱ་བ་ལ་ཐིག་ནག་པོ་བཏབ་ནས་མཚོན་ཤ་སྟག་གིས་བཤོག་པ་དང་། སོག་ལེས་འདྲ་བ་
དང་། རྡོ་རྗེའི་གཏུན་ཁུང་ལ་སོགས་པ་ལས། ཤིན་ཏུ་མི་བཟད་པས་རབ་ཏུ་མནར་བ། ཚེའི་ཚད་ཀྱང་ཤིན་ཏུ་ཡུན་རིང་བར་སྔག་བསྔལ་ནི་རབ་ཏུ་མི་བཟད་པ་འབར་བས་དེ་ལྟར་
དམྱལ་བའི་གནས་དེར། ལས་ངན་བྱས་པའི་རྣམ་སྨིན་གྱིས། རྣམ་ཤེས་འཁྱམ་པོ་འདི་འགྲོ་བ་ལ་ཚེགས་མེད། ཡར་ལྡོག་པ་ནི་རབ་ཏུ་དཀའ་བས་དུས་ད་ལྟར་རང་ལ་དབང་ཡོད་
པའི་དུས་འདིར། དམ་པའི་ཆོས་གཤའ་མ་ཞིག་ཅི་སྟེ་མི་བྱེད། ཡི་དྭགས་ནི་འདོད་ཆགས་དང་སེར་སྣའི་ལས་བསགས་པ་ལས་གྲུབ་པར་གསུངས་ཏེ། ཡི་དྭགས་ཀྱི་རིགས་༔

༄༅། །གསུམ་མམ་ཡང་ན་བཞིར་བཤད་པ་ལས། ལས་ཀྱི་མནར་བའི་ཡི་དྭགས་དང་། སྟོབས་ཀྱིས་དྲེགས་པའི་ཡི་དྭགས་དང་། མཁའ་ལ་རྒྱུ་བའི་ཡི་
B
དྭགས་ལ་སོགས་པ་རྣམས་ཏེ། དེའི་རིགས་ཚན་གཅིག་ནི་གསུས་པ་ཡུལ་ལྗོངས་ཙམ། རྐང་ལག་འཇག་མ་ཙམ། མགྲིན་པ་རྟ་རྔ་ཙམ། ཁ་ནི་ཁབ་མིག་ཙམ། འདོད་ཀྱང་མི་
༴ མྱོང་བས་ཡིད་ལ་བཏགས་ཞེས་གསུངས་ཏེ། དེ་ལྟ་བུའི་གནས་སུ་སྐྱེས་ན་སྡུག་བསྔལ་ནི་བསམ་གྱིས་མི་ཁྱབ། ཚེའི་ཚད་ཀྱང་ཤིན་ཏུ་ཡུན་རིང་བས་ཉི་མ་གཅིག་ཙམ་མམ། སྔ་དྲོ་
གཅིག་ཀྱང་བཀྲེས་པ་དང་སྐོམ་པའི་སྡུག་བསྔལ་བཟོད་པར་མི་ནུས་ན། ཚུལ་ཁྲིམས་འཆལ་བ་དང་སེར་སྣ་སྤང་ཞིང་། སྦྱིན་པ་ལ་སོགས་པ་ཅིའི་ཕྱིར་མི་གཏོང་། དུད་འགྲོ་ནི་
བྱིངས་ལ་གནས་པ་དང་། ཁ་འཐོར་བ་གཉིས་ཡིན་ཏེ། འབུ་སྲིན་ལ་སོགས་པ་མི་གཙང་བའི་གསེབ་ན་ཉལ་བ་དང་། བསྐོལ་ཞིང་སྤྱད་པ་དང་། གཅིག་གིས་གཅིག་ཟ་བ་ལ་

སོགས་པའི་སྡུག་བསྔལ་ནི་བསམ་གྱིས་མི་ཁྱབ་པས་དུས་ད་ལྟར་ཆོས་ལ་ལས་འབྲེལ་ཅིའི་ཕྱིར་མི་འཇོག །དེ་ལྟར་ངན་སོང་རྣམ་པ་གསུམ་ལ་སོགས་པར་སྐྱེས་ཀྱི་རྟིང་ལ་ཁ་ཡར་ལ་
ཟློག་སྟེ་ཐར་བ་ནི་ཤིན་ཏུ་དཀའ་སྟེ། འཕགས་པ་ཡུལ་འཁོར་སྐྱོང་གིས་ཞུས་པའི་མདོ་ལས། གཡང་ས་ཆེན་པོར་མི་བཟད་ལྷུང་གྱུར་ན། །དེ་ནས་བསྐལ་པ་བྱེ་བར་ཐར་བ་རབ་ཏུ་
དཀོན། །ཞེས་གསུངས་སོ། །ངན་འགྲོའི་སྡུག་བསྔལ་བསྟན་པའི་ལེའུ་སྟེ་གཉིས་པའོ།། །།དེ་ལྟར་ངན་སོང་གི་སྡུག་བསྔལ་ལས་ཐར་བ་དང་། བདེ་བ་དང་ཐར་པ་ཐོབ་པར་
འདོད་པས་དལ་འབྱོར་གྱི་ལུས་འདི་ལ་བརྟེན་ནས་འབད་པར་བྱ་སྟེ། སློབ་དཔོན་ཞི་བ་ལྷའི་ཞལ་ནས། མི་ཡི་གྲུ་ལ་བརྟེན་ནས་ནི། །སྡུག་བསྔལ་ཆུ་བོ་ཆེ་ལས་སྒྲོལ། །གྲུ་འདི་
ཤིན་ཏུ་རྙེད་དཀའ་བས། །རྨོངས་པ་དུས་སུ་གཉིད་མ་ལོག །ཅེས་པ་དང་། ཡང་། དལ་འབྱོར་འདི་ནི་ཤིན་ཏུ་རྙེད་པར་དཀའ། །སྐྱེས་བུ་དོན་གྲུབ་ཐོབ་པར་གྱུར་པ་ལ། །ད་ལྟ་ཎྱ

།འདི་ལ་ཕན་པ་མ་བསྒྲབས་ན། །ཕྱིས་ནས་ཡང་དག་འབྱོར་བར་ག་ལ་འགྱུར། །ཞེས་གསུངས་པས། དུས་ད་རེས་སྐྱབས་དཀོན་མཆོག་གསུམ་པོ་ལ་༄༅།
བློ་ལིངས་ཀྱིས་བཀལ་ཞིང་བརྟེན་པ་ལ་བསླབ་པར་བྱའོ། །ཕག་མོའི་རྟོགས་པ་བརྗོད་པའི་མདོ་ལས། གང་ཞིག་སངས་རྒྱས་སྐྱབས་འགྲོ་བ། །ངན་སོང་གསུམ་དུ་མི་སྐྱེ་ཞིང་། །
༈ ལྷ་ཡི་ལུས་ནི་སྤངས་ནས་ནི། །དེ་ནི་ལྷ་ཡི་ལུས་སུ་སྐྱེ། །ཆོས་དང་དགེ་འདུན་ལ་ཡང་དེ་ལྟར་སྦྱར་རོ། །སྐྱབས་འགྲོ་ལ་ཡང་ཐུན་མོང་བ་དང་། ཁྱད་པར་ཅན་ལ་གཞི་བཅས་
ཏེ། དེ་ཡང་སངས་རྒྱས་ལ་སྐྱབས་སུ་སོང་ནས་ལྷ་གཞན་ལ་ཕྱག་མི་འཚལ། ཆོས་ལ་སྐྱབས་སུ་སོང་ནས་སེམས་ཅན་ལ་རྣམ་པར་འཚེ་བ་མི་བྱེད། དགེ་འདུན་ལ་སྐྱབས་སུ་སོང་
ནས་མུ་སྟེགས་ཅན་ལ་རྟེན་མི་བཅའོ། །དད་པ་ཆེ་ཞིང་བརྟན་པ་ནི། འཕགས་པ་ཆོས་བཅུ་པའི་མདོ་ལས། དད་པ་མེད་པའི་མི་རྣམས་ལ། །དཀར་པོའི་ཆོས་རྣམས་མི་སྐྱེ་སྟེ།
༥

ས་བོན་མེ་ཡིས་ཚིག་པ་ལ། །མྱུ་གུ་སྔོན་པོ་མི་སྐྱེའོ། །ཞེས་པས། ཆོས་བྱེད་པ་ལ་དད་པ་ཐུན་མོང་མ་ཡིན་པ་ཞིག་དགོས། དེ་ཡང་དང་བའི་དད་པ་ལྷ་དཀོན་མཆོག་གསུམ་ལ་
བརྟེན་ནས་སྐྱེ། མོས་པའི་དད་པ་གྲོགས་བཟང་པོ་དང་། བླ་མ་དགེ་བའི་བཤེས་གཉེན་ལ་བརྟེན་ནས་སྐྱེ། ཡིད་ཆེས་པའི་དད་པ་ལས་རྒྱུ་དང་འབྲས་བུ་ལ་བརྟེན་ནས་སྐྱེའོ། །དད་
པ་དེ་ཡང་གོང་ནས་གོང་དུ་སྤེལ་ཞིང་ཆོས་ཆོས་སུ་འགྲོ་བ་ལ་བསླབ་པར་བྱ་སྟེ། དེ་ཡང་སློབ་དཔོན་དྭགས་པོ་པའི་ཞལ་ནས། ཆོས་ཆོས་སུ་འགྲོ་བ། ཆོས་ལམ་དུ་འགྲོ་
བ༑ ལམ་འཁྲུལ་བ་སེལ་བ། འཁྲུལ་བ་ཡེ་ཤེས་སུ་འཆར་བའི་ཆོས་ཞིག་བྱེད་དགོས་ཞེས་གསུངས་སོ། །ཆོས་བྱས་པས་སྡིག་ཏུ་འགྲོ་བ་ཅང་སྲིད་དམ་སྙམ་ན། ཚེ་འདིའི་ལྟོ་
རྒྱབ་ཀྱི་ཆེད་དུ་སོང་བ་དང་། ཁེ་གྲགས་ལ་སོགས་པ་ཉོན་མོངས་པའི་དབང་དུ་སོང་ནས། ཆོས་ཅི་བྱས་འཇིག་རྟེན་ཆོས་བརྒྱད་ཀྱི་དབང་དུ་སོང་བ་རྣམས་སོ། །འཕགས་པ་དེས་

༄ ༅། །པས་ཞུས་པའི་མདོ་ལས་ཀྱང་། གྲོགས་པོ་གང་དག་ཚེ་འདི་ཆེད་ཆེར་འཛིན་པ་དེ་དག་ནི་བྱིས་པའི་ཆོས་ཅན་ཡིན་གྱི་མཁས་པ་རྣམས་ནི་ཚེ་ཕྱི་མ་ཆེད་
3
ཆེར་འཛིན་ཏོ་ཞེས་གསུངས་པས་ཚེ་འདིའི་ལེགས་ཉེས་དང་། སྐྱིད་སྡུག་ལ་སོགས་པ་གང་ལ་ཡང་མི་སེམས་པར་ང་ལ་འཆི་བ་འོང་ཆོས་མ་ཡིན་པ་གང་གིས་ཀྱང་མི་སྟོངས་པར་
༈ འདུག་གི་སྙམ་པ་ཞིག་ལ་དད་པ་སྐྱེས་པ་ཞེས་བགྱིའོ། །སྐྱབས་སུ་འགྲོ་བ་དང་དད་པ་བསྐྱེད་པའི་ལེའུ་སྟེ་གསུམ་པའོ།། །།དེ་ལྟར་དད་པ་ཞིག་ཡོད་ན་ཆོས་བྱེད་པ་ལ་རྟེན་རབ་ཏུ་
བྱུང་བ་ལ་གདམ་པར་བྱ་སྟེ། ཆོས་བྱེད་པ་རྟེན་དགེ་བསྙེན་ཞིག་ཡིན་པར་གྱུར་ན་ནི། དགེ་བསྙེན་གྱི་སྤྱོད་པ་བག་ཡངས་པར་ཆགས་པས་ཆོས་མཐའ་རུ་སྐྱོལ་བ་བཀའ་སྟེ། ངེད་
་ལམ་ཡངས་པས་གང་བྱས་ཀྱང་ཆོག་ཟེར་བ་དག་ཡོད་དེ། དེ་ནི་ཤིན་ཏུ་ཤེས་རབ་ཆུང་ལ་བློ་གྲོས་དམན་པར་གྱུར་པ་ཡིན་ཏེ། སྤྱོད་ལམ་སྡིག་ཅན་དང་ཐ་མལ་པ་རྣམས་སྤངས་

ཏེ། དེ་ལ་ཆོས་པ་མི་ཟེར། སྤྱོད་པ་བག་ཡངས་ལ་བརྟེན་ནས་ཁེ་གྲགས་དང་ཉོན་མོངས་པ་ལ་སྐྱོན་དུ་མི་མཐོང་། འདོད་ཡོན་གྲོགས་ཡིན་ཟེར་ཞིང་ཆགས་པས་ཐ་མར་ཁྱིམ་ཐབ་
པར་ཁྲེས་ཀྱིས་སོང་བ་ཡང་མང་པོ་སྣང་། དེ་བས་ན་རབ་ཏུ་བྱུང་བ་ལ་གདམ་པར་བྱའོ། །མདོ་ལས་ཀྱང་། སངས་རྒྱས་བསྟན་པ་རིན་ཆེན་སྒྲོན། །འབར་བའི་སྣོད་ནི་བཀའ་ཐུབ་
ཅན། །ངུར་སྨིག་འཛིན་པ་ཤཱཀྱའི་སྲས། །དགེ་སྦྱོང་རྣམ་གཉིས་ཡིན་ཕྱིར་རོ། །ཞེས་གསུངས་པས་རབ་ཏུ་བྱུང་བ་སྡེ་ལྔ་ནི། སངས་རྒྱས་ཀྱི་བསྟན་པ་རིན་པོ་ཆེའི་སྲོག་ཤིང་ཡིན་
ཏེ། ལྷ་མི་རྣམ་གཉིས་ཀྱི་མཆོད་གནས་ཡིན་པའི་ཕྱིར་རོ། །ས་གཞི་མཉམ་པོར་གྱུར་པ་ལ་ལྷའི་སྐུ་གཟུགས་ལ་སོགས་པའམ། ཚ་ཚའམ། མཆོད་རྟེན་ཏུ་བྱས་ན་ནི། ཕྱག་དང་
མཆོད་པའི་གནས་སུ་འགྱུར་རོ། །དེ་བཞིན་དུ་མི་མཉམ་པོར་གྱུར་པ་ལ་གཅིག་རབ་ཏུ་བྱུང་བར་གྱུར་པ་ན། གཅིག་གི་མཆོད་གནས་སུ་འགྱུར་རོ། །རབ་ཏུ་བྱུང་བར་འདོད་པའི་༈

༄༅། །ཚེ་ཆོས་གོས་ལ་སོག།ས་པ་མཐུན་རྐྱེན་མ་འཛོམ་ཙམ་འདུག་ཀྱང་གོས་དག་དུག་ཙམ་ལ་བརྟེན་ནས་མཁན་སློབ་ཀྱི་མེ་ཏོག་ཀྱང་ཁབ་དང་སྐུད་པ་ཙམ་ལ་
བརྟེན་ནས། རབ་ཏུ་ཅི་ཕྱིན་སྡོམ་པ་ཅི་ཐོབ་བྱའོ། །དེ་ལྟར་རབ་ཏུ་བྱུང་བར་འདོད་པ་ལ། སློབ་དཔོན་དང་། ཕ་མ་དང་། སྤུན་ལ་སོགས་པས་བར་དུ་བཅད་པར་མི་བྱ་སྟེ། ཡུམ་
༴ ཕ་རོལ་ཏུ་ཕྱིན་པ་ལས་ཀྱང་། བདུད་སློབ་དཔོན་གྱི་ཆ་བྱད་ཅན། ཕ་དང་མའི་ཆ་བྱད་ཅན། བུ་དང་བུ་མོ་དང་སྲིང་མོ་ལ་སོགས་པའི་ཆ་བྱད་ཅན་ནོ། །ཞེས་གསུངས་སོ། །མདོ་
དཀོན་མཆོག་བརྩེགས་པ་ལས་ཀྱང་། གང་ཞིག་རབ་ཏུ་བྱུང་བར་འདོད་པ་དེའི་གེགས་བྱས་ཤིང་གཤོལ་བཏབ་པར་གྱུར་ན་ནི་ཁམས་གསུམ་གྱི་སེམས་ཅན་ཐམས་ཅད་ཀྱི་མིག་ཕྱུང་
བའི་སྡིག་པ་དང་མཉམ་པར་གསུངས་ལ། དེའི་མཐུན་རྐྱེན་བསྒྲུབས་ཤིང་གྲོགས་བྱས་པར་གྱུར་ན་ནི། ཁམས་གསུམ་གྱི་སེམས་ཅན་ཐམས་ཅད་ལ་མིག་བཅུག་པ་བས་བསོད་

ནམས་ཆེ་བར་གསུངས་སོ། །དེ་ལྟར་ཆོས་གཤའ་མར་བྱ་བར་འདོད་པའི་སྐྱེས་བུ་དམ་པ་དེ་ཕ་མ་དང་། བུ་དང་། བུ་མོ་དང་། སྤུན་ཟླ་ལ་སོགས་པའི་ཉེ་བར་འབྲེལ་བ་ལ་མ་
ཆགས། ཡུལ་ཞིང་ལ་སོགས་པ་ནོར་དང་ལོངས་སྤྱོད་ལ་སོགས་པ་ལ་མ་ཆགས་པར་བྱས་ཏེ། ང་འདི་རྣམས་དང་གཏན་དུ་མི་འགྲོགས་འདི་རྣམས་ལ་གཏན་དུ་ལོངས་མི་
སྤྱོད། འཆི་བར་ངེས་ཏེ། སེམས་ལ་ནི་འཆི་བ་མེད། ལས་དགེ་སྡིག་གི་དབང་གིས་གར་སྐྱེ་ཆ་མེད་པས་ཅི་ལ་ཡང་མི་བལྟ། ཅི་ལ་ཡང་མི་སེམས་པར་རབ་ཏུ་བྱུང་བར་བྱའོ། །
ཆགས་ཞེན་སྤང་ཞིང་རབ་ཏུ་བྱུང་བའི་ལེའུ་སྟེ་བཞི་པའོ།། །།ཇོ་བོ་རྗེའི་ཞལ་ནས། སོ་སོར་ཐར་པ་རིགས་བདུན་ལས། །ཚངས་སྤྱོད་པ་ནི་མཆོག་ཡིན་ཏེ། །དགེ་སློང་སྡོམ་པ་
དག་ཏུ་བཞེད། །ཅེས་གསུང་སྟེ་སོ་སོ་ཐར་པ་གསུམ་ལས་སོ་སོ་ཐར་པའི་སྡོམ་པ་རིགས་བདུན་ནམ་སྡེ་ལྔ་ནི་སྡོམ་པ་གོང་མ་གཉིས་ཀྱི་རྟེན་མཆོག་ཏུ་བཞེད་དོ། །སོ་སོ་ཐར་པའི་

།མདོ་ལས་ཀྱང་། འདི་ནི་ཐར་པའི་གྲོང་འཇུག་པའི། །ཐེམ་སྐས་གཞི་དང་འདྲ་བར་གནས། །ཞེས་པས་ཁང་བཟང་གི་རྨང་ངམ་མཁར་གྱི་འོག་ཁང་༄༅།2
ལྟར་གསུངས་པས། ཚུལ་ཁྲིམས་ཀྱི་སྡོམ་པའི་རྨང་བརྟན་པ་གལ་ཆེའོ། །དེ་ཡང་དགེ་ཚུལ་གྱི་སྡོམ་པ་ནི་སྤོང་བ་བཞི་འཁོར་དང་བཅས་ཤིང་ཡང་དག་པར་བླང་བ་བཅུ་ལ་སོགས་
༈ པ་སྲུང་བ་ཡིན་ནོ། །དགེ་སློང་གི་སྡོམ་པ་ནི་རྩ་བ་བཞི་དང་། དགེ་འདུན་གྱི་ལྷག་མ་བཅུ་གསུམ་ལ་སོགས་པ་རྣམས་ཡིན་ཏེ། དེའི་གནང་བཀག་གི་རིགས་རྣམས་ཤེས་པར་བྱས་
ནས་བསྲུང་དགོས་སོ། ། གནང་བཀག་གི་བྱེ་བྲག་ནི་རྩ་བ་དང་ཡན་ལག་དང་རང་བཞིན་གྱི་ཁ་ན་མ་ཐོ་བ་དང་། བཅས་པའི་ཁ་ན་མ་ཐོ་བའི་ཕྱོགས་དང་། ཆེན་པོའི་བསྟན་པ་
དང་། ནག་པོའི་བསྟན་པའི་ཕྱོགས་གང་ཡིན་པ་དེ་ཤེས་དགོས་པས་འདིར་ཅུང་ཟད་ཙམ་ཞིག་བསྟན་པར་བྱ་སྟེ་ཞིབ་ཏུ་ནི་དམ་པའི་ཆོས་འདུལ་བ་ལས་ཤེས་པར་བྱོས་ཤིག །རང་

བཞིན་དང་བཅས་པའི་དབྱེ་བ་ནི། བཞེད་ལུགས་འགའ་ཞིག་གསུངས་ཀྱང་། ཀུན་སློང་མི་དགེ་བ་དང་རྗེས་སུ་འགྲོ་ལྡོག་ངེས་པ་ཐམས་ཅད་ནི་རང་བཞིན་གྱི་ཁ་ན་མ་ཐོ་བ་ཡིན་
ལ༑ ཀུན་སློང་ལུང་མ་བསྟན་དང་རྗེས་སུ་འགྲོ་ལྡོག་ངེས་པ་ཐམས་ཅད་ནི་བཅས་པའི་ཁ་ན་མ་ཐོ་བར་བཞེད་དོ། །གཞན་ཡང་དངོས་སམ་བརྒྱུད་ནས་སེམས་ཅན་ལ་གནོད་པར་
འགྱུར་བ་ཐམས་ཅད་ནི་རང་བཞིན་གྱི་ཁ་ན་མ་ཐོ་བ་ཡིན་ལ། སེམས་ཅན་ལ་ཕན་གནོད་མེད་པ་རྣམས་ནི་བཅས་པའོ། །ཆེན་པོའི་བསྟན་པ་དང་། ནག་པོའི་བསྟན་པ་ནི། འདུལ་
བ་གཞུང་དམ་པ་ལས། ཚེ་དང་ལྡན་པ་དག་འདི་ལྟར་ཆོས་གང་ཞིག་ཀུན་ཏུ་འདོད་ཆགས་དང་། ཞེ་སྡང་དང་། གཏི་མུག་ལ་སོགས་པའི་རྒྱུར་གྱུར་པ་གང་ཡིན་པ་འདི་དག་ནི་
ཆོས་མ་ཡིན། འདུལ་བ་མ་ཡིན། སྟོན་པའི་བསྟན་པ་མ་ཡིན་པར་ཤེས་པར་བྱོས་ཤིག ། ཚེ་དང་ལྡན་པ་དག་ཆོས་གང་ཞིག་ཀུན་ཏུ་འདོད་ཆགས་དང་ཞེ་སྡང་དང་གཏི་མུག་ལ་

༄༅། །སོགས་པའི་རྒྱུར་གྱུར་པ་མ་ཡིན་པ་དེ་དག་ནི་ཆོས་ཡིན། འདུལ་བ་ཡིན། སྟོན་པའི་བསྟན་པ་ཡིན་པར་ཤེས་པར་བྱོས་ཤིག་ཅེས་གསུངས་སོ། ། གང་
ཞིག་ཆོས་སྤྱད་པས་དངོས་སམ་བརྒྱུད་ནས་རང་དང་གཞན་འཁོར་བ་དང་ངན་སོང་གི་རྒྱུར་གྱུར་པ་གང་ཡིན་པ་དེ་རྣམས་ནི་ཆོས་དང་འདུལ་བ་ལ་སོགས་པ་མ་ཡིན་པས་དགག་བྱའམ་
ནག་པོའི་བསྟན་པ་སྟེ་སྤང་བར་གསུངས་ལ། ཆོས་གང་ཞིག་སྤྱད་པས་དངོས་སམ་བརྒྱུད་ནས་རང་དང་གཞན་གྱི་ཉོན་མོངས་པའི་གཉེན་པོར་གྱུར་པ་དང་། མཐོ་རིས་དང་ཐར་པའི་
རྒྱུར་གྱུར་པ་གང་ཡིན་པ་དེ་ནི་ཆོས་དང་། འདུལ་བ་དང་། སྟོན་པའི་བསྟན་པ་ཡིན་པས་དགོས་པའམ་ཆེན་པོའི་བསྟན་པ་སྟེ་སྒྲུབ་པར་གསུངས་སོ། །དེ་ལྟར་དགག་བྱ་དང་དགོས་
པ་ཡང་ཐམས་ཅད་བརྩི་ཤེས་པར་བྱ་བ་རབ་ཏུ་གཅེས་སོ། །དེ་ལྟར་གནང་བ་དང་བཀག་པའི་བྱེ་བྲག་ནི་བར་ཆད་རྣམ་པ་དྲུག་ལ་གནང་སྟེ། འདི་ལྟར་དགེ་སྦྱོང་གི་བར་ཆད་

དང་། ཚངས་པར་སྤྱོད་པའི་བསོད་ནམས་ཀྱི་ལུས་ཀྱི་སྲོག་གི་ལོངས་སྤྱོད་ཀྱི་བར་ཆད་རྣམས་ལ་གནང་བའོ། །དེ་ལྟར་གནང་བཀག་གི་བྱེ་བྲག་མ་ཤེས་ན་རྒྱུས་མེད་ལམ་དུ་ཞུགས་
པ་བཞིན་དུ་ལོག་པའི་ལམ་དུ་ལྟུང་བར་འགྱུར་རོ། །རྩ་བ་བཞི་ལ་སོགས་པའི་ཕམ་པ་ནི། འཇིག་རྟེན་གྱི་བྱ་བ་མ་ཐོངས་པ་རྣམས་ལ་མ་བྱིན་པར་ལེན་པའི་ཕམ་པ་འབྱུང་ཉེ་བ་
ཡིན། སྒོམ་ཆེན་པ་རྣམས་ལ་རྫུན་དུ་སྨྲ་བ་རྣམས་འབྱུང་ཉེ་བར་ཡིན་ཏེ་གཞན་གྱི་ཕྱེ་གཏོར་བཏང་ན། ཏིང་ངེ་འཛིན་བཟང་པོ་ཡོད་ཟེར། བསམ་གཏན་གྱི་ཟས་ཀྱིས་འཚོ་བས་ལྟོ་
དང་གོས་ལ་སོགས་པ་ཡང་འདི་ཙམ་གྱིས་ཆོག །ཡི་དམ་ལྷའི་ཞལ་ཡང་མཐོང་། རྟོགས་པ་བཟང་པོ་ཡང་ཡོད། མངོན་པར་ཤེས་པ་ཆང་ཆུང་ཙམ་ཡང་བདོག་ཟེར་ཞིང་མི་ཆོས་
བླ་མའི་རྫུན་གྱི་ཕམ་པ་ཤིན་ཏུ་འབྱུང་ཉེ་བ་ཡིན་ནོ། །མི་ཚངས་པར་སྤྱོད་པའི་ལྟུང་བ་ནི་ཐམས་ཅད་ལ་འབྱུང་ཉེ་བར་འགྱུར་བས་བུད་མེད་ལ་སོགས་པ་དང་མི་འདྲིས་པར་བྱེད་པ་ཤིན་

།ཏུ་ཡང་གལ་ཆེའོ། །དེ་ཡང་རང་ལ་ཉེས་པ་མེད་ཀྱང་གཞན་གྱིས་སྐུར་བ་འདེབས་པ་ལ་ཚེགས་མེད། སྐུར་པ་ཞིག་བྱུང་ན་སྐྱེ་བོ་ལ་སོགས་པ་ཐམས་༄༅།]
ཅད་ཀྱི་སྡིག་རྟེན་དུ་འགྱུར་བས་སེམས་ཅན་ཀྱི་དོན་ཀྱང་མི་འགྲུབ་སེམས་ཅན་གྱི་དོན་མ་གྲུབ་ན་གྱོང་དེ་བས་ཆེ་བ་ག་ན་ཡོད། མཆེད་གྲོགས་དང་། བླ་མའི་ཞབས་འདྲེན་དུའང་
འགྲོ། བསྟན་པ་སྤྱི་ལ་ཡང་གནོད། སྙིགས་མ་ལྔ་བདོ་བའི་སེམས་ཅན་རྣམས་རང་སྐྱོན་མི་མཐོང་གཞན་སྐྱོན་རྟོག །དེ་བས་ན་ཤིན་ཏུ་གཟབ་པ་གཅེས་སོ། །སངས་རྒྱས་ཀྱི་
བསྟན་པ་རིན་པོ་ཆེ་འདི་དར་བའི་དུས་འདིར། ཚུལ་ཁྲིམས་ཉམས་པ་ལ་སོགས་པའི་སྡིག་པ་ཚན་པོ་ཆེ་བསགས་པ་རྣམས་ཀྱིས་ཀྱང་སྟོབས་བཞིའི་སྒོ་ནས་བཤགས་སྡོམ་ལ་སོགས་
པ་བསྐྱར་ཞིང་བྱའོ། །མི་ལུས་རིན་ཆེན་པོ་འདི་གཏན་དུ་ཐོབ་པར་བཀའ། ཚུལ་ཁྲིམས་དང་ལྡན་པ་རྣམས་ཀྱིས་ཀྱང་ཉམས་པ་རྣམས་ལ་བརྙས་པར་མི་བྱ་ཞིང་། ཉམས་པ་རྣམས་

ཀྱིས་ཀྱང་ཚུལ་ཁྲིམས་དང་ལྡན་པ་རྣམས་ལ་གུས་པར་བྱ། ཕ་རོལ་ཏུ་ཕྱིན་པ་སྡུད་པ་ལས་ཀྱང་། སེམས་ཅན་འདི་དག་ཁྲིམས་ལྡན་འདི་དག་ཁྲིམས་འཆལ་ཅེས། ། སྣ་ཚོགས་འདུ་
ཤེས་ཞུགས་པ་ཤིན་ཏུ་ཚུལ་ཁྲིམས་འཆལ། །ཞེས་པས་གང་ལ་ཡང་སྨད་ཅིང་སྤང་བར་མི་བྱའོ། །ཚུལ་ཁྲིམས་ཉམས་པའི་སྙད་སྔགས་ལ་མི་འགེལ་ཞིང་ཚུལ་ཁྲིམས་གཡག་རྔ་
བཞིན་དུ་རབ་ཏུ་བསྲུང་བ་གཅེས་སོ། །སོ་སོར་ཐར་པའི་ཚུལ་ཁྲིམས་ཀྱི་ལེའུ་སྟེ་ལྔ་པའོ།། །།དེ་ལྟར་ཚུལ་ཁྲིམས་རྣམ་པར་དག་པ་བསྲུངས་ཀྱང་ལྷ་དང་མིའི་གོ་འཕང་
ངམ། དགྲ་བཅོམ་པའི་འབྲས་བུ་ཞི་བ་ཕྱོགས་གཅིག་པ་ལས་མི་འཐོབ་པས། ངེས་པར་འབྱུང་བ་སེམས་ཅན་དོན་བྱེད་ཀྱི་ཚུལ་ཁྲིམས་ལ་རྟེན་བཅས་ཏེ། ཕ་རོལ་ཏུ་ཕྱིན་པ་རྒྱས་པ་
ལས། བདག་གིས་ཀྱང་ཚུལ་ཁྲིམས་བསྲུངས་པ་ལགས། གཞན་ཡང་ཚུལ་ཁྲིམས་བསྲུང་བ་ལ་རབ་ཏུ་བསྐུལ་བ་ལགས། བདག་གིས་ཀྱང་བྱང་ཆུབ་མཆོག་ཏུ་སེམས་བསྐྱེད་པ་

།ལགས། གཞན་ཡང་བྱང་ཆུབ་མཆོག་ཏུ་སེམས་བསྐྱེད་པ་ལ་རབ་ཏུ་བསྐུལ་བ་ལགས་ཞེས་གསུངས་པས་ཚུལ་ཁྲིམས་ཀྱི་སྟེང་དུ་བྱང་ཆུབ་མཆོག་ཏུ་༄༅།
སེམས་བསྐྱེད་པར་བྱ་སྟེ། དེ་ཡང་ཐེག་པ་ཆེན་པོའི་དགེ་བའི་བཤེས་གཉེན་ཞིག་བཙལ་ཏེ། དེ་ལ་མེ་ཏོག་ལ་སོགས་པའི་དངོས་པོ་ཅི་དང་ཅི་འབྱོར་བ་ཕུལ་ལ། སྨོན་འཇུག་རྣམ་པ་
གཉིས་སུ་སེམས་བསྐྱེད་ནས་བྱང་ཆུབ་ཏུ་སེམས་བསྐྱེད་པའི་སྡོམ་པ་བླངས་ཤིང་བསྲུང་བ་ལ་བསླབ་པར་བྱའོ། །བྱང་ཆུབ་སེམས་དཔའི་སྡོམ་པ་ནི་ལུས་ངག་གཙོ་བོར་གྱུར་པ་ནི་མ་
ཡིན་ཏེ། བསམ་པ་ཁོ་ན་གཙོ་བོར་གྱུར་པ་ཡིན་ནོ། །སློབ་དཔོན་ཞི་བ་ལྷའི་ཞལ་ནས་ཀྱང་། བྱང་ཆུབ་སེམས་ཏེ་མདོར་བསྡུས་ན། །རྣམ་པ་གཉིས་སུ་ཤེས་པར་བྱ། །བྱང་ཆུབ་
སྨོན་པའི་སེམས་དང་ནི། །བྱང་ཆུབ་འཇུག་པའི་སེམས་ཉིད་དོ། །ཞེས་གསུངས་པས་སྨོན་པ་བྱང་ཆུབ་ཀྱི་སེམས་ནི། བསམ་པ་འབའ་ཞིག་ཡིན་ལ། འཇུག་པ་བྱང་ཆུབ་ཀྱི་༤
པ.

སེམས་ནི་བསམ་པ་དེའི་སྟེང་དུ་སྦྱོར་བས་ཁྱད་པར་དུ་བྱས་པ་ཡིན་ནོ། །བྱང་ཆུབ་ཀྱི་སེམས་ནི་ཀུན་རྫོབ་བྱང་ཆུབ་ཀྱི་སེམས་དང་། དོན་དམ་པ་བྱུང་ཆུབ་ཀྱི་སེམས་སོ། །སྨོན་པའི་
བསམ་པ་ནི་ཀུན་རྫོབ་བྱང་ཆུབ་ཀྱི་སེམས་ཏེ། སེམས་ཅན་ཐམས་ཅད་ལ་ཕ་དང་མ་དང་བུ་དང་བུ་མོ་ལ་སོགས་པའི་འདུ་ཤེས་རབ་ཏུ་བཞག་སྟེ། ད་ལྟ་འགྲོ་བ་མ་རྒན་ལ་ལ་དམྱལ་
གནས་ན་བཙོ་ཞིང་སྲེག །ལ་ལ་ཡི་དྭགས། ལ་ལ་དུད་འགྲོའི་གནས་སུ་བཀོལ་ཞིང་སྤྱོད། ལ་ལ་ལྷ་མིའི་བདེ་སྡུག་སྣ་ཚོགས་ཉམས་སུ་མྱོང་ཞིང་། འཁོར་བ་ཟོ་ཆུན་འཁྱུད་མོ་
ན༑ དེ་ནས་ཤི་ཡང་དེ་རུ་སྐྱེས། སྡུག་བསྔལ་གྱི་འདམ་ནས་ཐར་དུས་མེད། དེ་ལྟར་འགྲོ་བ་མ་རྒན་སྡུག་བསྔལ་གྱི་རྒྱ་མཚོ་འདི་ལས་ངེས་པར་ཐར་ན་ཅི་མ་རུང་སྙམ་ནས་བྱམས་
པ་དང་སྙིང་རྗེ་ཚད་མེད་པ་ལ་སོགས་པ་རྣམ་པ་བཞིས་བྱང་ཆུབ་ཀྱི་སེམས་སྦྱོང་བ་ནི་སྨོན་པ་བྱང་ཆུབ་ཀྱི་སེམས་སོ། །འཇུག་པ་བྱང་ཆུབ་ཀྱི་སེམས་ནི་སྦྱོར་བས་ཁྱད་པར་དུ་འཕགས་

། ༄༅། ། པ་ཡིན་པས། རང་ཉིད་སོ་སོ་སྐྱེ་བོའི་ས་ལ་གནས་པས་སེམས་ཅན་རྣམས་ལ་ཕན་འདོགས་ག་ལ་ནུས། ཇི་ལྟར་རང་གི་རྐང་ལག་ཀུན། །ཐག་པས་
དམ་པོར་བཙིངས་གྱུར་ན། །གཞན་བཅིངས་དགྲོལ་བར་ག་ལ་ནུས། །ཞེས་པས་ཐོག་མར་རང་ཉིད་སྨིན་པའམ། གྲོལ་བའི་རྫོགས་པའི་སངས་རྒྱས་ཀྱི་ས་ཐོབ་པར་བྱས་ལ། དེ་
ནས་འགྲོ་བ་མ་རྒན་འདི་རྣམས་ཐེག་པ་རིམ་པ་གསུམ་ལ་རིམ་གྱིས་བཀོད་ལ་རྫོགས་པའི་སངས་རྒྱས་ཐོབ་པར་བྱའོ་སྙམ་དུ་བསམ་སྟེ། དེ་ནས་ལུས་ངག་ཡིད་གསུམ་གྱིས་སེམས་
ཅན་གྱི་དོན་ལ་འབད་པར་བྱའོ། །དེ་ཡང་དང་པོ་སྦྱིན་པ་ལ་འབད་པར་བྱ་སྟེ། ཡུམ་ཕ་རོལ་ཏུ་ཕྱིན་པ་ལས། བདག་གིས་ཀྱང་སྦྱིན་པ་བཏང་བ་ལགས། གཞན་ཡང་སྦྱིན་པ་གཏོང་
བ་ལ་རབ་ཏུ་བསྐུལ་བར་ལགས་གསུངས་པས། བསྡུ་བའི་དངོས་པོ་བཞིས་བསྐུལ་བར་བྱ་སྟེ། སྦྱིན་པ། སྙན་པར་སྨྲ་བ། དོན་མཐུན་པ། དོན་ཉེ་བར་སྤྱོད་པའི་སྒོ་ནས།

པ་ལ་སོགས་པ་ཕ་རོལ་ཏུ་ཕྱིན་པ་དྲུག་གི་སྒོ་ནས་སྤྱད་པར་བྱའོ། །རྒྱལ་པོ་སྦྱིན་པ་ལ་དགའ་བའི་གཏམ་རྒྱུད་ལྟར། ཟས་དང་གོས་དང་ནོར་ལ་སོགས་པ་ལ་ལྟོས་པ་མེད་པར་ཕོངས་
མེད་དུ་སྦྱིན་པར་བྱའོ། །ཕ་རོལ་ཏུ་ཕྱིན་པ་སྡུད་པ་ལས་ཀྱང་། མགོ་དང་རྐང་ལག་གཏོང་ཞིང་ཞུམ་པའི་སེམས་ཀྱང་མེད། །ཅེས་གསུངས་ཏེ། ཟས་དང་ནོར་ལ་སོགས་པ་ལྟ་
སྨོས་ཀྱང་ཅི་དགོས་ཏེ། ལུས་དང་སྲོག་ལ་སོགས་པ་ཡང་སེམས་ཅན་གྱི་དོན་དུ་བཏང་བར་གསུངས་སོ། །རྒྱལ་པོ་བྱམས་པའི་སྟོབས་ཀྱིས། གནོད་སྦྱིན་ལ་ཤ་ཁྲག་སྦྱིན་པ་
དང་། ལྷའི་དབང་པོ་བརྒྱ་བྱིན་གྱིས་མགོ་བོ་སྦྱིན་པ་ལ་སོགས་པ། བྱང་ཆུབ་སེམས་དཔའི་རྣམ་སྤྲུལ་ནི་བསམ་གྱིས་མི་ཁྱབ་བོ། །སོ་སོ་ཐར་པའི་སྐབས་སུ་བཀག་པའི་རྩ་བ་བཞི་
ལ་སོགས་པ་ཡང་། བྱང་ཆུབ་སེམས་དཔའི་སྐབས་སུ་སེམས་ཅན་གྱི་དོན་དུ་འགྱུར་ན་མ་གནང་བ་མེད་དེ། ཚོང་དཔོན་བྱང་ཆུབ་སེམས་དཔའ་མདུང་ཐུང་ཅན་ལ་སོགས་པའོ།

༄༅། དྲུབ་སེམས་དཔའ་ལ་དེའི་ཉེས་པས་མ་གོས་པར་འདམ་གྱི་པདྨ་ལྟར་ཤིན་ཏུ་མཛེས་པར་གྱུར་པའོ། །བསླབ་པ་ཀུན་ལས་བཏུས་པ་ལས་
ཀྱང་། བདག་གི་ལུས་དང་ལོངས་སྤྱོད་དང་། །དགེ་བ་དུས་གསུམ་སྐྱེས་པ་རྣམས། །སེམས་ཅན་ཀུན་ལ་བཏང་བ་དང་། །དེ་སྲུང་དག་ལ་སྤེལ་བའོ། །ཞེས་སོ། །བྱང་ཆུབ་
* སེམས་དཔའ་རང་ལ་ཞེ་འདོད་མེད་པའི་སྙིང་རྗེ་ཆེན་པོས་ཡི་དྭགས་ལ་ཆུ་སྦྱིན་དང་གཏོར་མ་ཐེབ་ཀྱུ་གང་ལ་སོགས་པ་དང་། དུད་འགྲོའི་སྐྱེ་གནས་ལ་ཟས་ཁམ་གཅིག་ཙམ་སྩལ་བ་
དང་། མིའི་སྐྱེ་གནས་སུ་གྱུར་པ་ལ་ནི། ལུང་ཀུན་ནས་ཀྱང་། ནད་པ་དང་ནི་ཆོས་སྨྲ་དང༌། །སྐྱེ་མཐའི་བྱང་ཆུབ་སེམས་དཔའ་ལ། །ཡོན་ནི་གཞལ་དུ་མེད་པ་ཡིན། །ཞེས་པ་
དང་། །ཐ་མལ་སྟོང་ཕྲག་བརྒྱ་དང་ནི། །བྲམ་ཟེ་གཅིག་དུ་སྦྱར་བར་བྱ། །བྲམ་ཟེ་སྟོང་ཕྲག་བརྒྱ་དང་ནི། །དགེ་སློང་གཅིག་ཏུ་སྦྱར་བར་བྱ། །དགེ་སློང་སྟོང་ཕྲག་བརྒྱ་དང་.

།བྱང་སེམས་ལྡན་པ་གཅིག་ཉིད་དོ། །བྱང་སེམས་ལྡན་པ་བརྒྱ་དང་ནི། །ཐེག་གསུམ་ལྡན་པའི་བླ་མ་ལ། །བསོད་ནམས་དམ་པའི་མཆོག་ཏུ་འགྱུར། །ཞེས་གསུངས་
སོ། །གཞན་ཡང་རྒྱལ་པོ་སྲིད་ལས་ཉམས་པ་དང་། །རིགས་བཟང་དམན་པར་ལྷུང་བ་དང་། །ནད་པ་བཤེས་མེད་ལུས་པ་དང་། །ཕ་མ་རྒན་རྒོན་ལ་སོགས་ནི། །ཞིང་བཟང་
དམ་པའི་མཆོག་ཏུ་འགྱུར། །ཞེས་གསུངས་སོ། །དེ་ལྟར་གསུངས་མོད་ཀྱི་བྱང་ཆུབ་སེམས་དཔས་ཞིང་ལ་བཟང་ངན་མེད་པར་བཏང་བར་གསུངས་སོ། །དེ་ལྟར་མཆོད་པ་དང་
སྦྱིན་པ་རྣམ་པ་གཉིས་ལས། སྦྱིན་པ་ནི་གོང་ལྟར་རོ། །མཆོད་པའི་རིམ་པ་ནི་འདི་ལྟར་ཤེས་པར་བྱའོ། །བླ་མ་དང་དཀོན་མཆོག་གསུམ་པོ་ལ་མོས་གུས་རྒྱུན་ཆད་མེད་པའི་སྒོ་
ནས། ཆེ་འབྱོར་ཆུང་འབྱོར་གྱིས་མཆོད་པར་བྱ་སྟེ། ཐ་ན་ཆུ་གཙང་མ་ཕོར་གང་ཕུལ་བའི་བསོད་ནམས་ཀྱང་བསམ་གྱིས་མི་ཁྱབ་པར་གསུངས་སོ། །མདོ་སྡེ་དག་ལས་

།ཀྱང་། ཡང་དག་པར་རྫོགས་པའི་སངས་རྒྱས་ཀྱི་ཞལ་ནས་ད་ལྟ་ང་ལ་བསྙེན་བཀུར་བྱེད་པ་བས་ང་ཡོངས་སུ་མྱ་ངན་ལས་འདས་པའི་དུས་སུ། ངའི་༄༅།
སྐུ་གཟུགས་དང་རིང་བསྲེལ་ལ་མཆོད་པ་བྱེད་པའི་བསོད་ནམས་ཁྱད་པར་དུ་འཕགས་ཞེས་གསུངས་སོ། །ཕ་རོལ་ཏུ་ཕྱིན་པ་སྡུད་པ་ལས། རྒྱལ་བ་མྱ་ངན་འདས་ཀྱང་རིང་བསྲེལ་
མཆོད་པས་མཉེས། །ཞེས་གསུངས་སོ། །རྩྭའི་སྒྲོན་མེ་ཙམ་མམ་དེ་བས་ལྷག་པར་གྱུར་པའི་མར་མེ་དང་སྤོས་ལ་སོགས་པ་དང་། རྡེའུ་དཀར་པོ་གཅིག་ཙམ་ཕུལ་བའི་བསོད་
ནམས་དང་། མེ་ཏོག་གཅིག་ཙམ་ཕུལ་བའི་བསོད་ནམས་ཀྱང་བསམ་གྱིས་མི་ཁྱབ་པར་གསུངས་ཏེ། བྱམས་པས་ཞུས་པའི་མདོ་ལས། ཡང་དག་པར་རྫོགས་པའི་སངས་རྒྱས་ཀྱི་
ཞལ་ནས། བྱམས་པ་མཚམས་མེད་པ་བྱས་པ་ཞིག་གིས་མེ་ཏོག་གཅིག་ཙམ་དེ་བཞིན་གཤེགས་པའི་སྐུ་གསུང་ཐུགས་ཀྱི་ཞལ་ལ་འཐོར་ན། དེ་ནམ་ཞིག་སངས་རྒྱ་བར་ང་སྨྲའོ།

ཞེས་གསུངས་སོ། །མཆོད་པ་ལ་ཡང་རྣམ་པ་བདུན་དུ་གསུངས་ཏེ། དང་པོ་དེ་བཞིན་གཤེགས་པའི་སྐུ་གསུང་ཐུགས་ཀྱི་རྟེན་གང་ཡང་རུང་བ་ཞིག་ལ་ཅེར་གྱིས་བལྟས་པ་དེ་སྐུ་ལྟ་
བའི་མཆོད་པ། དེ་ནས་ཕྱག་གི་མཆོད་པ། ཚིགས་སུ་བཅད་པའི་མཆོད་པ། རྫས་ཡོངས་སུ་བཤམ་པའི་མཆོད་པ། ཀུན་ཏུ་བཟང་པོའི་བློས་སྤྲུལ་པའི་མཆོད་པ། ཡོངས་སུ་
བཟུང་བ་མེད་པའི་མཆོད་པ། རྣམ་དག་ལུས་དབུལ་བའི་མཆོད་པ་དང་བདུན་གསུངས་སོ། གཞན་ཡང་གང་ལྟར་བབ་པ་ཐུག་ཕྲད་དུ་ཡང་དབུལ་བར་བྱ་སྟེ། མེ་ཏོག་ཆུ་སྐྱེས་
དང་། ཐང་སྐྱེས་དང་། ལོ་ཏོག་དང་། ཤིང་ཐོག་ལ་སོགས་པ་འབྲས་བུའི་ཚོགས་དང་། མཚོའམ་རྫིང་ངམ་འབབ་ཆུ་ལ་སོགས་པ་རྣམས། བླ་མ་དང་སངས་རྒྱས་ལསོགས་པ་
རྣམས་མདུན་གྱི་ནམ་མཁའ་ལ་དམིགས་ཏེ་དབུལ་བར་བྱའོ། །དེ་ལྟར་དངོས་པོ་དམན་ལ་ཆུང་བར་གྱུར་ཀྱང་ནི་དད་པས་དུངས་ཀྱིས་ཕུལ་བར་གྱུར་ན་ནི་འབྲས་བུ་ཆེན་པོ་འབྱིན་པར་

། གསུངས་སོ། །རྡོ་རྗེ་འབྱུང་བ་ལས་ཀྱང་། གང་འཇིག་རྟེན་གྱི་ཁམས་འདི་འམ་གང་ཡང་འཇིག་རྟེན་གྱི་ཁམས་ཐམས་ཅད་ན་ལྷ་དང་མི་རྣམས་ཀྱིས་༄༅།ཐོ
རྒོད་པ་དང༌། སྒེག་པ་དང་། དགའ་བ་དང་། རྩེ་འཇོའི་བདེ་བའི་བྱེ་བྲག་གང་དག་ཇི་སྙེད་ཡོད་པ་དེ་རྣམས་འདི་ལྟ་སྟེ་མ་ལུས་ཤིང་ལུས་པ་མེད་པའི་དེ་བཞིན་གཤེགས་པ་ཐམས་
ཅད་ལ་མཆོད་པའི་ལས་བྱ་བའི་ཕྱིར། ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་རིགས་ལྔ་དང་བཅས་པ་ཐམས་ཅད་དང་། སྙིང་པོ་དང་། ཕྱག་རྒྱ་དང་། གསང་
སྔགས་དང་། རིག་སྔགས་ཀྱི་ལྷའི་ཁྱད་པར་ཐམས་ཅད་ལ་དབུལ་བར་བྱའོ། །ཞེས་གསུངས་པས། ལྷ་དང་མིའི་བདེ་སྐྱིད་ལ་སོགས་པ་ཐམས་ཅད་ཀྱང་དབུལ་བར་གསུངས་
སོ། །དེ་ལྟར་བྱང་ཆུབ་སེམས་དཔས་བསོད་ནམས་རླབས་ཆེན་རླབས་ཆུང་གང་ལྟར་བབ་པར་བསགས་པར་བྱ་སྟེ། བསོད་ནམས་སོག་པ་ནང་འདོམ་པའི་དུས་སུ་ཁེ་དང་སྟོབས་

གང་ཆེ་བ་ལ་འབད་པར་བྱའོ། །རིན་པོ་ཆེ་གསེར་དང་གཡུ་ལ་སོགས་པ་བླང་དུ་ཡོད་པར་གྱུ ཀན་ལ་སོགས་པ་འདོར་བ་བཞིན་ནོ། །དངོས་པོ་དང་འདུ་ཤེས་གཉིས་
ལས། རྒྱལ་པོ་སྤྱི་བོ་སྐྱེས་དང་། ཁྱིམ་བདག་དཔལ་སྐྱེས་ཀྱི་གཏམ་རྒྱུད་དང༌། བཅོམ་ལྡན་འདས་ལ་བདུད་ཀྱི་གཡོ་སྒྱུས་སེམས་བསྐྱེད་པ་ལ་སོགས་པ་དངོས་པོ་མཆོག་ཏུ་གྱུར་
པ་བསམ་གྱིས་མི་ཁྱབ་བོ། །འདུ་ཤེས་མཆོག་ཏུ་གྱུར་པ་ཡང་བསམ་གྱིས་མི་ཁྱབ་སྟེ་རི་བོ་གྲུ་འཛིན་དུ་སྤྱན་རས་གཟིགས་ཀྱི་སྤྱན་སྔར་དགེ་སློང་གཉིས་ཀྱི་གཏམ་རྒྱུད་དང་། ལྡེར་
བཟོའི་མགོ་ལ་ལྷམ་བཞག་པ་ལ་སོགས་པ་འདུ་ཤེས་མཆོག་ཏུ་གྱུར་པ་ཡང་བསམ་གྱིས་མི་ཁྱབ་པར་གསུངས་སོ། །དེ་ལྟར་མཆོད་པ་དང་། སྦྱིན་པ་རྣམ་པ་གཉིས་ལས་ཁྱད་པར་དུ་
ཆོས་ཀྱི་སྦྱིན་པ་བསོད་ནམས་ཆེ་བར་གསུངས་ཏེ། ཚིག་བཞིའི་ཚིགས་སུ་བཅད་པ་གཅིག་གི་བསོད་ནམས་ཀྱང་གང་དང་ཡང་མི་མཉམ་པར་གསུངས་ན་མང་པོ་བཤད་པ་ལྟ་སྨོས་༔

།ཀྱང་ཅི་དགོས་ཏེ། རེ་རེ་གཉིས་ཀྱི་བསོད་ནམས་ཀྱང་བསམ་གྱིས་མི་ཁྱབ་བོ། །ཆོས་ཀྱི་ལས་འབྲེལ་བག་ཙམ་དེ་ལ་བརྟེན་ནས་ནམ་ཞིག་བྱང་ཆུབ་
ཐོབ་པར་གསུངས་སོ། །ཁྱད་པར་དུ་བྱང་ཆུབ་སེམས་དཔས་གཏམ་སྙན་འདོད་པ་དང་། ཁེ་གྲགས་དང་། ཉོན་མོངས་པའི་དབང་དུ་མ་སོང་བར། བྱམས་པ་དང་སྙིང་རྗེ་བྱང་ཆུབ་
ཀྱི་སེམས་ཀྱིས་ཟིན་པར་བྱ་སྟེ། བསྙེན་གནས་དང་སྐྱབས་འགྲོ་སེམས་བསྐྱེད་ལ་སོགས་པ་ཐར་པའི་ས་བོན་གདབ་པར་བྱའོ། །ཐེག་གསུམ་རིམ་པ་གང་འདོད་དམ། ཁྱད་པར་
ངེས་དོན་འདོད་པ་ལ། ཤིན་ཏུ་སྤྲོ་བའི་སེམས་ཀྱིས་བཤད་པར་བྱ། སྤྱོད་འཇུག་ལས། གང་ལ་གནོད་པ་བྱས་ཀྱང་བདེ་འབྲེལ་བའི། །བདེ་བའི་འབྱུང་གནས་དེ་ལ་སྐྱབས་སུ་
མཆི། །ཞེས་གསུངས་པས་ན། དེ་བཞིན་གཤེགས་པའི་སྐུ་ལ་གནོད་པ་སྐྱེལ་བ་ཡང་གདུལ་བྱར་འོང་བར་གསུངས་ན་དད་པ་དང་གུས་པས་ཞུ་བ་རྣམས་ལྟ་སྨོས་ཀྱང་ཅི་

འཚལ། གསང་བ་བསམ་གྱིས་མི་ཁྱབ་པའི་མདོ་ལས་ཀྱང་། སྐུ་གསུང་ཐུགས་ཀྱི་ཕྲིན་ལས་དོན་ཡོད་པར་གསུངས་ཏེ། དེ་བཞིན་གཤེགས་པའི་སྐུ་གཟུགས་ལ་སོགས་པ་ལ་སྡང་
བས་བལྟས་པའམ། གསུང་གི་བྱེ་བྲག་མ་ཎི་པདྨ་ལ་སོགས་པ་ངག་འཁྱལ་དུ་བརྗོད་པ་ལ་ཡང་འབྲས་བུ་ཁྱད་པར་ཅན་འབྱིན་པར་གསུངས་སོ། །འཇམ་དཔལ་གནས་པའི་མདོ་
ལས་ཀྱང་། མཁྱེན་རབ་ཀྱི་བདག་པོ་འཕགས་པ་འཇམ་དཔལ་གྱིས་ཉན་ཐོས་ལྔ་བརྒྱའི་ཚོགས་ལ་སེམས་སྟོང་པ་ཉིད་ཡིན་ནོ། །ཞེས་གསུངས་པས། ཁོང་རྣམས་དེ་ལ་མ་དད་
པར་གྱུར་ཏེ། འཇམ་དཔལ་ན་རེ། སེམས་སྟོང་པ་ཉིད་ཡིན་ནོ་ཞེས་ཟེར་ནས་མ་དད་པས་དམྱལ་བར་ལྟུང་ངོ༌། །སྟོང་པ་ཉིད་ཀྱི་ལས་འབྲེལ་དེ་ཙམ་གྱིས་ཀྱང་དམྱལ་བ་དེ་དག་
ལས་ཐར་ནས་དགའ་ལྡན་གྱི་ལྷར་སྐྱེས་ནས། མགོན་པོ་བྱམས་པའི་བསྟན་པ་ལ་ལུང་བསྟན་ཐོབ་པར་གྱུར་ཏོ། །དེ་ཕྱིར་དད་པས་ཀུན་ནས་སློང་ན་རབ། དད་པ་མེད་ཀྱང་དངོས་པོ་༔

།མི་བསླུ་བས། ལྷ་ཕྱག་གཅིག་ཙམ་མམ། ཐལ་མོ་ཡ་གྱལ་གཅིག་ཙམ་སྦྱར་བའི་བསོད་ནམས་ཀྱང་བསམ་གྱིས་མི་ཁྱབ་པར་གསུངས་སོ། །དེ་ལྟར་༄༅།2
དད་པས་བསླངས་ཏེ་ཚོགས་བསགས་ཤིང་སྨོན་ལམ་རྒྱ་ཆེན་པོ་བཏབ་པར་གྱུར་ན་ཐམས་ཅད་མཁྱེན་པའི་སངས་རྒྱས་ལྟ་སྨོས་ཀྱང་ཅི་དགོས། དེ་ལྟ་བྱང་ཆུབ་སེམས་
དཔས་ལུས་དང་སྲོག་ལ་སོགས་པ་ལ་མི་བལྟ་བར། འཁོར་བ་མ་སྟོངས་ཀྱི་བར་དུ་མ་ནམ་མཁའ་དང་མཉམ་པའི་སེམས་ཅན་ཐམས་ཅད་འཁོར་བའི་སྔག་བསྔལ་ལས་ངེས་པར་
སྐྱོབ་པར་བྱའོ་སྙམ་དུ་སེམས་བསྐྱེད་པར་བྱའོ། །བྱང་ཆུབ་སེམས་དཔས་ཐུགས་ཁྲལ་ཆུང་བ་ལ་གཞོལ་བར་མི་བྱའོ། །མདོ་ལས་ཀྱང་། དམྱལ་བར་འགྲོ་བ་སངས་རྒྱས་ལ།
གཏན་གྱི་གེགས་བྱེད་མ་ཡིན་ཏེ། །རང་སངས་རྒྱས་ཀྱི་ས་རྣམས་དང་། །ཉན་ཐོས་ས་ཡིས་གེགས་བྱེད་དོ། །ཞེས་གསུངས་པས། བྱང་ཆུབ་སེམས་དཔས་ཞི་བ་ཕྱོགས་གཅིག་༔

པའི་མྱ་ངན་ལས་འདས་པ་དོན་དུ་གཉེར་བར་གྱུར་ན་ནི། མི་གནས་པའི་མྱ་ངན་ལས་འདས་པའི་གོལ་སར་གསུངས་སོ། །བྱང་ཆུབ་མཆོག་ཏུ་སེམས་བསྐྱེད་པ་དང༌། བྱང་ཆུབ་
སེམས་དཔའི་སྤྱོད་པ་ཇི་ལྟར་བསྐྱང་བའི་ལེའུ་སྟེ་དྲུག་པའོ།། །།དེ་ལྟར་བྱང་ཆུབ་སེམས་དཔས་སེམས་དང་པོ་བསྐྱེད་ནས་བྱང་ཆུབ་སེམས་དཔའི་སྤྱོད་པ་ཚུལ་བཞིན་དུ་བསྐྱངས་
པར་གྱུར་ཀྱང་། བྱང་ཆུབ་སེམས་དཔའི་ས་ལམ་ལ་གནས་པ་ཞེས་བྱ་བ་ཡིན་པས་ཐམས་ཅད་མཁྱེན་པའི་འབྲས་བུ་ཐོབ་པར་མི་ནུས་སོ། །དེ་ཡང་མདོ་ལས། རྒྱ་མཚོ་དང་ནི་བ་
།རྨིག་རྗེས་དག་ནི་གང་ཡིན་པ། །སངས་རྒྱས་བྱང་ཆུབ་སེམས་དཔའ་ཡི། །ཁྱད་པར་དག་ཀྱང་དེ་བཞིན་ནོ། །ཞེས་གསུངས་སོ། །དེ་ལྟར་ཐེག་པ་ཆེན་པོའི་ལམ་
ཚོགས་རྣམ་པ་གཉིས་ཀྱིས་བསྡུས་པའི་ཕ་རོལ་ཏུ་ཕྱིན་པ་དྲུག་ལ་འབད་པར་བྱའོ། །ཕ་རོལ་ཏུ་ཕྱིན་པ་དྲུག་པོ་དེ་དག་ཀྱང་དགེ་བའི་རྩ་བ་གསུམ་དུ་འདུས་ཏེ། འདི་ལྟ་སྟེ། སྦྱིན་པ་

།ལས་བྱུང་བ་དང་། ཚུལ་ཁྲིམས་ལས་བྱུང་བ་དང་། སྒོམ་པ་ལས་བྱུང་བའི་དགེ་བའི་རྩ་བའོ། །དེ་ཡང་སྦྱིན་པ་ནི་དངོས་པོ་གང་ལ་ཡང་མ་ཆགས་༄ ༅།ལ་
པའོ། །ཚུལ་ཁྲིམས་ནི་མི་དགེ་བ་མཐའ་དག་སྤོང་བའོ། །སྒོམ་པ་ནི་ཆོས་སྤྱི་དང་རང་གི་མཚན་ཉིད་ཀྱི་དོན་ཁོང་དུ་ཆུད་པར་བྱས་ནས་ཚུལ་བཞིན་དུ་ཡིད་ལ་བྱེད་པའོ། །དེ་ཡང་རྒྱུ་
བསོད་ནམས་ཀྱི་ཚོགས་ནི་ཕ་རོལ་ཏུ་ཕྱིན་པ་ལྔ་ཉམས་སུ་ལེན་པ་ཡིན་ལ། འབྲས་བུ་ཡེ་ཤེས་ཀྱི་ཚོགས་ནི་ཤེས་རབ་ཀྱི་ཕ་རོལ་ཏུ་ཕྱིན་པ་སྟེ། དེ་ཡང་སྡུད་པ་ལས། ཤེས་རབ་ཀྱིས་
ནི་ཆོས་ཀྱི་རང་བཞིན་ཡོངས་ཤེས་ནས། །ཞེས་གསུངས་པས། ཤེས་རབ་ཀྱི་རང་བཞིན་ཤེས་པར་བྱ་བ་དང་། དེའི་དོན་ལ་མཉམ་པར་འཇོག་པའོ། །དེ་ཡང་ཕ་རོལ་ཏུ་ཕྱིན་པ་
བདུན་བརྒྱ་པ་ལས། འཇམ་དཔལ་བཀོད་པ་གཅིག་པའི་ཏིང་ངེ་འཛིན་ལ་འཇུག་པར་འདོད་པའི་རིགས་ཀྱི་བུའ མ་རིགས་ཀྱི་བུ་མོས་དབེན་པའི་ལམ་ལ་གནས་ཏེ་བརྟེན་པར་བྱ། འདུ་ཎྱ

འཛི་མེད་པ་ལ་དགའ་བར་བྱ། མཚན་མ་ཐམས་ཅད་ཡིད་ལ་མི་བྱ་བར་སྐྱིལ་ཀྲུང་བཅས་ཏེ་འདུག་ནས་མི་དམིགས་པའི་ཚུལ་གྱིས་དེ་བཞིན་གཤེགས་པའི་སྐ་གཅིག་ཡིད་ལ་བྱའོ།
ཆོས་ཐམས་ཅད་ཀྱི་ཆོས་ཉིད་ཡིད་ལ་བྱའོ། །ཞེས་གསུངས་སོ། །ཕ་རོལ་ཏུ་ཕྱིན་པ་སྡད་པ་ལས་ཀྱང་། བསམ་གཏན་གྱིས་ནི་འདོད་པའི་ཡོན་ཏན་སྨད་པ་འདོར། །ཞེས་གསུངས་
པས། སྐུ་ཕྱག་རྒྱ་ལ་དམིགས་པ་བསམ་གཏན་གྱི་ཐུན། གསུང་ཡིག་འབྲུ་ལ་དམིགས་པ་བསམ་གཏན་གྱི་ཐུན། ཐུགས་མཉམ་པ་འཇོག་པ་བསམ་གཏན་གྱི་ཏིང་ངེ་འཛིན་ནོ།
དེས་ན་སྐུ་ལ་དམིགས་པ་ནི། མདུན་གྱི་ནམ་མཁའ་ལ་སེང་གེའི་ཁྲི་སྟེང་དུ་པདྨ་དང་ཟླ་བའི་གདན་གྱི་སྟེང་དུ་ཡང་དག་པར་རྫོགས་པའི་སངས་རྒྱས་གསེར་གྱི་སྐུ་ལུས་ལྟ་བུ་ལ་
མཚན་དང་དཔེ་བྱད་ཕུན་སུམ་ཚོགས་པ་དེ་ལ་དམིགས་པ་ཇི་ཙམ་ཚུགས་པར་བསྒོམ། ཡང་ན་རང་ཉིད་དེ་ལྟར་བསྒོམ་པར་བྱའོ། །དེ་ལྟར་སྐད་ཅིག་ཐང་ཅིག་ཡུད་ཙམ་མམ་སྐྱ

།དམིགས་པ་ཇི་ཙམ་ཚུགས་པར་བསྒོམ། ཏིང་ངེ་འཛིན་རྒྱལ་པོའི་མདོ་ལས། གསེར་གྱི་སྐུ་ལུས་ལྟ་བུའི་ཁ་དོག་གིས། །འཇིག་རྟེན་མགོན་པོ་ཀུན་༄༅།
ནས་མཛེས་པ་སྟེ། །དམིགས་པ་གང་ཞིག་དེ་ལ་སེམས་འཇོག་པ། བྱང་ཆུབ་སེམས་དཔའ་མཉམ་པར་བཞག་ཅེས་བྱ། །ཞེས་གསུངས་སོ། །གསུང་ཡིག་འབྲུ་ལ་དམིགས་པ་
ནི། ཡི་དམ་ལྷའི་ས་བོན་གྱི་ཡིག་འབྲུའ མ། ཨ་སྐྱེ་བ་མེད་པའི་རང་བཞིན་ཡིན་པས་ཨ་དཀར་པོ་ལ་དམིགས་པའོ། །ཐུགས་ཆོས་ཉིད་ལ་མཉམ་པར་བཞག་པ་ནི། །ཕ་རོལ་ཕྱིན་
པ་སྡུད་པ་ལས། བསམ་གཏན་ཏིང་ངེ་འཛིན་ལ་གནས་ནས་མཚན་མ་མེད། །ཅེས་པ་དང༌། བྱང་ཆུབ་སེམས་དཔའ་མི་དམིགས་བྱང་ཆུབ་སེམས་མི་དམིགས། །ཞེས་པ་
དང་། །བྱང་ཆུབ་སེམས་དཔའ་སྔོན་གྱི་མཐའ་དང་ཕྱི་མཐའ་དང་། །ད་ལྟར་བྱུང་བ་མི་དམིགས་དུས་གསུམ་དག་པ་སྟེ། །གང་དག་དེ་ནི་འདུས་མ་བྱས་ཡིན་སྤྲོས་མེད་དོ། །ཞེས་
u

གསུངས་པས་སེམས་སྤྲོས་པ་ཐམས་ཅད་དང་བྲལ་བའི་ངང་ལ་བཞག་པར་བྱའོ། །ཡང་སྡུད་པ་ལས། སྐྱེ་བ་མེད་དང་སྐྱེ་བ་གཉིས་ཀར་མི་རྟོག་པ། །འདི་ནི་ཤེས་རབ་ཕ་རོལ་ཕྱིན་
མཆོག་སྤྱོད་པ་ཡིན། །ཞེས་གསུངས་པས་སེམས་སྐྱེ་བ་མེད་པ་ཡིན་སྙམ་དུ་ཡང་མི་རྟོག །མིན་སྙམ་དུ་ཡང་མི་རྟོག །སྟོང་པ་ཉིད་ཡིན་སྙམ་དུ་ཡང་མི་རྟོག །སྟོང་པ་ཉིད་མིན་
སྙམ་དུ་ཡང་མི་རྟོག་སྟེ། གང་ཡང་ཡིད་ལ་མི་བྱ་བར་བཞག་པར་བྱའོ། །ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཕྲག་བརྒྱ་པ་ལས། ནང་སྟོང་པ་ཉིད་ཡིད་ལ་མི་བྱ། ཕྱི་སྟོང་པ་ཉིད་
ཡིད་ལ་མི་བྱ། ཕྱི་ནང་སྟོང་པ་ཉིད་ཡིད་ལ་མི་བྱ་ཞེས་གསུངས་སོ། །ཡང་ཕ་རོལ་ཏུ་ཕྱིན་པ་སྡུད་པ་ལས། རྣམ་པར་མི་རྟོག་རྟོག་བྲལ་བྱིན་གྱིས་བརླབས་ཀྱིས་སྤྱོད། །ཅེས་
གསུངས་པས་དེ་ལྟར་རྟོག་པ་ལ་སོགས་པའི་དམིགས་པ་གང་ཡང་ཡིད་ལ་མི་བྱ་བར་མཉམ་པར་བཞག་པས་རང་གི་བརྩོན་འགྲུས་དང་བྱིན་རླབས་ཀྱི་ཤུགས་ཀྱིས། ལྷག་མཐོང་གི་༔

༄༅། །ཡེ་ཤེས་འཆར་བར་འགྱུར་རོ། །ལྷག་མཐོང་གི་ཡེ་ཤེས་ནི། སྒོམ་བྱེད་བལྟས་པས་མ་མཐོང་བ། །དེ་ནི་ལྷག་མཐོང་ཤེས་རབ་བོ། །ཞེས་པ་
ཁ་
དང་། འཕགས་པ་ཆོས་ཡང་དག་པར་སྡུད་པའི་མདོ་ལས་ཀྱང་། གང་ཡང་མཐོང་བ་མེད་པ་ནི་དེ་ཁོ་ན་ཉིད་མཐོང་བའོ། །ཞེས་པ་དང་། རྣམ་པར་མི་རྟོག་པའི་གཟུངས་ལས་
ཀྱང་། བྱང་ཆུབ་སེམས་དཔའ་སེམས་དཔའ་ཆེན་པོས་རྣམ་པ་མི་རྟོག་པའི་ཡེ་ཤེས་ཀྱིས། ཆོས་ཐམས་ཅད་ནམ་མཁའི་དཀྱིལ་ལྟར་མཐོང་ངོ༌། །ཞེས་གསུངས་པས། ཆོས་
ཐམས་ཅད་ནམ་མཁའ་ལྟ་བུའི་དོན་ཁོང་དུ་ཆུད་ན་དེ་བས་ལྷག་པ་གཞན་མེད་དོ། རྒྱས་པ་ལས་ཀྱང་། རྡོ་རྗེ་ལྟ་བུའི་ཏིང་ངེ་འཛིན་དང་། ནམ་མཁའ་ལྟ་བུའི་ཏིང་ངེ་འཛིན་
དང་། ཞེས་གསུངས་སོ། །དེ་ལྟར་སྟོང་ཉིད་སྙིང་རྗེའི་སྙིང་པོ་ཅན་གྱིས་གོམས་པར་བྱེད་པའམ། ཞི་གནས་དང་ལྷག་མཐོང་གི་ཚུལ་གྱིས་གོམས་པར་བྱེད་པ་དང་། ཕ་རོལ་ཏུ་8
འ

ཕྱིན་པའི་ལམ་ལྔ་དང་། ཤེས་རབ་ཀྱི་ཕ་རོལ་ཏུ་ཕྱིན་པས་ས་བཅུའི་ཚུལ་གྱིས་བགྲོད་པ་སྟེ། ཚོགས་ལམ་ནི་སོ་སོའི་སྐྱེ་བོའི་ས་ནས་སྤྲུལ་པ་ཞལ་མཐོང་བའི་བར་རོ། །སྦྱོར་ལམ་དུ་
དབང་པོ་ལྔ་དང་སྟོབས་ལྔ་སྟེ། འཇིག་རྟེན་ཆོས་མཆོག་མན་ཆད་དོ། །མཐོང་བའི་ལམ་དུ་བྱང་ཆུབ་ཀྱི་ཡན་ལག་བདུན་ནོ། །དེ་ནས་སྒོམ་པའི་ལམ་དེ་འཕགས་པའི་ལམ་ཡན་
ལག་བརྒྱད་པ་ནས་ས་བཅུའི་བར་རོ། །སྦྱོར་བ་ནི་སྔ་དྲོའི་ཉི་མའི་རྒྱུན་གྱིས་ཕྱི་འཕྲེད་ཀྱི་དུས་སུ་ཆབ་རོམ་ཞུ་བ་བཞིན་ནོ། །དེ་ལྟར་སྟོང་པ་དང་སྙིང་རྗེའམ་བསོད་ནམས་དང་ཡེ་ཤེས་
མཐར་ཕྱིན་པའི་འབྲས་བུ་ས་བཅུ་གཅིག་པ་སྟེ། སྐུ་གསུམ་གྱི་བདག་ཉིད་ཅན་ནོ། །དེ་ཡང་ཇི་ལྟ་བ་མཁྱེན་པ་ནི་གཉིས་སུ་མེད་པའི་ཡེ་ཤེས་ཆོས་ཀྱི་སྐུའོ། །ཇི་སྙེད་པ་མཁྱེན་པ་ནི་
གཉིས་སུ་མེད་པའི་ཡེ་ཤེས་ཀྱི་སྣང་བ་ཆོས་ཀྱི་སྐུའི་ཡོན་ཏན་གྱིས་གཟུགས་སྐུ་རྣམ་པ་གཉིས་སུ་འཆར་བ་ཡིན་ནོ། །དེ་ཡང་ལམ་གྱི་དུས་སུ་བསོད་ནམས་ཀྱི་ཚོགས་དཔག་ཏུ་མེད་པ་སྐྱ

།བསགས་ཤིང་སྨོན་ལམ་རྒྱ་ཆེན་པོ་བཏབ་པ་དང་། ཡེ་ཤེས་ཀྱི་ཚོགས་གོང་དུ་བསྟན་པ་ལྟར་སྟོང་པ་ཉིད་ཀྱི་དོན་ལ་གོམས་པས་མཐར་ཕྱིན་པའི་འབྲས་
བུ་ཐོབ་པར་འགྱུར་རོ། །ཏིང་ངེ་འཛིན་རྒྱལ་པོའི་མདོ་ལས། ཏིང་འཛིན་རྒྱལ་པོ་སྟོང་པ་ཉིད་བསྒོམས་པས། །ཚུལ་ཁྲིམས་དག་པའི་མགོ་ལ་དེ་འདུག་སྟེ། །ཆོས་རྣམས་རང་
བཞིན་རྟག་ཏུ་མཉམ་བཞག་པ། །བྱིས་པ་མི་ཤེས་རྨོངས་པ་རྣམས་མི་ཤེས། །ཞེས་པ་དང་། ཡང་མདོ་དེ་ཉིད་ལས། སྟོང་པ་སྲོག་མེད་སེམས་ཅན་མེད་ལ་གོམས། །བསོད་
ནམས་དཔག་མེད་བྱེ་བས་རབ་བརྒྱན་པ། །ཡེ་ཤེས་བསམ་ཡས་སྤྲོས་བྲལ་ཁྱོད་ཀྱིས་བརྙེས། །ཞེས་གསུངས་སོ། །དེ་ལྟར་བྱང་ཆུབ་སེམས་དཔའི་ལམ་ཕ་རོལ་ཏུ་ཕྱིན་པ་དྲུག་
ཀྱང་ལམ་ཚོགས་རྣམ་པ་གཉིས་སུ་བསྡུས་ཏེ། རྒྱུ་བསོད་ནམས་ཀྱི་ཚོགས་དང་། འབྲས་བུ་ཡེ་ཤེས་ཀྱི་ཚོགས་གཉིས་སུ་བསྡུས་ནས་བསྒོམས་པས་འབྲས་བུ་མི་གནས་པའི་མྱ་ངན་

ལས་འདས་པ་ཆེན་པོ་འཐོབ་པར་འགྱུར་རོ། །ཕ་རོལ་ཏུ་ཕྱིན་པའི་ལམ་ཚོགས་རྣམ་པ་གཉིས་སུ་བསྡུས་ནས་བསྒོམས་པའི་ལེའུ་སྟེ་བདུན་པའོ།། །།དེ་ལྟར་ཕ་རོལ་ཏུ་ཕྱིན་པའི་
ཐེག་པ་ལ་མོས་ཤིང་ཞུགས་པར་གྱུར་ཀྱང་ནི། ལམ་ཤིན་ཏུ་རིང་ལ་བགྲོད་པར་དཀའ་ཞིང་ཐབས་ཉུང་ལ་རྨོངས་པ་དང་། བསྐལ་པ་གྲངས་མེད་གཅིག་གམ་གཉིས་ལ་སོགས་
པའམ་ཐ་མ་བཞི་བཅུ་ཞེ་གཅིག་གིས་ཐོབ་པར་གསུངས་ཏེ། དེ་དག་ནི་དབང་པོ་འབྲིང་དང་ཐ་མའི་སྤྱོད་ཡུལ་ཡིན་པར་གསུངས་པས་དེ་ལ་མི་ལྟོས་པར་དབང་པོ་རབ་ཀྱི་སྤྱོད་ཡུལ་དུ་
གྱུར་པ་ཐེག་པ་ཆེན་པོ་གསང་སྔགས་ལ་འཇུག་པར་བྱའོ། །འདི་ཡང་རྒྱུད་སྡེ་བཞི་ལས་བྱ་བ་དང་། སྤྱོད་པ་དང་། རྣལ་འབྱོར་གྱི་རྒྱུད་མན་ཆོད་ནི་དབང་པོ་རབ་ཀྱི་འབྲིང་
དང་། ཐ་མའི་སྤྱོད་ཡུལ་དམན་པའི་ལམ་ཡིན་ནོ། །དབང་པོ་རབ་ཀྱི་ཡང་རབ་ལྷན་ཅིག་སྐྱེས་པའི་ཡེ་ཤེས་འཆར་བར་བྱེད་པའི་རྣལ་འབྱོར་བླ་ན་མེད་པའི་རྒྱུད་ཕྱག་རྒྱ་ཆེན་པོ་ཟུང་སྐྱ

༄༅། །འཇུག་བསྒོམ་པར་འདོད་པས། དེ་ཡང་བླ་མ་མཚན་ཉིད་བཞི་དང་ལྡན་པ་ཞིག་བཙལ་ཏེ་བརྒྱད་པ་བཟང་ལ་གདམས་ངག་ཆེ་བ། བྱིན་རླབས་ཆེ་ལ་
རྟོགས་པ་མཐོ་བ། ཞེ་འདོད་མེད་ལ་སྙིང་རྗེ་ཆེ་བ། དེ་ལྟ་བུའི་བླ་མ་དེ་རྡོ་རྗེ་འཆང་དང་མི་གཉིས་པ་ཡིན་པས་དངོས་པོ་ཅི་དང་ཅི་ཡོད་པས་མཆོད་པར་བྱའོ། །སྡོམ་པ་འབྱུང་བ་
ལས་ཀྱང་། མཆོད་པ་ཐམས་ཅད་ཡོངས་སྤངས་ལ། །བླ་མ་མཆོད་པ་ཡང་དག་བརྩམ། །དེ་མཉེས་པས་ནི་ཀུན་མཁྱེན་པའི། །གོ་འཕང་མཆོག་ནི་ཐོབ་པར་འགྱུར། །བླ་མེད་
མཛད་པའི་སློབ་དཔོན་ནི། །རྡོ་རྗེ་སེམས་དཔའ་རབ་མཆོད་ན། །དེ་ཡིས་བསོད་ནམས་མ་བསགས་ཅི། །དཀའ་ཐུབ་མ་བརྟེན་ཅི་ཞིག་ཡོད། །ཅེས་གསུངས་སོ། །དེ་ལྟར་བླ་མ་
ལ་སངས་རྒྱས་ཀྱི་འདུ་ཤེས་རབ་ཏུ་བཞག་སྟེ། དབང་དང་བྱིན་རླབས་ལ་སོགས་པ་ཐོབ་པར་བྱས་ནས། བླ་མ་ལྔ་བཅུ་པ་དང་། རྩ་ལྟུང་ལ་སོགས་པ་རྣམས་མཉན་ཞིང་རབ་ཏུ་

བསྲུང་བ་གཅེས་སོ། །དེ་ཡང་མཚན་ཉིད་ཀྱི་ཐེག་པ་ནི། ཐོས་བསམ་གྱི་ཤེས་རབ་ཀྱིས་སྒྲོ་འདོགས་ཕྱིའི་ཡུལ་ལ་གཅོད་པ་ཡིན་ལ། གསང་བ་བླ་ན་མེད་པའི་ལུགས་ཀྱིས་དབང་
ངམ་བྱིན་རླབས་ཀྱིས་མཆོག་གི་དབང་པོའི་སྒོ་ཕྱེ་ནས་སྒྲོ་འདོགས་ནང་དུ་རང་གི་སེམས་ལ་གཅོད་པའོ། །དེ་ཡང་ལྷན་ཅིག་སྐྱེས་པའི་ཡེ་ཤེས་དོན་རང་གི་མཚན་ཉིད་ཉམས་སུ་
.l2hsey.2kluza.lgམྱངས་པས་བདག་བྱིན་གྱིས་རློབ་པར་བྱེད་པའོ། །དེ་ཡང་གང་ཟག་གཅིག་གི་རྒྱུད་ལ་སྡོམ་པ་གསུམ་ཀ་ཚང་བར་མཛད་དེ། ཉན་ཐོས་ཀྱི་སྡོམ་པ། བྱང་ཆུབ་སེམས་དཔའི་སྡོམ་
r
པ༑ རིག་པ་འཛིན་པའི་སྡོམ་པ་དང་གསུམ་མོ། །དེ་ཡང་རྡོ་རྗེ་རྩེ་མོའི་རྒྱུད་ལས། དགེ་བསྙེན་དང་། དགེ་ཚུལ་དང་། དགེ་སློང་རྡོ་རྗེ་འཛིན་པ་ཞེས་གསུངས་སོ། །དེ་བས་ན་gy
སོ་སོར་ཐར་པའི་སྟེང་དུ་བྱང་ཆུབ་སེམས་དཔའི་སྡོམ་པ། དེའི་སྟེང་དུ་གསང་སྔགས་ཀྱི་སྡོམ་པ་དང་ལྡན་པས་སྡོམ་པ་གསུམ་ལྡན་གྱི་རྣལ་འབྱོར་པ་ཞེས་གསུངས་སོ། །དེ་ཡང་

།ཉན་ཐོས་ལ་སོགས་པ་འོག་མ་འོག་མ་ནས་གོང་མ་གོང་མ་རྒྱ་ཆེ་ཞིང་འཕེལ་བས་སྡོམ་པ་ཡར་ལྡན་ཞེས་གསུངས་པའོ། །འོ་ན་ཉན་ཐོས་ཀྱི་སྡོམ་པ་ནི་༄༅།
སྐ
ཉོན་མོངས་པ་ལམ་གྱི་གེགས་སུ་བྱེད་ཅིང་འདོད་པའི་ཡོན་ཏན་ལྔ་སྤོང་བར་བྱེད་པ་ཡིན་ལ། གསང་སྔགས་ཀྱི་དམ་ཚིག་ནི་ཉོན་མོངས་པ་དང་། འདོད་པའི་ཡོན་ཏན་རྣམས་ལམ་གྱི་
གྲོགས་སུ་ཁྱེར་བ་ཡིན་པས། གསང་སྔགས་ཀྱི་ཁོངས་སུ་ཉན་ཐོས་ཀྱི་སྡོམ་པ་ཚང་བར་མི་རིགས་སོ་སྙམ་ན། དེ་དག་ནི་འདི་ལྟ་སྟེ། ཉན་ཐོས་ཀྱི་དགག་བྱ་དང་དགོས་པ་ཡང་
འཁོར་བ་དང་ངན་སོང་འགེགས་པ་ཡིན་ལ། གསང་སྔགས་ཀྱི་དགག་བྱ་དང་དགོས་པ་ཡང་འཁོར་བ་དང་ངན་སོང་འགེགས་ཤིང་། ཐར་པ་དང་བདེ་བ་ཐོབ་པར་འདོད་པའོ།
འདུལ་བའི་གཞུང་དམ་པ་ལས་གསུངས་པའི་ཆེན་པོའི་བསྟན་པ་དང་ནག་པོའི་བསྟན་པ་ཡང་དེ་ལྟར་གསུངས་པའོ། །དེ་ལྟར་འཁོར་བ་དང་ངན་སོང་ནག་པོའི་བསྟན་པ་འགེགས་

ཤིང་། ཐར་པ་དང་མྱ་ངན་ལས་འདས་པ་ཆེན་པོའི་བསྟན་པ་བསྒྲུབ་པར་བཀའ་སྡེ་སྣོད། སྔགས་རྒྱུད་སྡེ་ལ་སོགས་པ་ཐམས་ཅད་ཞལ་འཆམ་པར་གསུངས་སོ། །དེ་ལྟར་གསང་
སྔགས་ཀྱི་རྣལ་འབྱོར་པ་དམ་ཚིག་གཙང་མ་ཞིག་ལ་སོ་སོར་ཐར་པའི་སྡོམ་པ་གཙང་བའི་མཆོག་ཏུ་བཞེད་དོ། །འཁོར་ལོ་སྡོམ་པ་ལས། རྟག་དུ་ཚངས་པར་སྤྱོད་གྱུར་ནས། །རྐང་
པ་བརྒྱད་པའི་སྔགས་ཀྱིས་མཆོད། །འཇིགས་པ་ཐམས་ཅད་རྣམ་སྤངས་ཏེ། །དེ་ལྟར་རྣལ་འབྱོར་བདག་ཉིད་ཆེ། །ཞེས་གསུངས་སོ། །དཔལ་ས་ར་ཧའི་ཞལ་ནས་ཀྱང་། དེ་སྔ་
ཕན་ཆོད་དགེ་སློང་མིན། །དེང་སང་དུས་ནས་དགེ་སློང་སྟེ། །ཚངས་པར་སྤྱོད་ན་དགེ་སློང་ཡིན། །ཧེ་རུ་ཀ་དཔལ་དགེ་སློང་མཆོག །དེ་བས་དེ་ཉིད་བརྟེན་པར་བྱ། །ཞེས་
གསུངས་སོ། །དཔལ་དང་པོའི་སངས་རྒྱས་ཀྱི་རྒྱུད་ལས། ལས་ཀྱི་ཕྱག་རྒྱ་རྣམ་པར་སྤངས། །ཞེས་པ་ནི་དྲང་སྲོང་ཉི་མའི་ཤིང་རྟ་ལ་སོགས་པ་བཀའ་ཐུབ་དང་ཆགས་ལམ་འབའ་༔

།ཞིག་ལ་མངོན་པར་ཞེན་པའི་ངོ་རུ་གསུངས་པའོ། །དེ་ལྟར་གནང་བ་དང་། བཀག་པ་དང་། ཆགས་ལམ་གྲོལ་ལམ་གྱི་རིམ་པ་སྟེ་སྡོམ་པ་སུམ་ལྡན་༄༅།
གྱི་རྣལ་འབྱོར་པས། གྲོལ་ལམ་ཉམས་སུ་བླང་བར་བྱའོ། །དེ་ཡང་ཉན་ཐོས་ཀྱི་སྡོམ་པ་ནི་མི་དགེ་བ་བཅུ་དང་སེམས་ཅན་ལ་གནོད་པ་སྤོང་ཞིང་ཚོར་བ་སྡུག་བསྔལ་ལམ་དུ་འཁྱེར་Lue
uyl
ad-བ་ཡིན་ལ། བྱང་ཆུབ་སེམས་དཔའི་སྡོམ་པ་ནི་གནོད་པ་སྤོང་བའི་སྟེང་དུ་ཕན་འདོགས་པས་ཁྱད་པར་དུ་འཕགས་པ་ཡིན་ཏེ། ཚོར་བ་བཏང་སྙོམས་ལམ་དུ་འཁྱེར་བ་ཡིན་ནོ། .unMo
qpl
རིག་པ་འཛིན་པ་གསང་སྔགས་ཀྱི་སྡོམ་པ་ནི། ཟུང་འཇུག་ཕྱག་རྒྱ་ཆེན་པོ་ལྷན་ཅིག་སྐྱེས་པའི་ཡེ་ཤེས་ཉམས་སུ་མྱོང་བས་བཟང་ངན་དང་བླང་དོར་ལ་སོགས་པ་གཉིས་སུ་འཛིན་པ་tung
ཐམས་ཅད་སྤོང་ཞིང་ཚོར་བ་བདེ་བ་ལམ་དུ་འཁྱེར་བ་ཡིན་ཏེ། འདོད་པའི་ཡོན་ཏན་རྣམ་པ་ལྔ་མི་སྤོང་བའི་སྟེང་དུ་ལམ་གྱི་གྲོགས་སུ་ཁྱེར་ནས་ཕྲིན་ལས་རྣམ་པ་བཞིས་སེམས་ཅན་གྱི་
བ་

དོན་དངོས་སུ་བྱེད་པར་གསུངས་སོ། །རྒྱུད་ལས་ཀྱང་། སངས་རྒྱས་ཐེག་པ་རབ་ངེས་ན། །ཉོན་མོངས་འདོད་པ་ཀུན་སྤྱད་ཀྱང་། །པདྨ་འདམ་གནས་ཇི་བཞིན་ནོ། །དེ་ལ་ཚུལ་
ཁྲིམས་ཕུན་སུམ་ཚོགས། །ཞེས་གསུངས་སོ། །དེ་ལྟར་གསང་བ་བླ་ན་མེད་པའི་སྒོ་ནས་གྲོལ་བར་བྱེད་པ་ལ་བསྐྱེད་པའི་རིམ་པ་དང་། རྫོགས་པའི་རིམ་པ་གཉིས་གསུངས་
དགྱེས་རྡོར་ལས། བསྐྱེད་པ་ཡི་ནི་རིམ་པ་དང་། །རྫོགས་པ་ཡི་ནི་རིམ་པ་གཉིས། །རིམ་པ་གཉིས་པོ་ལ་བརྟེན་ནས། །རྡོ་རྗེ་འཆང་གིས་ཆོས་འདི་གསུངས། །ཞེས་པ་
དང་། དེ་ཡང་རིམ་གྱིས་པ་དང་། ཅིག་ཆར་དུ་འཇུག་པ་གཉིས་ལས། རིམ་གྱིས་འཇུག་པ་ལ་ཡང་སྤང་བྱ་དང་། སྤོང་བྱེད་ཀྱི་དབང་དུ་བྱས་ན། བུམ་པའི་དབང་ཐོབ་ནས་ཐ་
མལ་པའི་ལུས་ངག་ཡིད་གསུམ་གྱི་ཞེན་པ་སྤོང་བའི་གཉེན་པོར་ལྷའི་སྐུ་དང་། དཀྱིལ་འཁོར་ལ་སོགས་པ་དཔའ་བོ་གཅིག་པའམ། འདུ་ཤེས་གསུམ་དང་མ་བྲལ་བས་བསྐྱེད་པའི་

།རིམ་པ་སྒོམ་པའོ། །དེ་ཡང་གསང་འདུས་ལས། བསྐྱེད་པའི་རིམ་ལ་ལེགས་གནས་ཤིང་། །རྫོགས་པའི་འབྲས་བུ་འདོད་རྣམས་ལ། །ཐབས་འདི་༄༅།ཁ་
རྫོགས་པའི་སངས་རྒྱས་ཀྱིས། །སྐས་ཀྱི་རིམ་པ་ལྟ་བུར་གསུངས། །ཞེས་གསུངས་སོ། །ལྷའི་སྐུ་དེ་ཉིད་ལ་ཞེན་པ་སྤང་བའི་ཕྱིར་རྫོགས་པའི་རིམ་པ་བསྒོམ་པ་སྟེ། རྩ་དང་རླུང་
དང་ཐིག་ལེ་ལ་བརྟེན་ནས་མཚན་བཅས་དང་། དེ་ཉིད་འོད་གསལ་དུ་ཉམས་སུ་མྱོང་བའི་མཚན་མེད་སྒོམ་པ་ལ་སོགས་པའོ། །འོད་གསལ་ལ་ཞེན་པ་སྤང་བའི་ཕྱིར་ཟུང་འཇུག་ཕྱག་
རྒྱ་ཆེན་པོ་བསྒོམ་པར་བྱའོ། །དེ་ཡང་གང་ཟག་བསྐལ་པ་དཔག་ཏུ་མེད་པ་ནས་ཚོགས་བསགས་པའི་དབང་པོ་རབ་ཀྱི་མཆོག་ཏུ་གྱུར་པས། སྔོན་དུ་བླ་མའི་བྱིན་རླབས་བསྒོམ་པ་ལ་
འབད་པར་བྱའོ། ། ཀྱཻ་རྡོ་རྗེ་ལས། འདི་ནི་བྱིན་རླབས་རིམ་པས་སྟེ། །ཀུན་མཁྱེན་ཡེ་ཤེས་དེ་དག་ཉིད། །ཅེས་གསུངས་པས་མཎྜལ་ལ་སོགས་པ་འབུལ་ཞིང་བླ་མ་ལ་གསོལ་བ་
པ་

གདབ་པ་གཅེས་སོ། །དེ་ཡང་སྔོན་དུ་སེམས་བསྐྱེད་སོང་བས། བསམ་གཏན་གྱི་ཡན་ལག་རྣམ་པ་ལྔ་བཅས་ཏེ་སྐད་ཅིག་གིས་ཡི་དམ་ལྷར་བསྐྱེད་ནས་རང་རིག་ཆོས་སྐྱ
འདི་མ་བཅོས་པར་གློད་ལ་རང་དགར་བཞག །དཔལ་ས་ར་ཧའི་ཞལ་ནས་ཀྱང་། འཇུར་བུས་བཅིངས་པའི་སེམས་ཉིད་འདི། །གློད་ན་གྲོལ་བར་ཐེ་ཚོམ་མེད། །ཅེས་གསུངས་
སོ། །སྟོང་པ་ཉིད་ཀྱང་མི་བསྒོམ་ལ། །མི་སྟོང་པ་ཡང་མི་བསྒོམ་སྟེ། །གཉུག་མ་རང་དགར་ལྷུག་པར་བཞག །དཔལ་ནཱ་རོ་པའི་ཞལ་ནས་ཀྱང་། བསྒོམ་པའི་མཐར་ཐུག་
དངོས་མེད་པ། །དེ་ཡང་ས་ལེ་མ་བཅོས་པའོ། །ཞེས་གསུངས་སོ། ཕྱག་རྒྱ་ཆེན་པོ་སྒོམ་པའི་ལེའུ་སྟེ་བརྒྱད་པའོ།། །།དེ་ལྟར་སྒོམ་པའི་ངང་ཉིད་ལས། །རྣལ་འབྱོར་བཞི་ནི་
རིམ་གྱིས་འཆར། །དང་པོ་རྩེ་གཅིག་རྣལ་འབྱོར་ནི། །གསལ་སྟོང་སིང་ངེ་ཡེ་རེ་བ། །སྐད་ཅིག་ཐང་གཅིག་ཡུད་ཙམ་མམ། །སྒོམ་ཀྱིན་གནས་པ་ཇེ་རིང་འོང་། །དེ་ལྟར་བྱུང་

།བའི་དུས་ཉིད་དུ། །དབེན་པའི་གནས་ལ་བརྟེན་བཅས་ལ། །བླ་མ་སངས་རྒྱས་འདུ་ཤེས་ཀྱིས། །མཎྜལ་མཆོད་པས་མཉེས་བྱས་ཤིང་། །ཉམས་དེ་༄༅།
དེ་ལྟར་བསྐྱངས་གྱུར་ན། །སྤྲོས་བྲལ་རྣལ་འབྱོར་འཆར་བར་འགྱུར། །སེམས་ཉིད་སྤྲོས་བྲལ་གོ་མ་འགགས། །ནམ་མཁའ་ལྟ་བུ་མཐའ་དབུས་མེད། །ལུས་པོའང་ཡོད་དུ་མི་
ཚོར་ལ། །ཟས་གོས་འདུ་ཤེས་ཆུང་འགྱུར་ཞིང་། །འཇིག་རྟེན་ཞེན་པ་ངང་གིས་ལྡོག །བླ་མ་སངས་རྒྱས་མཆོག་ལ་ནི། །མོས་གུས་ཐུན་མོང་མིན་པ་སྐྱེ། །རང་སེམས་སངས་
རྒྱས་གཅེར་གྱིས་མཐོང་། སངས་རྒྱས་རྩོལ་བའི་ནད་དང་བྲལ། །ཉམས་དེ་གོང་ལྟར་བསྐྱངས་གྱུར་པས། །རྣམ་རྟོག་སྤང་བྱར་མི་འདོད་ལ། །མི་རྟོག་བསྒྲབ་བྱར་མི་འདོད་
ཅིང་། །སྤང་བླང་མེད་པའི་ཆོས་སྐུ་དེ། །རོ་མཉམ་བདེ་བ་ཆེན་པོར་ཤར། །འཁོར་འདས་གཉིས་མེད་མཉམ་པའི་ངང་། །རང་བྱུང་བདེ་བ་ཆེན་པོར་ཤར། །དེ་ལྟར་རོ་མཉམ་
པ་

ཤར་གྱུར་ཀྱང་། །སྔོན་གྱི་བག་ཆགས་རྒྱུན་རིང་དང༌། །ད་ལྟར་བརྩོན་འགྲུས་ཞན་པ་དེས། །གོ་བར་ཤར་ཡང་བློ་མ་ཁེལ། །སེམས་ལ་རང་དབང་མ་ཐོབ་པས། །རྐྱེན་ངན་ཐོག་
ཏུ་འཆོར་གྱུར་ན། །རི་ཁྲོད་བས་མཐའ་རབ་ཏུ་བསྟེན། །བླ་མ་མཆོད་ཅིང་གསོལ་བ་གདབ། །བོགས་འདོན་བླ་མ་ཁོ་ནས་བྱེད། །གཞན་གྱིས་བྱ་རྒྱུ་མི་རྙེད་དོ། །བླ་མ་རྣམས་ཀྱི་
སྙིང་གཏམ་ཡིན། །དེ་ལྟར་བསྒོམས་པའི་རྣལ་འབྱོར་པས། །སྔོན་གྱི་ལས་ཀྱི་སྡིག་སྒྲིབ་རྣམས། །མ་ལུས་དུས་གཅིག་དག་གྱུར་ནས། །དུས་གསུམ་སངས་རྒྱས་ཡེ་ཤེས་དེ།
སྐད་ཅིག་གཅིག་ལ་གཅེར་གྱིས་མཐོང་། །མཚན་བརྗོད་ལས་ཀྱང་། སྐད་ཅིག་གཅིག་གིས་རྫོགས་སངས་རྒྱས། །ཞེས་གསུངས་པ་དང་། དཔལ་མར་པ་ལྷོ་བྲག་པའི་ཞལ་
ནས། སེམས་སྟོང་པ་ཉིད་ལ་སྦར་ཟིན་བྱས། །དོན་སྤྲོས་བྲལ་གཉུག་མའི་ངོ་བོ་མཐོང་། །སྐུ་གསུམ་མ་དང་མངོན་དུ་མཇལ། །མི་ཁོ་བོའི་སྤྲོས་པ་དེ་རུ་ཆོད། །ཅེས་

།གསུངས་སོ། །བླ་མ་མི་ལ་ཆེན་པོའི་ཞལ་ནས་ཀྱང་། ང་སེམས་ཉིད་མཐོང་ཞིང་དགའ་བ་ཞིག་བྱུང༌། །སེམས་ཆགས་སྡང་གཉིས་དང་བྲལ་བ་དེ།༄ ༅།3
ཆོས་ཉིད་ཀྱི་ངང་དུ་ཕྱམ་གྱིས་སོང་། །ང་བྱིང་རྒོད་གཉིས་ལ་ཉམ་ང་མེད། །ཅེས་པ་དང་། དྭགས་པོ་ཆེན་པོའི་ཞལ་ནས་ཀྱང་། བསྒོམ་བྱ་སྒོམ་བྱེད་གཉིས་དང་བྲལ། །གཉིས་
འཛིན་གྱི་མདུད་པ་ཞིག་སྟེ་ཐལ། །ཞེས་གསུངས་སོ། །བསྐལ་པ་བཟང་པོའི་མདོ་ལས་ཀྱང་། མ་བྱས་སྐྱེ་མེད་ཆོས་དེ་སུས་མཐོང་བ། །བསྒྲུབ་པ་འདི་ལ་རྟག་ཏུ་སངས་རྒྱས་
མཉེས། །ཞེས་པ་དང་། ཀྱཻ་རྡོ་རྗེ་ལས། སྒོམ་པ་པོ་མེད་བསྒོམ་པའང་མེད། །ལྷ་མེད་སྔགས་ཀྱང་ཡོད་མ་ཡིན། །སྤྲོས་དང་བྲལ་བའི་ངང་ཉིད་ལ། །ལྷ་དང་སྔགས་ནི་ཡང་དག་
གནས། །ཞེས་གསུངས་པས། དེ་ལྟར་བསྒོམ་བྱ་སྒོམ་བྱེད་ཀྱི་འདུན་པ་དང་བྲལ་ནས་ཆོས་ཐམས་ཅད་གཉུག་མའི་རང་བཞིན་བདེ་བ་ཆེན་པོ་ཆོས་ཀྱི་སྐུར་ཕྱམ་གྱིས་སོང་སྟེ། བླང་༔

དོར་དང་གཉིས་སྣང་ཐམས་ཅད་བྲལ་ནས་འཁོར་འདས་ཀྱི་ཆོས་གང་ལ་ཡང་བདེན་འཛིན་མེད་པ་ནི། ཆུ་བོའི་རྒྱུན་གྱི་རྣལ་འབྱོར་ཞེས་བྱའོ། །དེ་ལྟར་ཆོས་ཐམས་ཅད་གཅིག་ཏུ་
སོང་བའི་རྣལ་འབྱོར་པ་དེ་ལ་ནི། ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པ་ཞེས་བགྱིའོ། རང་བྱུང་གི་ཡེ་ཤེས་ལ་མངའ་བརྙེས་པ་ཞེས་ཀྱང་བགྱིའོ། །ཕ་རོལ་ཏུ་ཕྱིན་པ་སྡུད་པ་
ལས་ཀྱང་། ཉི་མ་སྤྲིན་མེད་འོད་ཟེར་འཕྲོ་བས་མུན་བསལ་ལྟར། །མ་རིག་ཐིབས་པོ་བཅོམ་ནས་རང་བྱུང་ཐོབ་པར་འགྱུར། །ཞེས་གསུངས་སོ། །ཉམས་སུ་མྱོང་བ་དང་རྟོགས་པ་
འཆར་བའི་ལེའུ་སྟེ་དགུ་པའོ།། །།དེ་ལྟར་རྟོགས་པ་ཤར་གྱུར་ཀྱང་། །ཉམས་དང་རྟོགས་པ་མ་འདྲེས་ན། །རླུང་དམར་གསེབ་ཀྱི་མར་མེ་བཞིན། །རྟོགས་པའི་མེ་སྒྲོན་གསོ་བ་
གཅེས། །གསེར་ཕྲེང་ལས་ཀྱང་། རྟོགས་པ་ཡིད་བཞིན་ནོར་བུ་ལ། །ཉམས་སུ་མྱོང་བའི་མདོག་ཕྱུང་སྟེ། །སྤྱོད་པའི་ནུས་པས་དགོས་འདོད་སྐོང་། །རོ་སྙོམས་ལྡན་པ་རྣམས་8

༄༅། །ཀྱིས་འགྲུབ། །ཅེས་སོ། །ཁ་སྟོང་ཡུག་པོའི་ལྟ་ཁམ་གྱིས། །ཡོན་ཏན་གྱི་འབྲས་བུ་ག་ལ་འཆར། །ཡོན་ཏན་གྱི་འབྲས་བུ་མ་ཤར་ན། །དཔག་མེད་
འགྲོ་ལ་ག་ན་ཕན། །མཁའ་མཉམ་སེམས་ཅན་དོན་ཕྱིར་དུ། །བྱང་ཆུབ་མཆོག་ཏུ་སེམས་བསྐྱེད་དེ། །རི་ཁྲོད་དགོན་པར་གཅིག་པུར་བསྡད། །འཚོ་བའི་སེམས་ཁྲལ་ཚར་བཅད་
། །འཁྱགས་གྲིར་ལྟོགས་གྲིར་ལ་སོགས་པ། ། ཤི་ཡང་གོ་ཆ་ཆེན་པོ་བགོ། །དཀོན་མཆོག་བརྩེགས་པ་ལས་ཀྱང་། སྔོན་གྱི་སངས་རྒྱས་འཇིག་རྟེན་མགོན། །གང་དུ་མྱ་ངན་
འདས་གྱུར་པ། །ཀུན་གྱིས་དགོན་པ་རབ་དབེན་དུ། །བླ་མེད་བྱང་ཆུབ་ཐོབ་པར་འགྱུར། །ཞེས་སོ། །སྐྱིད་སྡུག་གང་ཡང་མི་བསམ་ཞིང་། །འཇིག་རྟེན་བྱ་བ་ཕྱམ་གྱིས་
བཏང་། །ཚེ་འདིའི་འཁྲི་ཐག་རྦད་ཀྱིས་བཅད། །འཇིག་རྟེན་བྱ་བྲེལ་ཟད་མེད་དང་། །ཉེ་འབྲེལ་ངོ་སྲུང་ཟད་མེད་རྣམས། །ཐམས་ཅད་རྒྱབ་ཏུ་ལིངས་ཀྱིས་སྐྱུར། །ཟླ་བ་སྒྲོན་མེའི་

མདོ་ལས་ཀྱང་། །འདོད་པ་དག་ནི་རབ་ཏུ་བརྟེན་བྱེད་ཅིང་། །ཡུལ་དང་ཉེ་འབྲེལ་དག་ལ་སྲེད་སྐྱེས་ནས། །སྨད་པར་བྱ་བའི་ཁྱིམ་ལ་བརྟེན་པ་དེས། །ནམ་ཡང་བླ་མེད་བྱང་ཆུབ་
མཆོག་མི་ཐོབ། །ཅེས་པ་དང་། གསེར་ཕྲེང་ལས། བྱ་བ་བཏང་བ་མན་ངག་ཡིན། །ཞེ་འདོད་མེད་ན་རྟོགས་པ་ཡིན། །ཞེས་སོ། །དེ་ལྟར་འདོད་སོགས་ཉོན་མོངས་དང་།
ཁེ་གྲགས་ཆོས་བརྒྱད་ཚར་བཅད་ནས། །སྐྱེ་བ་མེད་པའི་དོན་རྟོགས་ནས། །འགག་པ་མེད་པའི་རྩལ་སྦྱོང་གཅེས། །ལུས་ངག་ཡིད་གསུམ་མ་དལ་བར། །དྲན་པའི་ལྕག་གིས་
རབ་ཏུ་བསྐུལ། །ཞི་བ་ལྷ་ཡི་ཞལ་ནས་ཀྱང་། །དྲན་པ་དང་ནི་ཤེས་བཞིན་ལ། །གུས་པས་ཕྱག་འཚལ་ཐལ་མོ་སྦྱོར། །ཞེས་སོ། །དེ་ལྟར་གསང་སྔགས་རྣལ་འབྱོར་པས།
སྤྱོད་པའང་ཕྱི་ནང་གཉིས་སུ་དབྱེ། །ཕྱི་སྤྱོད་སྐྱེ་བོ་རྣམས་དང་བསྟུན། །དབེན་པར་ནང་སྤྱོད་ཏིང་འཛིན་སྤེལ། །འདོད་ཡོན་རྣམ་ལྔའི་ཡོན་ཏན་དེ། །དངོས་གྲུབ་ལམ་གྱི་གྲོགས་སུ་ལྩ

།ཁྱེར། །དང་པོའི་ལམ་པས་མ་ཚོར་བར། །སྤྱོད་པ་རླབས་ཆེན་རླབས་ཆུང་དང་། །སྟོབས་ལྔ་ལ་སོགས་བརྟེན་པར་བྱ། །བླང་དོར་གཉིས་སྣང་མེད་༄༅།n
པ་ནི། །རྣལ་འབྱོར་པ་ཡི་དངོས་གྲུབ་མཆོག །ཀྱེའི་རྡོ་རྗེ་ལས། གཉིས་སྣང་ཐམས་ཅད་རབ་ཏུ་སྤོངས། །མི་བྱ་བ་ནི་ཅུང་ཟད་མེད། །ཅེས་གསུངས་སོ། །དེ་ལྟར་མཉམ་
ཎྜཱབཞག་ཆེན་པོ་ལས། །ལྷག་མཐོང་རྩལ་གྱིས་གཞན་དོན་འབད། །གཞན་དོན་བྱ་བ་མ་གཏོགས་པ། །སྐད་ཅིག་ཙམ་ཡང་ཡེངས་སུ་འཕངས། །ཡེངས་ན་སོ་སོའི་སྐྱེ་བོར་
གོལ། །མཚན་བརྗོད་ལས། སྙིང་རྗེ་ཆེ་དང་ཤེས་རབ་དང་། །ཐབས་ཀྱི་འགྲོ་དོན་བྱེད་པའི་མཆོག །ཅེས་གསུངས་སོ། །ཆོས་སྤྱོད་དགེ་བ་བཅུ་ལ་སོགས། །མཆོད་ཚོགས་ཡན་
ལག་བདུན་པ་དང་། །བཟླས་བརྗོད་གཏོར་མ་ཆུ་སྦྱིན་དང་། །དུད་འགྲོར་ཁམ་གཅིག་སྦྱིན་ལ་སོགས། །ལྷ་ཕྱག་གཅིག་འཚལ་ཡན་ཆོད་རྣམས། །རང་འདོད་ཞེན་འཁྲིས་མེད་པ་
༦.

ཡིས། །ཅི་བྱས་སེམས་ཅན་དོན་དུ་བསྔོ། །རང་འདོད་དུག་གིས་ཁྱབ་པར་མཆིའོ། །རྨི་ལམ་ཙམ་གྱི་སེམས་ཅན་ལ། །རྨི་ལམ་ལྟ་བུའི་སྣང་བ་ཡིས། །རྨི་ལམ་ཙམ་དུ་གཞན་
དོན་འབད། །བདེན་འཛིན་བྱུང་ན་ཤིན་ཏུ་བླུན། །བརྒྱད་སྟོང་པ་ལས་ཀྱང་། མྱ་ངན་ལས་འདས་པའི་སངས་རྒྱས་ཀྱང་རྨི་ལམ་ལྟ་བུ་སྒྱ་མ་ལྟ་བུ་ཞེས་གསུངས་སོ། །བྱ་བ་བཏང་
ནས་དགོན་པ་ལ་གནས་ཤིང་ཉམས་སུ་བླང་བའི་ལེའུ་སྟེ་བཅུ་པའོ།། །།དེ་ལྟར་ཉམས་སུ་བླངས་པ་ལས་འབྲས་བུ་འཆར་བའི་རིམ་པ་ནི། ཆོས་ཀྱི་དབྱིངས་རང་བཞིན་གྱིས་རྣམ་
པར་དག་ཅིང་། སྨྲ་བརྗོད་ལས་འདས་པ་ངོ་བོ་ཉིད་ཀྱིས་སྟོང་པའོ། །དཀོན་མཆོག་བརྩེགས་པ་ལས། གང་ཞིག་ང་ལ་གཟུགས་སུ་མཐོང་། །གང་ཞིག་ང་ལ་སྒྲར་ཤེས་པ།
ལོག་པར་སྤོང་ལ་ཞུགས་པ་ཡི། །སྐྱེ་བོ་དེས་ནི་ང་མི་མཐོང་། །ཞེས་པ་དང་། ཡང་དེ་ཉིད་ལས། ལྷའི་བུ་དག་དེ་བཞིན་གཤེགས་པ་ནི་ཆོས་ཀྱི་སྐུས་རབ་ཏུ་ཕྱེ་བ་ཡིན་གྱི། སྐུ་

། ལ་དགའ་བ་རྣམས་ཀྱི་མིག་ལ་སྣང་བར་ཟད་དོ། །ཞེས་གསུངས་སོ། །དེ་ལྟར་དམིགས་པ་ཅན་དྲང་བའི་དོན་དུ་སྐུ་གསུམ་མམ་ལྔ་ལ་སོགས་པ་
༄ ༅།ཐ
གསུངས་པ་ཡིན་ལ། དེ་ལྟར་རང་བཞིན་གྱིས་རྣམ་པར་དག་ཅིང་སྤྲོས་པ་དང་། མཚན་མ་ཐམས་ཅད་དང་བྲལ་བ་དེ་ཆོས་ཀྱི་སྐུའོ། །ཆོས་སྐུ་དེ་ཉིད་བདེ་བ་ཆེན་པོར་མངོན་དུ་གྱུར་
པ་ལས་གཞན་དོན་དུ་ལོངས་སྐུས་འདུལ་བ་ལ་ལོངས་སྤྱོད་རྫོགས་པའི་སྐུའོ། །དེ་ཉིད་འགག་པ་མེད་པ་གསལ་བ་རྒྱུན་ཆད་མེད་པ་མངོན་དུ་གྱུར་པ་ལས། གཞན་སྣང་ལ་སྤྲུལ་སྐུ་
སྣ་ཚོགས་ཤུགས་ཀྱིས་འབྱུང་བ་ནི་སྤྲུལ་པའི་སྐུའོ། །སྐུ་གསུམ་པོ་དབྱེར་མེད་པ་དེ་ངོ་བོ་ཉིད་ཀྱི་སྐུའོ། །སྐུ་བཞི་པོ་དེ་ཡང་བདེ་བ་ལས་མ་འདས་པས་ན་བདེ་བ་ཆེན་པོའི་སྐུའོ།
ལྟར་མཚན་བརྗོད་ལས། སངས་རྒྱས་སྐུ་ལྔའི་བདག་ཉིད་ཅན། །ཞེས་གསུངས་སོ། །དེ་ལྟར་མ་བཅོས་པ་གཉུག་མའི་དོན་དེ་མངོན་དུ་གྱུར་པ་ལ་ཆོས་ཀྱི་སྐུའོ། །དེའི་ངང་ལས་g

ཚོགས་གཞན་དུ་བསགས་པ་ལས་ལོངས་སྤྱོད་རྫོགས་པའི་སྐུ། མ་ནམ་མཁའ་དང་མཉམ་པའི་དོན་དུ་སྨོན་ལམ་རྒྱ་ཆེན་པོ་བཏབ་པ་ལས་སྤྲུལ་པའི་སྐུ། གང་ལ་གང་འདུལ་ལ་ཐུབ་
པ་རྣམ་པ་དྲུག་ལ་སོགས་པ་གསུངས་སོ། །བྲམ་ཟེ་ཆེན་པོའི་ཞལ་ནས་ཀྱང་། སྟོང་ཉིད་རྒྱུད་ལ་གོམས་པ་དེས། །ཆོས་ཀྱི་སྐ་ཡི་རྩེ་མོར་བྱུང་། །སྨོན་ལམ་བཏབ་པའི་འབྲས་བུ་
དེས། །སྤྲུལ་པའི་སྐུ་ཡི་རྩེ་མོར་བྱུང༌། །ཞེས་གསུངས་པས། རྒྱུ་བསོད་ནམས་ཀྱི་ཚོགས་དང་། འབྲས་བུ་ཡེ་ཤེས་ཀྱི་ཚོགས་རྣམ་པ་གཉིས་བསགས་པས། གདུལ་བྱ་གང་ལ་གང་
འདུལ་གྱི་སྣང་བར་འཆར་བར་གསུངས་སོ། །ཇོ་བོ་རྗེའི་ཞལ་ནས་ཀྱང་། སྟོང་ཉིད་སྙིང་རྗེའི་སྙིང་པོ་ཅན། །ཞེས་གསུངས་སོ། །དེ་ཕྱིར་རྣལ་འབྱོར་བརྩོན་ལྡན་པས། །འཇིག་
རྟེན་སྣང་བ་རྒྱབ་ཀྱིས་ཕྱོགས། །འཁོར་བ་མེ་དོང་བཞིན་དུ་བལྟ། །མྱ་ངན་འདས་ལ་བློ་བརྟན་པས། །རི་ཁྲོད་བས་མཐའ་རབ་ཏུ་བསྟེན། །ཟང་ཟིང་བདུད་ལ་མ་ཤོར་བར།

།བཀྲེས་སྐོམ་ཡིད་ལ་མི་བྱ་ཞིང་། །ཞིམ་འདོད་ལེགས་འདོད་རབ་ཏུ་སྤོངས། །བྱམས་དང་སྙིང་རྗེ་རྒྱ་བསྐྱེད་ལ། །ལྷ་ཡི་ང་རྒྱལ་དང་ལྡན་པས།༄༅།
གསང་སྔགས་ཐབས་ལམ་ཉམས་སུ་བླངས། །སྒོམ་སྐྱོན་བྱུང་ན་གེགས་སེལ་བྱ། །རྟགས་ལྔ་ཡོན་ཏན་བརྒྱད་ལ་སོགས། །མ་མཐོང་བར་དུ་ཤི་རྒུར་གཟུགས། །དེང་སང་དུས་
ངན་སྒོམ་ཆེན་རྣམས། །རྟགས་ཐོན་ཡོན་ཏན་འཆར་བ་དཀོན། །ཕྱག་རྒྱ་ཆེན་པོའི་རྣལ་འབྱོར་པས། །བདེ་བའི་སྟན་ལ་བསྡད་ནས་ནི། །མ་བཅོས་གཉུག་མའི་ངང་ཉིད་ལ།
རང་བྱུང་འབད་པ་མེད་པར་བཞག །བསྒོམ་བྱ་སྒོམ་བྱེད་མེད་མོད་ཀྱི། །བསྒོམ་མེད་བདེ་བའི་ངང་ལ་བཞག །ཞེ་འདོད་འགོང་པོས་མ་བསྒྲིབས་ཤིག །ཐམས་ཅད་འདོད་པས་
ཕུང་བ་ཡིན། །གསལ་གསལ་པོ་ཞིག་མ་འདོད་ཅིག །སྟོང་སྟོང་པོ་ཞིག་མ་འདོད་ཅིག །བདེ་བདེ་པོ་ཞིག་མ་འདོད་ཅིག །རྟོག་པ་བཀག་ཅིང་མི་རྟོག་འདོད། །མི་རྟོག་འདོད་པ་

ཤིན་ཏུ་བླུན། །ཕ་རོལ་ཏུ་ཕྱིན་པ་སྡུད་པ་ལས། ནམ་མཁའ་ལའང་ཅུང་ཟད་མི་གནས་དེ་དང་འདྲ། །ཞེས་གསུངས་སོ། །དེ་ལྟར་གཉུག་མའི་རྣལ་འབྱོར་པས། །འབད་པ་མེད་
པར་ས་ལམ་རྣམས། །མ་ལུས་དུས་གཅིག་རབ་ཏུ་རྫོགས། །འབད་པ་མེད་པའི་བརྩོན་འགྲུས་དེས། །འཆིང་བ་ཀུན་ལས་རབ་ཏུ་གྲོལ། །མྱ་ངན་འདས་པའི་རྒྱལ་སྲིད་ཐོབ། །
ཨེ་མ་ངོ་མཚར་རྨད་ཀྱི་ཆོས། །ནོར་བུ་རིན་ཆེན་འོད་ཟེར་དེས། །གདུལ་བྱ་དུས་ལ་གང་བབ་རྣམས། །འབད་པ་མེད་པར་ཤུགས་ཀྱིས་འཆར། །ཐེག་པ་ཆེན་པོའི་ལམ་གྱི་འཇུག་
ལུགས་ཟུར་མཚོན་ཙམ། །དམ་པའི་གསུང་དང་ལུང་གི་རྗེས་འབྲངས་ནས། །རྣལ་འབྱོར་ལམ་རིམ་གཞན་ལ་ཕན་ཕྱིར་བཀོད། །དེ་ལ་སོགས་པ་དགེ་བ་དུས་གསུམ་བསགས་པ་
རྣམས། །མཁའ་མཉམ་འགྲོ་བས་ཐོབ་ནས་སྐུ་གསུམ་མངོན་གྱུར་ཤོག །རྣལ་འབྱོར་ལམ་གྱི་རིམ་པ་ཉི་མ་སྣང་བ་ཞེས་བྱ་བ་བསམ་ཡས་ཕུའི་བྲག་སྔོན་དུ་དགེ་སློང་བརྩོན་འགྲུས་

༄༅། །གྲགས་པས་ཉེ་བར་སྦྱར་བའོ།། སྟོན་པ་བླ་མེད་སངས་རྒྱས་རིན་པོ་ཆེ། །སྐྱོབས་པ་བླ་
མེད་དམ་ཆོས་རིན་པོ་ཆེ། །འདྲེན་པ་བླ་མེད་དགེ་འདུན་རིན་པོ་ཆེ། །སྐྱབས་གནས་དཀོན་མཆོག་
གསུམ་གྱི་བཀྲ་ཤིས་ཤོག །དགེ་ལེགས་འཕེལ།། སརྦ་མངྒ་ལཾ།། །།
760
༄ །རྒྱལ་པོའི་ཁབ་ཏུ་མངོན་སངས་རྒྱས་པའི་དུས། །དགེ་མཚན་ལས་བྱུང་བྱང་ཆུབ་མཆོད་སྡོང་ཆེ།།어

