· ༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
Tibetan Buddhist Resource Center
TextSean InputForm -Title Page
TBRCVolume Number 4186
TBRC WorkNumber(W) 26673
Title
ཁྲ་མ་ཞང་བརྩོན་འགྲུས་གྲགས་པའི་གསུང་འབུམ་
gsung bum /brtson grus grags pa
Author
བླ་མ་ཞང་བརྩོན་འགྲུས་གྲགས་པ་
brtson grus grags pa
Descriptor scanned from computer output
OriginalPublication
Place kathmandu nepal
Publisher
gam-po-pa library
Dale 2004
Total Volumes 9
CurrentVolume(ofTotal) 4
NumberofTBRC IntroductoryPages 2
NumberofIntroductoryPages 8
NumberofTextPages 732
TBRC Scanning Information scannedbym/s satluj infotech images f-63 sujan singh park new
delhi 110003 india forthe tibetan buddhist resource center atthe
rubin museum ofart 150 w 17th st newyork city ny 10011 usa
2004

LIBRARY OFCONGRESS SURROGATE CATALOGING RECORD
ControlNumber: W26673
TypeofMaterial Text(Book Microform Electronic,etc.)
PersonalName Zhang G'yu-brag-pa Brtson-grus-grags-pa 1123-1193
MainTitle: DpalIdantshal pabka brgyudkyi bstan pa'i mnga bdag
zhang g.yubragpabrtson grus gragspa'i gsung bum
rin po che
Uniform Title [Works]
Published/Created Kathmandu Gam-po-paLibrary 2004
Description:9v.
Notes:InTibetan
Subjects: Buddhism--Tibet
LCClassification BQ7695.Z36+

༼ང༽
༄༅། །དཔལ་ལྡན་ཚལ་པ་བཀའ་བརྒྱུད་ཀྱི་བསྟན་པའི་མངའ་བདག་ཞང་གཡུ་བྲག་པ་བརྩོན་འགྲུས་གྲགས་པའི་
གསུང་འབུམ་རིན་པོ་ཆེ་གླེགས་བམ་བཞི་པ་བཞུགས་སོ།།

DPALTSHAL-PABK'A-BRGYUD-KYIBSTAN-PA'IMÑA-BDAGZHAŃGYU-BRAG-PA
BRTSON-'GRUS GRAGS-PA'I GSUN-'BUMRIN-PO-CHE
GLEGS-BAMBZHI-PABZHUGS-SO
(THECOLLECTEDWORKSOFZHAŃBRTSON-’GRUSGRAGS-PA,1123-1193)
Volume-4

Publishedby:
KHENPO SHEDUP TENZIN & LAMA THINLEY NAMGYAL
SHRI GAUTAM BUDDHAVIHARA, MANJUSHRI BAZAR, SWAYAMBHU, KATHMANDU, NEPAL, TEL: 4278588
Copyright©Gam-Po-PaLibrary 2004
SHERAB GYALTSEN
114J-EXTN.LAXMI NAGAR, DELHI-92 (INDIA) Tel 22464484
Printedat:MughalArtPress, 3636, KatraDenaBeg, LalKuan,Delhi-6
Price: Rs 950/-perVolume

༄༅། །དཔལ་ལྡན་ཚལ་པ་བཀའ་བརྒྱུད་ཀྱི་བསྟན་པའི་མངའ་བདག་ཞང་གཡུ་བྲག་པ་བརྩོན་འགྲུས་གྲགས་པའི་གསུང་འབུམ་རིན་པོ་ཆེ་གླེགས་བམ་ང་པ་ལ།
ང་ཀ་པར་༽ ཆོས་ཉམས་ལེན་དུ་དྲིལ་བ་ངེས་དོན་ཁོ་ན་གཙོ་བོར་སྟོན་པའི་སྐོར་ལ་དུམ་བུ་གསུམ་ལས། དང་པོའི་ནང་ཆོས་ཚན་སོ་གཅིག་ཡོད་པ་ལ་ལྡེབ་༢༢༤ ། 1448
༡ ༽ མི་རྟག་པ་སྒོམ་པའི་མན་ངག་ཆིག་ལབ་རིང་མོ། 1 ༢༽ དགེ་བཤེས་ཇོ་སྲས་དར་མ་སེང་གེས་ཞུས་པའི་འབྲས་བུ་དང་བཅས་པའི་མཆིད་ཚིག་ལྷག་པ་ས་བཅད་དང་
བཅས་པ། ༣༠ ༣༽ ཕྱག་རྒྱ་ཆེན་པོ་ལམ་ཟབ་མཐར་ཐུག་ཞང་གི་མན་ངག ། 78 ༤༽ གཅེས་པ་བསྡས་པ་ཞེས་བྱ་བ་གཡུ་བྲག་ཏུ་མཛད་པ། 14༡ ༥༽ ཆོས་
ལག་ལེན་དུ་དྲིལ་བ་ཞེས་བྱ་བ་ཆོས་ཕུར་མཛད་པ། 155 ༦༽ ཡིད་ཆེས་པའི་གནད་བཅུ་གསུམ་བསྟན་པ། 16 ༧༽ མོན་མཚོ་སྣའི་གནས་བརྟན་སྤུངས་པ་ལ་གསུངས་

པའི་སྙིང་གཏམ། 167 ༨༽ གནས་བརྟན་སྒོམ་ཆེན་ལ་གདམས་པའི་ཉ་ག་འགག་འདུས། 168 ༩༽ བདུད་རྩི་བུམ་ཕྲེང་། 172 ༡༠ ༽ ཕྲ་མོ་གཅོད་པའི་གླེང་
སློང༌། 187 ༡༡༽ བརྡ་བཞི་དོན་བཞིའི་གདམས་པ། 196 ༡༢༽ ཕྱག་རྒྱ་ཆེན་པོ་བརྡ་དོན་རྩ་འགྲེལ། 204 ༡༣༽ ཡོན་ཏན་རྩལ་མཆོག ། 212
༽ འབྲོང་བུ་ལྐུགས་པར་གསུངས་པའི་མན་ངག་ལྷུག་པ། 236 ༡༥༽ འཁོར་འདས་ཀྱི་རྩ་བ་གཅོད་པའི་མན་ངག ། 291 ༡༦༽ ལམ་འབྲས་དྲིལ་བའི་ཉམས་།
ལེན། 301 ༡༧ ༽ སྒོམ་ཆེན་དར་མ་སེང་གེའི་ཞུས་ལན་དང་དེ་ཉིད་ལ་གདམས་པའི་འཆུག་མེད་གནད་ཀྱི་གདམས་པ། 302 ༡༨༽ གནས་བརྟན་མགོན་པོ་ལ་སྤྲིངས་པ་
དང་དེ་ཉིད་ལ་གསུངས་པ་ཀུན་ཚང་ནོར་བུ་རིན་ཆེན་ཐུན་མོང་མ་ཡིན་པའི་ཉམས་ཐམས་ཅད་མཁྱེན་པ། 307 ༡༩༽ ཆགས་སྡང་རྩད་གཅོད། 338 ༢༠༽ བླ་མ་དངོས་སུ་

༄༅། །བྱོན་པའི་གླེང་སློང༌། 341 ༢༡༽ སྒྲུབ་བརྒྱུད་ལམ་མཆོག་ཕྲེང་བ། 35༠ ༢༢ ༽ གསུམ་གཅིག་ཏུ་དྲིལ་བའི་མན་ངག ། 377
༢༣ ༽ སྙིང་གཏམ་ཉི་ཤུ་པ། 378 ༢༤ ༽ འོད་གསལ་ནོར་བུའི་ཕྲེང་བ། 382 ༢༥ ༽ ཡིད་ཆེས་གླེང་སློང༌། 3༡༠ ༢༦༽ མན་ངག་སྙིང་པོ་གསལ་
བ༑ 408 ༢༧ ༽ འཆི་བ་གྲོགས་སུ་འཁྱེར་བའི་སྙིང་གཏམ། 41༡ ༢༨༽ བདུད་ཀྱི་མདའ་ཉི་ཤུ་རྩ་ལྔ་པ། 421 ༢༩༽ སྙིང་རྗེའི་གཏམ་བློ་བརྡེག ། 423
༣༠༽ ཡོན་ཏན་ངོམ་པ། 440 བཅས་སོ།། ང་ཁ་པར་༽ དུམ་བུ་གཉིས་པ་གནས་སྐབས་དང་མཐར་ཐུག་གི་དོན་ཕྱིན་ཅི་མ་ལོག་པར་གཏན་ལ་འབེབས་པར་བྱེད་པ་
ཞེས་བྱ་བའི་རྩོམ་ཆོས་ས་ལོག་གནམ་ལོག་ལ་ལྡེབ་༡༤༢ 449-732 བཅས་བསྡོམས་༣༦༦ བཞུགས།།
ཀླི

༄ ༅། །ཆོས་ཉམས་ལེན་དུ་དྲིལ་བ་ངེས་དོན་ཁོ་ན་གཙོ་བོར་སྟོན་པའི་སྐོར་ལ་དུམ་བུ་
གསུམ་ལས། དང་པོ་མན་ངག་ཆིག་ལབ་རིང་མོ་སོགས་བཞུགས།།

།མི་རྟག་པ་སྒོམ་པའི་མན་ངག་ཆིག་ལབ་རིང་༄༅། མོ།། དུས་གསུམ་གྱི་བླ་མ་རྣམས་ལ་ཕྱག་འཚལ་
I2Se
ལོ།།ཁམས་གསུམ་འཁོར་བ་སྡུག་བསྔལ་གྱི་རྒྱ་མཚོ་ཆེན་པོ་འདིར་དུས་ཐོག་མ་མེད་པ་ནས་°
kla
.j09,22འཁྱམས་པ་འདི་རང་སེམས་མ་རྟོགས་པས་ལན་ནས་འདུག །སེམས་མ་རྟོགས་པ་པ་སྒྲིབ་པས་ལན།
༈ བཀའ་བརྒྱུད་ཀུན་གྱི་གཙུག་རྒྱན་སྒམ་པོ་པ།

༄༅། །སྒྲིབ་པ་ཚོགས་བསོག་མ་ཤེས་པས་ལན། ཚོགས་བསོག་མི་ཤེས་པ་དད་པ་མེད་པས་
ལན། དད་པ་མེད་པ་འཆི་བ་མ་དྲན་པས་ལན་པ་ཡིན། ད་འཁོར་བའི་དུཿ ཁ་ལ་འཇིགས་ནས་ཐར་པ་དང་ཐམས་
ཅད་མཁྱེན་པ་ཐོབ་པར་འདོད་པས་རང་སེམས་རྟོགས་དགོས། སེམས་རྟོགས་པར་བྱེད་པ་ལ་སེམས་ཀྱི་སྒྲིབ་པ་
༈གནས་ལྔ་རིག་པའི་མཁས་མཆོག་གཤན་གྲོང་པ། ო
༈གྲུབ་པ་མཆོག་བརྙེས་དཔལ་ཆེན་རྒྱ་ལོའི་ཞབས

སྦྱོང་དགོས། སེམས་ཀྱི་སྒྲིབ་པ་སྦྱོང་བ་ལ་ཚོགས་བསོག་དགོས། ཚོགས་བསོག་པ་ལ་དད་པ་དགོས། དད་པ་གཤའ་མ་དེ་འཆི་བ་རྗེས་སུ་མ་དྲན་པར་མི་སྐྱེ། འཆི་བ་གཤའ་
མར་དྲན་ནས་ཆོས་མིན་པ་ཅིས་ཀྱང་མི་ཕན་པར་འདུག་སྙམ་ཙ་ན་འཇིག་རྟེན་གྱི་ཕུན་སུམ་ཚོགས་པ་ཅི་ལ་ཡང་བློ་མི་འཇུག་པ་ཞིག་ཡོང་སྟེ། དེ་ཙ་ན་རྫས་དང་ཡོ་བྱད་ལ་ཆགས་པ་
གཏིང་ནས་མེད། ཉེ་འབྲེལ་ལ་ཞེན་པ་གཤའ་མར་ལོག །སུའི་ཡང་ངོ་མི་བསྲུང་བ་ཞིག་ཡོང་བར་འདུག །རྒས་ཁའི་མདུན་མ་མི་བྱེད་དེ། རྒས་རྒས་སུ་སྡོད་པའི་བློ་མེད་པས་
རྒས་ཁར་སྐྱིད་སྡུག་དང་། མི་རྩིས་ཆེ་ཆུང་། ལྟོ་གོས་ཕྱེད་མ་ཕྱེད་དང་འཕྱ་མི་འཕྱ་དང་སུ་ཇི་སྐད་ཟེར་བ་གྱིས་སྙམ་པའི་ཚེ། ཚེ་འདིའི་སྟབས་ཁ་ལེགས་ཉེས་ལ་སོགས་པ་ཅི་ལ་
ཡང་བློ་མི་འཇུག་པ་ཞིག་དགོས་པར་འདུག་སྙམ། ཚེ་འདི་ཇི་ལྟར་སོང་ནའང་སོང་སྙམ་པས་ཚེ་འདི་ཁར་རྗེ་ལ་གཏོད་དགོས། མདའ་གཅིག་གིས་ཤ་བ་གཉིས་མི་སོད། ཁྱི་གཅིག་

།གིས་གླ་བ་གཉིས་མི་ཟིན། ཁབ་རྩེ་གཉིས་ཀྱི་ཚེམ་བུ་མི་བཏུབ། རྐང་པ་ཡ་གཅིག་ཡར་ལ་བོར་ཡ་གཅིག་མར་བོར་བས་རང་འདོད་སར་མི་སླེབ།
བཞིན་དུ་ཚེ་འདི་དང་ཕྱི་མ་གཉིས་ཀ་མི་འགྲུབ་པས་ཕྱི་མ་ཕན་ཆད་གལ་ཆེ་བས་ཆོས་གཤའ་མ་ཞིག་བྱེད་དགོས་པར་འདུག་སྙམ། འཆི་བ་གཤའ་མ་ཞིག་དྲན་ནས་དངོས་པོ་ཐམས་
༆ ཅད་ལ་མ་ཆགས་པ་གཅན་གཟན་གྱི་སྔོན་དུ་རྩ་སྤུངས་པ་འདྲ་བ་ཞིག་འོང་བར་འདུག་སྙམ། འཁོར་བའི་དུཿ ཁས་སྐྱག་གཤའ་མར་ལོག་ནས་ཅིས་ཀྱང་དགོས་པ་མེད་སྙམ་པ་ཡང་
ཡང་བྱུང་། དེ་ཙ་ན་ཚེ་འདིའི་འདུན་མ་ལས་བློ་གཤའ་མ་ཞིག་ལོག་ནས་གཞན་དང་བསམ་པ་མི་མཐུན་པ་ཞིག་འོང་བར་འདུག་སྟེ། ཚེ་འདིའི་ཆེ་ཐབས་དང་བཟང་ཐབས་འབའ་
ཞིག་བྱེད་པ་མཐོང་ཙ་ན་མི་འདི་ཀུན་གྱི་སྙིང་ལ་ཅི་དྲན་པ་ཡིན་སྙམ་པ་འོང་བར་འདུག །རང་ལ་ཤ་ཚ་ནས་ཁྱོད་འདི་ཙུག་མ་བྱེད། རྒས་ཁར་ཉོན་མོངས་ཏེ་འགྲོ། ཀ་ཆ་བག་ཙམ་

ཡོད་པས་མི་གནོད། ཡོད་པ་དགེ་སྦྱོར་གྱི་གྲོགས་ཡིན་རང་གཞུ་བཀང་ནས་རང་མདའ་བརྡེག་པ་ཡིན་ཟེར་ནས་གྲོས་འདེབས་པ་མང་པོ་བྱུང་སྟེ། དེ་རྣམས་ལ་ཡང་འོར་ཆེ་ཁོང་ང་
ལ་གྲོས་འདེབས་པ་དེ་བདེན། ཁོང་ང་ལ་ཤ་ཚ་བ་ཡིན་སྙམ་པ་མ་བྱུང༌། སླར་ཁོང་ལ་ཡི་མུག་ཞེ་ཁྲེལ་བར་བྱུང་སྟེ། མི་འདི་ཀུན་གྱིས་ཆོས་མ་དྲན་པར་འདུག །མི་འཆི་ན་དེ་
ཙུག་ཡིན་ཏེ། འཆི་བ་ངེས་པར་འདུག །ནམ་འཆི་ཆ་མི་འདུག་པར་ཀ་ཆ་བསོག་རིང་ལ་ཤི་ན་ཇི་ཙུག་བྱེད། ཤི་ནས་ཀྱང་མིར་སྐྱེས་ན་ད་ཆོས་བྱས་པས་ཆོག་སྟེ། ཤི་ནས་གར་སྐྱེ་
དང་གར་འགྲོ་ཆ་མི་འདུག་པར་ཆོས་ན་མར་ལ་ནི་འཆི་ངེས་པས་ཆོས་བྱ་བར་དམ་བཅད། ནམ་འཆི་ཆ་མེད་པས་ཆོས་ལ་ཕྱིར་བཤོལ་མི་བྱེད་པར་དམ་བཅད། འཆི་བའི་དུས་སུ་
ཆོས་མིན་པ་གང་གིས་ཀྱང་ཕན་མི་ཐོགས་པས་ཆོས་རྐྱེན་དབང་དུ་མི་བཏང་བར་དམ་བཅད། གཞན་ཡང་མགྲོན་པོ་ཕ་ཡུལ་དུ་འགྲོ་བ་ལྟ་བུ་དང་། འདོད་པའི་ཡོན་ཏན་ལ་ཞེན་པ་
༠

།ལོག་པ་གསོད་པའི་སར་ཁྲིད་པའི་རྒྱན་བཏགས་པ་ལྟ་བུ་དང་། གནད་དུ་ཚོན་ཕོག་པ་འདྲ་བ་ཞིག་དགོས་ཟེར་བ་དང་། ལུང་ལས། གཅིག་པུར་ག་
ཤེད་འགྲོ་དགོས་ན། །མཛའ་དང་མི་མཛའ་ཀུན་ཅི་རུང་། །ཞེས་པ་ལ་སོགས་པ་གསུངས་ནས་འདུག་པ་མ་གོའམ་སྙམ་ནས་ཡི་མུག །སང་འཆི་ན་ཇི་ཙུག་བྱེད་སྙམ་ནས་སླར་ཁོང་
༜ ལ་སྙིང་རྗེ་སྐྱེ་བར་འདུག །འོ་སྐོལ་ཆོས་པའི་དབང་དུ་བྱས་ན་ཆོས་དང་མི་མཐུན་པའི་མི་ལ་ཁྱོད་འདི་ཙུག་མ་བྱེད་པར་ཆོས་གྱིས་བྱ་བ་ལ་སོགས་པའི་གྲོས་འདེབས། ཆོས་དང་
མཐུན་པ་རྣམས་ལ་ཡང་ཡོན་ཏན་གོང་མ་ལ་སྦྱོར་དགོས་པ་ཡིན་བྱས་ནས་གྲོས་འདེབས་པའི་དུས་སུ་སྦྱིན་པ་བཏོང་བ་བས་ཚུལ་ཁྲིམས་བསྲུང་བ་དགའ་ཞེས་པ་དང་། ཐོས་བསམ་
བྱས་པ་བས་སྒོམ་པ་དགའ་བྱ་བ་ལ་སོགས་པ་ཡོན་ཏན་གོང་མ་ལ་སྦྱོར་དགོས་པ་ཡིན། དེ་སྐད་བྱས་ན་ཁ་གཅིག་ན་རེ་ཆོས་ནས་བཤད་པ་དེ་ད་ལྟ་སོ་སོའི་སྐྱེ་བོའི་དུས་སུ་རྒྱུད་ལ་མི་
ཝཱ

ད་ལྟ་མོས་པ་སྤྱོད་པ་བྱ་བ་ཡིན་ཟེར་ཏེ། ད་ལྟ་རྒྱུད་ལ་མི་སྐྱེ་ན་ཚེ་ཕྱི་མ་ཁྱི་རུ་སྐྱེས་ན་དེ་བས་ཀྱང་མི་སྐྱེའོ། །བ་གླང་བོང་བུ་སྦལ་ལྕོང་ལ་སོགས་པ་མི་ཁོམ་པའི་གནས་བརྒྱད་
དུ་སྐྱེས་ཙ་ན་དེ་བས་མི་སྐྱེ། ད་ལྟ་རང་ཡང་ཁམས་བག་ཙམ་མ་བདེ་ཡང་ཤེས་པ་བཀོལ་དུ་མི་ཉན་པར་འདུག་པ། ཆོས་བྱེད་པ་ཚེ་འདི་ལ་མ་བྱས་ན་བླ་མ་གྲུབ་པ་ཐོབ་པ་དང་ཕུན་
སུམ་ཚོགས་པ་ནམ་ཡང་མི་འབྱུང་། ད་ལྟ་སྨོན་ལམ་གྱི་སྟེང་དུ་ཕྱིན་པ་ཡིན། བདུད་བྱ་བ་ཁ་དོག་ནག་ལ་དབྱིབས་མ་ལེགས་པ་ཞིག་ལོགས་ན་མེད། རང་གི་རྣམ་རྟོག་ངན་པ་དང་
གྲོགས་ངན་པ་ཐམས་ཅད་བདུད་ཡིན། ལྷ་བྱ་བ་ཁ་དོག་དཀར་ལ་དབྱིབས་ལེགས་པ་ཞིག་ལོགས་ན་མེད། རང་གི་བསམ་པ་བཟང་པོ་དང་གྲོགས་བཟང་པོ་ཡོན་ཏན་གོང་མ་ལ་སྦྱོར་
ནུས་པ་དེ་ཡིན། ངས་ནི་སྙིང་ནས་ཆོས་བྱེད་པ་ལ་འཆི་བ་དྲན་པ་འདི་ཁོ་ན་གནད་ཆེ་བར་གོ། འཆི་བ་མ་དྲན་པའི་ཐོས་བསམ་སྒོམ་གསུམ་དང་། རི་ཁྲོད་དང་། འདག་
00

།ཅར་དང༌། ལྡོམ་བུ་དང༌། ཅོག་པུ་དང་། སྟན་གཅིག་པ་དང་། བྱ་དཀའ་བའི་དཀའ་ཐུབ་ཐམས་ཅད་དང༌། ཚེ་འདིའི་བསོད་ནམས་ཅི་སྐྱེ་
དང་། མི་རྩིས་ཅི་ཆེ་དང་། རྙེད་པ་དང་གྲགས་པ་ཐམས་ཅད་ཚེ་འདིའི་འདུན་མར་སོང་ནས་ཆོས་སུ་མི་འགྲོ་བར་འདུག །ཆུ་ཡུར་འགོར་མ་ཚུད་ན་ཡུར་ཞབས་སུ་མི་འབྱུང་བར་
འདུག །མདའ་སྟོང་མེད་པ་དེ་གཞུ་ཚར་ཆོད་པར་བཀང་ནས་འཕངས་ཀྱང་འགྲོར་མི་འདོད་པར་འདུག །དེ་བཞིན་དུ་འཆི་བ་མ་དྲན་པའི་ཆོས་དེ་ལམ་དུ་མི་འགྲོ་བར་འདུག །བར་
སྐབས་འདི་ན་ཉམས་སུ་མྱོང་བ་རང་གཅིག་ཡོད་དེ། སྙིང་ནས་རང་འཆི་བ་གཤའ་མ་ཞིག་དྲན་ན། ད་ནི་ཚེ་འདི་བློས་ཐོངས་པ་ཞིག་ཡོང་། ཆོས་ཀྱི་གཞི་ལམ་གཤའ་མ་ཞིག་ད་
གདོད་ཐེངས་པ་ཡིན། ལམ་སྣ་ཟིན་པ་ཡིན། ཆུ་ཡུར་འགོར་ཚུད་པ་ཡིན། ཡོན་ཏན་སྐྱེ་བ་ལ་ཚེགས་མེད། ནང་གི་ཉེར་ལེན་བཟང་པོ་ཡོད་པས་རྐྱེན་ངན་གྱིས་བཟློག་མི་ནུས་པར་

་བཞིན་དུ་བྱེད། ཆོས་ནས་ཇི་ལྟར་བཤད་པ་བཞིན་དུ་བྱེད་པ་ཞིག་ཡོང་བ་ཡིན། ཚེ་འདི་ལ་བློ་ཞིག་མ་ལོག་ན། པོ་ཏི་ལ་བྱུང་བཤད་ཤེས། ཐེག་པ་ཆེན་པོ་གསང་སྔགས་
ཀྱི་སྒོར་ཞུགས་ནས་གཉིས་མེད་ཟུང་འཇུག་ཏུ་བསྒོམས་ཀྱང་མི་སྐྱ་ཐ་མལ་པ་དང་ཁྱད་ཙམ་མེད། དེས་ན་ཇོ་བོ་ཆེན་པོ་རྗེ་ལྷ་ཅིག་གིས་ཀྱང་། སྡེ་སྣོད་མཐའ་དག་གི་དོན་གྱི་སྙིང་པོ་
དྲིལ་བ་སྐྱེས་བུ་རབ་འབྲིང་གསུམ་དུ་གསུངས་པ་ཡིན། དེ་ཡང་ཚེ་འདི་ལ་བློ་ལོག་ནས་ཕྱི་མ་ངན་སོང་ལས་ཀྱི་སྡུག་བསྔལ་ལས་འཇིགས་ནས་ཆོས་བྱེད་པ་དེ་སྐྱེས་བུ་ཆུང་ངུ་ཡིན་
། དེ་རྒྱུད་ལ་སྐྱེས་པའི་ཆོས་པ་ཡང་སྲིད་པ་ཙམ་ལས་མི་འདུག །ཅི་སྟེ་ན་དགེ་བཤེས་གཅིག་ལ་སྐྱབས་འགྲོ་སེམས་བསྐྱེད་ལ་སོགས་པའི་ཆོས་འབྲེལ་ཞུས་ནས་ཕྱིས་དགེ་བའི་
བཤེས་གཉེན་དེ་ལ་མ་གུས་ན་སློབ་དཔོན་མི་ཟེར་བར་འདུག །སློབ་དཔོན་བྱས་ན་མིས་འཕྱ་ཡོང་སྙམ་ནས་གསོང་བར་གདའ། གཞན་ཞིག་གི་དེ་ཁྱོད་ཀྱི་སློབ་དཔོན་མ་ཡིན་ནམ་

༄༅། ། བྱས་ན་ངས་སྐྱབས་འགྲོ་སེམས་བསྐྱེད་གཅིག་ལས་མ་ཞུས་ཟེར། སྐྱབས་འགྲོ་སེམས་བསྐྱེད་ཆོས་ཐམས་ཅད་ཀྱི་རྩ་བ་ཡིན་ཏེ་མ་གོ་བ་ཡིན། ངས་ནི་
ཆོས་འབྲེལ་ཞུས་ཚད་ལ་ཚིག་རེ་ཙམ་ལ་ཡོན་ཏན་རེ་རྙེད། དེ་རིན་གྱིས་ཉོ་ན་མི་རྙེད་སྙམ་པ་བྱུང༌། དེས་ན་ཚེ་འདི་ལ་བློ་ལོག་པ་དེ་ཉུང་བར་འདུག །བྱང་ཆུབ་སེམས་དཔར་ཁས་
ལེན་པ་དེ་མང་བར་འདུག །དེ་རང་ཡང་ཚེ་འདིར་སོང་ངམ་སྙམ། ང་ལ་ནི་དོ་ནུབ་ཤི་ན་ཇི་ཙུག་བྱེད་སྙམ་ནས་སང་ཕན་ཆད་ཀྱི་མདུན་མ་མི་དྲན་པ་ཡང་ཡང་བྱུང་སྟེ། ཆོས་ཀྱི་
གནད་ཐམས་ཅད་དེ་ནས་གོ། སྒོམ་རྒྱགས་ཀྱང་དེ་ཀ་ཆེ་བར་བྱུང༌། གཞན་ལའང་དེ་ཙུག་ཡོང་སྙམ་ནས། ཁོང་ལ་བཤད་པས་ཁོང་དང་བསམ་པ་མཐུན་པ་ཙམ་མ་བྱུང་བས་ཁོང་
ཀྱང་ང་ལ་ཞེ་ཁྲེལ། ང་ཡང་ཁོང་ལ་ཡི་མུག །ལར་ནང་དུ་འཕྲིག་ཅིག་མ་ཚུད་ན་ཆོས་མང་པོ་ཤེས་པའི་དགེ་བཤེས་ཡིན་ཡང་ཕན་མི་འདུག །མི་ཆེན་མོ་བསོད་ནམས་ཅན་ཡིན་

ཡང་ཕན་མི་འདུག །ཁྱོད་ཀྱི་དེའང་ཅུང་དྲག་པ་ཡིན་ཟེར་ནས་འགྱོད་འདེབས་པར་འདུག་སྟེ། དེ་ནི་གཞན་འགྱོད་པའི་གནས་མ་ཡིན་པ་ལ་འགྱོད་པ་ནག་པོའི་ཆོས་ཞིག་མ་ཡིན་
ནམ། གཞན་གྱི་དགེ་བ་ལ་རྗེས་སུ་ཡི་རང་བྱས་ན་དགེ་བ་ཕྱེད་ཐོབ་པར་མདོ་ནས་གསུངས་འདུག་པ་དེ་ཡང་མ་གོའམ། དེ་སྐད་བྱས་པས་ཁོང་ཁྱེད་ལ་ཉེས་པ་སློབ་པ་མིན། ཤ་ཚ་
ནས་གྲོས་འདེབས་པ་ཡིན་ཟེར་ཏེ་ཤ་ཚ་བའི་ཁ་ནས་སྙིང་གཏམ་མ་བྱུང་བས་ཡི་མུག་པ་ཡིན། ཁོང་རང་ལ་བསམ་པ་དེ་ལས་མེད་པའི་རྟགས་སུ་དེ་ལ་ངོ་མཚར་དུ་མ་དྲན་པ་
ཡིན། དེ་ནི་ལར་འཁོར་བ་ནས་ཅི་མི་ཐར་གྱིས་ཤིག་ཟེར་ནས་འདུག་པས་ཤ་ཚ་བ་ཡིན་ཡང་དེ་ལ་མི་ཉན། སྒོམ་ཆེན་བཟང་པོ་ཡིན་ཟེར་བ་དང་། ཆོས་མང་པོ་ཤེས་པའི་མཁས་
བཙུན་ཡིན་ཟེར་བ་ལ་ལར་ཆོས་འབྲེལ་ཞུས། ལ་ལ་དང་ལོ་རྒྱས་བྱས་པས་བསམ་པ་མཐུན་པ་ཙམ་མ་བྱུང་ནས་གླེང་སློང་ཤ་ཕེབས་པ་གཏོང་སྙིང་མ་འདོད་ནས། ངག་འཁྱལ་ཅི་

།དགའ་བ་བཤད་ནས་བཏང་། ཆོས་པ་བཟང་པོ་ཡིན་ཟེར་བ་ཚོ་ཡང་སྔོན་ལ་ཚེ་འདིའི་ལྟོ་རྒྱབ་གཞན་ལ་རག་མ་ལུས་པ་ཞིག་བསགས་ལ་ཚེ་འདིའི་བར་༄༅།
ལྟོ་མི་ཟད་པ་ཞིག་བྱས་ལ། དེ་ནས་ཡུལ་བཟང་པོ་ཞིག་ཏུ་སྡིག་རྐྱེན་དུ་ཡང་མི་འགྲོ་བའི་དགོན་པ་ཞིག་ཏུ་བསྡད་ལ་དགེ་སྦྱོར་གྲུབ་ཚད་ཅིག་བྱ་སྙམ་པ་ལས། ཚེ་འདི་ཇི་ཙུག་སོང་བ་
ཎྜཱསོང་སྙམ་པའི་ཆོས་པ་རེ་རེ་ཙམ་ལས་མི་འདུག །ངའི་བསམ་པ་ལ་སྤང་བྱ་འཁོར་བའི་སྡུག་བསྔལ་ལས་འབྲོས། འབྲས་བུ་རྫོགས་པའི་སངས་རྒྱས་བསྒྲུབ་པ་ལ་ཚོགས་དཔག་ཏུ་
མེད་པ་བསོག་དགོས། དེ་ལ་བསོད་ནམས་གང་ཆེ་ཟེར་བ་ལ་ལག་ལེན་བྱེད་དགོས་པར་འདུག་སྙམ། ཚོང་ཞིག་བྱེད་པའི་དུས་སུ་ཡང་སྣམ་བུ་ལྟ་བུ་ལ་དཔེ་མཚོན་ནས་བྲེ་བཞི་ལྔ་
ཙམ་གྱིས་ཁོང་རྒྱལ་དུ་བཅུག་ནས་རང་གིས་མ་ཚོར་བ་བཞིན་བྱས་ན་བསོད་ནམས་ཆེན་པོ་ཡོང་སྙམ་ནས་དེ་སྐད་བྱས་ན། ཁ་ཅིག་ན་རེ་ཚོང་ཕམ་དྲིན་མེད་བྱ་བ་ཡིན་ཟེར། དེ་བས་

ངོས་ལ་བྱིན་ན་དགའ་བ་ཡིན། དྲིན་འདོད་པ་མི་བྱེད་པ་ཡིན་ཟེར་ཏེ། ངོས་ལ་བྱིན་ན་བཟང་ལན་བྱེད་དགོས་སྙམ་ནས་ཁོང་ལ་སེམས་ཁྲལ་ཞིག་ཀྱང་འོང་བ་ཡིན། དེ་ལ་ལན་མ་
བྱུང་ན་རང་རེ་ཡང་ཁོང་ལ་ཚིག་པ་ཟ། དང་པོ་ལན་རེ་ནས་བྱིན་པས་ངས་ཁོང་ལ་ཕན་བཏགས་ཀྱང་ཁོས་ང་ལ་ཅི་ཡང་ཅི་སྟེར་བ་ཟེར་ནས་འོང་། ཆོས་པ་ཀུན་ཆོས་ལ་བློ་མ་ཁེལ་
བས་རྒས་ཁར་སྡུག་གིས་དོགས་ནས་ནོར་བསོག །མིའི་སེམས་འཛིན། བུབ་རྟེན་རེ་ཅི་ནས་ཀྱང་གྲབས་སུ་འཛུད་པ་དེ་ཆོས་ལ་ངེས་ཤེས་མ་སྐྱེས་པས་ལན་པ་ཡིན། ཆོས་ལ་ངེས་
ཤེས་སྐྱེས་ན་བུབ་རྟེན་དུ་ཆོས་ལས་བཟང་བ་མེད། ཆོས་རང་ཚུལ་བཞིན་དུ་བྱས་ན་རྒས་ཁར་སྡུག་དོགས་མེད། ཁ་ཅིག་ཆོས་བྱེད་པ་ལ་རྒྱགས་མེད་ཟེར་ནས་སྡིག་བྱེད་པ་ལ་
རྒྱགས་རྙེད་ནས་ཆོས་བྱེད་པ་ལ་རྒྱགས་མི་རྙེད་པ་དེ་ཡང་ཆོས་ལ་ཡིད་མ་ཆེས་པས་ལན་པ་ཡིན།ཆོས་བྱས་པས་སྡུག་བསྔལ་གྱི་དོགས། སྡིག་བྱས་པས་སྐྱིད་དུ་རེ་ནས་སྙིང་ལ་

།དྲན་ཚད་བྱེད། དགེ་བཤེས་ཀུན་གཞན་ལ་བསྔོ་བ་ཡོན་བཤད་བྱེད་ཙ་ན་ལོངས་སྤྱོད་ཡོ་བྱད་ལ་སྙིང་པོ་མེད་པ་ཡིན་ཟེར་ནས་བདེན་བདེན་སྐད་ཟེར་
ཏེ། རང་རེ་ཚོ་བློ་ཕུགས་ནོར་ལ་གཏད་པ་འདི་ཡི་མུག །རང་རེ་ཆོས་དང་ལག་ལེན་འཛོལ་བར་བྱས་ནས་གཞན་ཉན་དུ་ག་ན་འདོད། རང་རེ་ཟང་ཟིང་གི་ནོར་དོན་དུ་གཉེར་བའི་
༈ རྟགས་སུ་གཞན་ལ་ཡང་བསོད་སྙོམས་གྱིས་ཟེར། ཚོང་གྱིས། ཀ་ཅ་སོག །བག་ཙམ་རེ་མེད་ན་བླ་མས་ཀྱང་ཐུགས་ལ་མི་འདོགས། གྲོགས་པོ་རྣམས་ཀྱང་སྡང་བ་ཡིན་ཟེར་
ནས་ཁོས་ཆོས་ལོག་པར་འཛུད་པར་འདུག་སྟེ། དེ་རང་གིས་གཏམ་གྲོས་སྐལ་བ་ཡིན། བསམ་པ་དང་སྦྱོར་བ་གཉིས་འགྲོ་ལྡོག་ངེས་པ་ཡིན། བསམ་པ་ཚེ་འདི་ཡི་བསམ་པ་ཡོད་
པའི་རྟགས་སུ་སྦྱོར་བ་ཡང་ཚེ་འདིའི་འདུན་མ་བྱེད། བསམ་པ་ངེས་འབྱུང་ཡོད་ན་སྦྱོར་བ་ཡང་བྱང་ཆུབ་སེམས་དཔའ་འཁོར་བ་ནས་ཅི་ཐར་དུ་གཞན་དོན་དུ་འགྱུར་བ་ལ་ལག་ལེན་

བྱེད་པ་ཡིན། ཆོས་ནས་ཇི་སྐད་བཤད་པ་བཞིན་རང་ཡང་བྱ་དགོས་པ་ཡིན། རང་གིས་ཇི་ལྟར་བྱས་པ་བཞིན་བཤད་དགོས་པ་ཡིན། རང་ཆོས་བཞིན་དུ་མི་བྱེད་པར་མི་ལ་བཤད་
པས་མཛེ་བོས་བྱ་ཁྱུང་གི་སྒྲུབ་ཐབས་བཤད་པ་བཞིན་དུ་ཉན་མཁན་མི་ཡོང་། དགེ་བཤེས་ཁ་ཅིག་གཏམ་ནི། སྐྱེས་བཟང་བ། ཕྱུག་པ། ཕོ་ཚོད་ཆེ་བ། མདུན་མ་མཁས་
པ༑ ཐབ་ཀ་ཆེ་བ། སྦྱོར་བ་བཟོ་བ། དགེ་བའི་བཤེས་གཉེན་ཀྱང་དེ་ཐུགས་ལ་འདོགས། གྲོགས་པོ་རྣམས་ཀྱང་དེ་ལ་རྩིས་ཆེ་བར་གདའ། དད་པ་ཅན་འཆི་བས་འཇིགས་ནས་
ཆོས་དོན་དུ་གཉེར་བ་རྣམས་ལ་སྲད་ཅན་ཅོལ་ཆུང་ཞིག་ཡིན་ཟེར། ཁ་ཅིག་སྒོ་ངན་ཅོལ་ཆུང་ཞིག་ཡིན་ཟེར་ནས་ཀུན་གྱིས་བརྙས་ཆོས་བྱེད། ཚེ་འདི་ཡི་ཕོ་ཚོད་ཆེ་བ། འདུན་མ་
མཁས་པ། སྒོ་དྲག་པ་དེ་བྱང་ཆུབ་བསྒྲུབ་པ་དང་འགལ་བ་ཡིན། དེ་འདྲ་བ་ལ་ཐུགས་ལ་འདོགས་པའི་བཤེས་གཉེན་དེ་ཡང་བཤའ་མ་མིན། དགེ་བཤེས་མཚན་ཉིད་དང་ལྡན་པ་

། ཡིན་ན། ཟང་ཟིང་མེད་པར་འགྲོ་ལ་ཆོས་སྟོན་བྱེད། །ཅེས་ཟེར་བས་ཆོས་ཚུལ་བཞིན་བྱེད་པ་དེ་ཐུགས་ལ་འདོགས་དགོས་པ་ཡིན། གྲྭ་པ་བཟང་པོ་བྱ་
བ་འཆི་བས་འཇིགས་པའི་བརྩོན་འགྲུས་ཅན་ཚེ་འདི་དོན་དུ་མི་གཉེར་བ་ཤེས་རབ་ཅན་ཆོས་ལ་བློ་ཁེལ་བ་དེ་ལ་ཟེར་བ་ཡིན། ཅི་སྟེ་ན་འོ་སྐོལ་འཁོར་བ་ལས་འབྲོས་པ་ཡིན། རྫོགས་
╗ པའི་སངས་རྒྱས་སྒྲབ་པ་ཡིན། སངས་རྒྱས་ལ་དད་པ་ཅན་ཆོས་དོན་དུ་གཉེར་བ་དེ་ཐག་ཉེ་བ་ཡིན། ཕོ་ཚོད་ཆེ་བ་དང་། ཕོ་སྒོ་དྲག་པ་དང་། འདུན་མ་མཁས་པ་ཡིན་ཀྱང་སངས་
རྒྱས་ལ་ཐག་རིང་དུ་འགྲོ་བ་ཡིན། དུས་དེ་རིང་ནས་སངས་རྒྱས་ཀྱི་སར་འགྲོ་བའི་ཐབས་མཁས་པ་ཞིག་བྱུང་ན། འདུན་མ་མཁས་པ་བྱ་བ་དེ་ལ་ཟེར་བ་ཡིན། ཕོ་ཚོད་ཆེ་བ་ཡང་དེ་
ལ་ཟེར་བ་ཡིན། སྦྱོར་བ་བཟོ་བ་ཡང་དེ་ལ་ཟེར་བ་ཡིན། ཆོས་པའི་དབང་དུ་བྱས་ན་མཁས་པ་ཡང་དེ་ཡིན། བཙུན་པོ་ཡང་དེ་ཡིན། ཇོ་བོ་བཟང་པོ་ཡང་དེ་ཡིན། མྱུར་དུ་སངས་

རྒྱས་པའི་ཐབས་ལ་མཁས་པ་དེ་འདུལ་བ་ཡང་དེ་ཡིན།མངོན་པ་ཡང་དེ་ཡིན། མདོ་སྡེ་ཡང་དེ་ཡིན། ཐོས་བསམ་སྒོམ་གསུམ་དང་། བྱ་དཀའ་བའི་དཀའ་ཐུབ་ཐམས་ཅད་
དང་། ནུས་པ་ཕྱོགས་གཅིག་ཏུ་བསྡུས་ནས་སངས་རྒྱས་སྒྲུབ་པ་ཡིན། འདུལ་བ་ཀཱ་རི་ཀ་ནས། གསང་བ་འདུས་པ་མན་ཆད་ཀྱི་སྡེ་སྣོད་ཐམས་ཅད་གང་ཟག་གཅིག་གི་ཆོས་
ཡིན། དུས་དང་གནས་སྐབས་འགའ་ཞིག་ལ་དགོངས་ནས་གསུངས་པ་ཡིན། མི་དགོས་པར་གསུངས་པ་འགའ་ཞིག་ཀྱང་མེད། ཆོས་ཐམས་ཅད་གཅིག་པ་ཡིན། ང་ཅག་གི་
.Piz.zlirta.lg.2a2
ཆོས་དང་ཁོང་གི་ཆོས་བྱས་ནས་གཞན་ལ་སྨད་ན་དམྱལ་བར་སྐྱེ་བ་འཕགས་པ་བརྒྱད་སྟོང་པ་ནས་གསུངས་ནས་འདུག་པ། གང་ཟག་ཀྱང་སུ་ཐོད་ཐོད་ལ་སྨྲར་མི་བཏུབ། ཆོས་
༉ ཐམས་ཅད་བསམ་པས་བྱེད་པས་ཁོང་ལ་ཐུགས་ཅི་འདྲ་ཡོད་མི་ཤེས། ཚེ་འདི་པ་ཚོས་བལྟས་ན་ཚེ་འདི་འབའ་ཞིག་བྱེད་པ་འདྲ་ཡང་ཁོང་ལ་རང་འདོད་གཏན་ནས་མེད་པར་གཞན་གྱི་

།དོན་བྱེད་པ་ཡང་ཡོད། སེམས་ཅན་གྱི་དོན་ཡིན་པ་སྐད་ཟེར་ནས་རང་འདོད་སྒྲབ་པ་ཡང་ཡོད། རང་འདོད་སྒྲབ་པ་གཞན་དོན་དུ་འགྲོ་བ་ཡང་
ཡོད། རང་ལ་ཞེ་འདོད་མེད་པ་མི་སྲིད་ཟེར་བ་དེ་རང་གི་བློའི་སྐྱོན་ཡིན། ཁ་ཅིག་ན་རེ་ཆོས་གཤའ་མར་བྱེད་པ་ཁོ་ན་རང་ལ་ནོར་དགོས་པ་ཡིན་ཟེར། རང་ལ་ནོར་མེད་ན་གཞན་གྱི་
ངོ་བསྲུང་དགོས་བྱ་བའམ། རང་ལ་ཡོད་ན་གཞན་གྱི་ངོ་བསྲུང་མི་དགོས་བྱ་བའམ། འདི་ཙམ་རེ་ཚགས་གྱིས་གྲོགས་ཡིན་ཟེར་ཏེ། སྙིང་ནས་རང་འཆི་བ་གཤའ་མ་ཞིག་མ་དྲན་
པར་ཆོས་མི་འོང་བར་འདུག །འཆི་བ་གཤའ་མ་ཞིག་དྲན་ན་སེམས་ལ་ཚུགས་ཐབས་མེད་པ་ཞིག་ཡོང་བར་འདུག །དེ་ཙ་ན་ཀ་ཅ་ཚགས་བྱེད་སྙིང་ག་ན་འདོད། ཁ་ཅིག་ན་རེ་མ་
ཤི་བར་དུ་ང་རང་ཟ། ཤི་ནས་སུ་འདོད་པ་ཁྱེར་ཟེར་ཏེ། བདག་ནི་དེ་ཀ་ལ་ཚེ་འདི་པ་ཟེར་བ་ཡིན། རང་ནོར་ཡོད་པའི་གཞན་གྱི་ངོ་བསྲུང་བྱེད་མི་དགོས་པ་ཀུན། ཆོས་ད་ལྟ་བས་

གྲག་པ་བྱེད་པར་གཤའ། གཞན་གྱི་དོན་ནི་མིན། རང་ཁོ་ནའི་ཆེད་ཡིན། ཚེ་འདི་གཅིག་པུའི་ཆེད་མིན། བསྐལ་བ་གཏན་གྱི་སོ་ནམ་ཡིན། རྫོགས་པའི་སངས་རྒྱས་ཙམ་སྒྲུབ་པ་
ལ༑ དཀའ་བ་བག་ཙམ་ཡང་དང་དུ་བླང་དགོས། ཚེ་འདིའི་ཆེད་དུ་ཡང་སྡིག་དང་སྡུག་བསྔལ་གཏམ་ངན་ལ་ཡང་མི་འཛེམ་པར་འདུག་པ་ལ། དེ་བས་ཆོས་བྱེད་པ་ལ་སྡུག་བསྔལ་
བག་ཙམ་ཡང་ཁྱད་དུ་བསད་དགོས། ནོར་ཆེན་པོ་ཞིག་ཉོ་བའི་དུས་སུ་ཡང་ནོར་ཆུང་བ་རྐང་ཚབ་ལ་གཏོང་དགོས་ཀྱི་འདུག་པ། ལར་ཆོས་མང་པོ་ཤེས་པའི་ཁ་ན་ཡང་མི་འདུག །
གདམས་ངག་ཟབ་མོའི་ཁ་ན་ཡང་མི་འདུག བླ་མ་བཟང་པོ་ཞིག་དང་མཇལ་ནས་རང་སེམས་ཆོས་སྐུར་གྲོལ་བའི་ཆེད་དུ། བླ་མ་བཟང་པོ་ཞིག་འཚོལ་བའི་དུས་ད་ལྟ་ཡིན་པ་
ལ༑ ཁ་ཅིག་ན་རེ་བླ་མ་དེའི་དྲུང་དུ་འགྲོ་བ་ག་ན་ཡོང་། དེ་བས་སྒོམ་རྫུས་བཏབ་པ་དྲག་ཟེར་བའི་མི་མང་པོ་ཡོང་བར་འདུག །བླ་མ་བཟང་པོ་དང་མཇལ་བ་ལ་ཚོགས་མ་དཔག་ཏུ་
20

།མེད་པ་བསོག་དགོས་པར་འདུག་ན། ད་ལྟ་བླ་མ་མི་ཚོལ་བར་རྫུས་ནས་སྡོད་པས་ག་ན་ཡོང་། བླ་མ་བཟང་པོ་དང་མཇལ་ན་བླ་མའི་བྱིན་རླབས་ཀྱིས་
རང་ལ་ཏིང་ངེ་འཛིན་སྐྱེ། དེས་སེམས་རྟོགས་ནས་སངས་རྒྱས་པ་སྟེ། ལ་ལ་སངས་རྒྱ་བ་བས་མིས་མི་འཕྱ་བ་ལ་དགའ་བར་འདུག་པ། བླ་མ་དང་མ་མཇལ་ན་ཏིང་ངེ་འཛིན་མི་
སྐྱེ། སེམས་མ་རྟོགས་ན་འཁོར་བ་ལས་མི་ཐར་ཏེ། འཁོར་བར་ལུས་པ་བས་མིས་འཕྱ་བ་ལ་འཇིགས་པར་འདུག་པ། ལར་མདུན་མ་མཁས་པ་དང་ཕོ་ཚོད་ཆེ་བས་ཆོས་མི་
ཡོང་། ཆོས་དད་པ་དང་བརྩོན་འགྲུས་དང་ཤེས་རབ་ལ་རག་ལུས་པ་ཡིན། དགེ་བའི་བཤེས་གཉེན་གཅིག་གི་སྤྱན་སྔར་ཚོགས་པ་ཚོ་ཡང་བློ་སྣ་ཆོས་སུ་ཅི་འགྲོ་བྱེད་པ་ཞིག་དགོས་
པ་ཡིན། འདུན་མ་སུ་མཁས་པ་དང་ཕོ་ཚོད་སུ་ཆེ་བ་དང་། ཁམ་སུ་ཆེ་བ་ལ་ཚོགས་པ་མིན། དགེ་བའི་བཤེས་གཉེན་ཞིག་གིས་ཆོས་ཟབ་མོ་ཞིག་ཐུགས་ལ་བཏགས་པ་ལ་ཐུགས་

ལ་བཏགས་པ་མི་བྱེད་པར་ཟང་ཟིང་བྱིན་ན་ཐུགས་ལ་བཏགས་པར་བྱེད་པ་འདུག །ད་ལྟ་བླ་མ་དང་གདམས་ངག་འཚོལ་བ་ལ་འཕྱ། གཅིག་ལ་བུ་ལོན་ཁལ་གཅིག་རང་ཡོད་
ན༑ ཙ་ན་འདུག་པའི་ཤ་ཚ་དུ་རེ་བ་ཀུན་གྱིས་ཀྱང་ཁྱོད་ཀྱི་དེ་ལ་རྔམས་ཨེན་གཅིག་འདུག་པས་དེ་ལ་ཁྱོད་རང་འགྲོ་དགོས་ཁྱིམ་ངས་བཟུང་གིས་ཟེར་སྟོན་ནོར་བ་ཡིན། ཕུན་སུམ་
ཚོགས་པ་ཐམས་ཅད་ཀྱང་ལིངས་ཀྱིས་བཞག་ནས་རང་གཅིག་པུར་འགྲོ་དགོས་པ་འདི་བདེན་ནམ་མི་བདེན་ཆ་མེད་པ་ནི་མ་ཡིན། ད་ལྟ་མངོན་སུམ་དུ་མིག་ཅེར་རེ་ཐམས་ཅད་ལིངས་
ཀྱིས་བཞག་ནས་འགྲོ་དགོས་པ་འདི་ཕོ་ཚོད་ཅན་དང་འདུན་མ་མཁན་ཀུན་གྱིས་མ་ཚོར་བར་རྒན་པོ་ལོ་བརྒྱ་ཉི་ཤུ་ལོན་པ་ཀུན་ཀྱང་ད་རུང་ཚེ་འདིའི་འདུན་མ་བྱེད་པར་འདུག །མི་རྟག་
པ་བག་ཙམ་བསམས་ནས་བློ་སྣ་ཐུང་ཅིང་འཕྲལ་སྐྱིད་པར་བྱེད་པ་ཀུན་ལ་འདི་མདོ་མེད་གཅིག་འདུག་རྒས་ཁར་སྐྱིད་པ་མི་འོང་ཟེར་ཞིང་ཚེ་འདིའི་འདུན་མ་འབའ་ཞིག་བྱེད་ཀྱིན་གདའ་
222ཊུ

།སྟེ་ཚེ་ཕྱི་མ་དེ་ལ་སྐྱིད་པ་མི་ཡོང་། ཆོས་པ་ཁ་ཅིག་གིས་འཆི་བ་གྲོས་ལ་གཏོགས་པ་ཡིན་བྱས་པས། འཆི་བ་གྲོས་ལ་མ་གཏོགས་ཟེར་ན། མི་འཆི་
བའི་བསམ་པ་འབའ་ཞིག་ཡིན་ཏེ་ཚེ་འདི་ཡི་རྣམ་རྟོག་འབའ་ཞིག་ཏུ་སོང་ནས་དེ་རིང་འདི་ཙུག་བྱ། སང་འདི་ཙུག་བྱ། སང་ཕོད་འདི་ཙུག་བྱ། རྒས་ཁར་འདི་ཙུག་བྱ་སྙམ་པའི་ཚེ་
འདིའི་རྣམ་རྟོག་འབའ་ཞིག་ཡིན། ཆོས་པ་ཀུན་གྱིས་དེ་ལས་ལོག་ནས་མི་འཆི་བ་གྲོས་ལ་མ་གཏོགས་པ་ཞིག་དགོས་པ་ཡིན། དེ་ཙ་ན་འཆི་ཆས་བྱེད་པ་ཞིག་འོང་བ་ཡིན། རང་
འཆི་བའི་དུས་སུ་བློ་བདེ་བ་ཞིག་དགོས་པ་ཡིན། ཚེ་འདིའི་ཕུན་སུམ་ཚོགས་པ་ཐམས་ཅད་བཞག་ནས་འགྲོ་བར་འདུག་པ། ཆོས་པའི་མི་མཐུན་ཕྱོགས་འཇིག་རྟེན་པའི་ཕུན་སུམ་
ཚོགས་པ་ཡིན་ཏེ། ད་ལྟ་འཇིག་རྟེན་པ་ལ་ཡིད་སྨོན་གཏོང་བར་འདུག །ཁོང་ཡང་ཚུར་ལ་ཡིད་སྨོན། འཇིག་རྟེན་པ་དང་མི་མཐུན་པ་བྱ་བ་ཁོང་ལ་ཡིད་མི་སྨོན་པར་ཁོང་དང་རྒྱབ་

ལོག་པ་ལ་ཟེར་བ་ཡིན། ཆུང་མ་མ་བླངས་པ་གཅིག་པུས་མི་ཆོག །འཇིག་རྟེན་ཆོས་བརྒྱད་ལས་གོ་ཟློག་དགོས་པ་ཡིན། བསོད་ནམས་བསགས་པ་བྱ་བ་བློ་ཆོས་སུ་འགྲོ་བ་ལ་
ཟེར་བ་ཡིན། མི་རྩིས་ཆེ་བ་དང་གོས་བཟང་བ་ལ་ཟེར་བ་མིན། ནད་དུ་མཛེ་བྱུང་མིག་ལོང་རྐང་ལག་ཆད་དེ་དུག་ཧྲུལ་པར་སོས་མི་འདུས་པ་ལས་མེད་ཀྱང་བློ་ཆོས་སུ་འགྲོ་བ་ཞིག་
བྱུང་ན་དེ་ལ་བསོད་ནམས་བསགས་པ་ཟེར་བ་ཡིན། ད་ལྟ་མི་ཀུན་ནོར་སོག་མཁས་པ་ལ་ཕོ་དྲུང་བར་བྱེད་པར་འདུག་སྟེ། ནོར་བསགས་ནས་ཟ་ལོང་མེད་པར་ཤི་བ་མང་པོ་
མཐོང་། དེ་བས་སྦྱིན་པ་བཏང་ན་ཡི་དྭགས་སུ་མི་སྐྱེ་བ་དང་། འགྲོ་བ་གཞན་དུ་སྐྱེས་ཀྱང་དབུལ་པོར་མི་འགྱུར་བར་འཕགས་པ་སྡུད་པ་ནས་གསུངས། རྒས་ཁའི་མདུན་མ་བྱེད་
པ་ལ་བསྔགས་པ་བརྗོད་པའི་ཚོད་ཀས་དུས་གཏན་གྱི་སོ་ནམ་ཆོས་ཚུལ་བཞིན་དུ་བྱེད་པ་ལ་འབར་མ་ཐང་། ལར་ཆོས་གོ་ཟེར་བ་ཡང་སངས་རྒྱས་སྒྲུབ་པའི་ཐབས་མཁས་པ་ལ་ཟེར་

། བ་ཡིན། ཚིག་གི་ཁ་ན་མེད། ལམ་གྱི་རྒྱུས་པས་ལམ་ལ་ཞུགས་ནས་འགྲོ་བ་རང་དགའ་བ་ཡིན། ད་ལྟ་རང་ནས་ཉམས་སུ་མ་བླངས་ན་གྲབས་བྱས་
ལ་སྒོམ་སྙམ་པའི་གྲབས་ལ་འཛད་དུས་མི་འོང་། མི་ཚེ་གྲབས་ལ་འཛད། ཁ་ཅིག་ན་རེ་སྔགས་དང་འདུལ་བ་འགལ་ཟེར་ཏེ་དེ་མ་གོ་བ་ཡིན། སྔགས་ཀྱི་རྟེན་དུ་རབ་དགེ་སློང་རྡོ་རྗེ་
འཛིན་པ། འབྲིང་དགེ་ཚུལ། ཐ་མ་དགེ་བསྙེན་རྡོ་རྗེ་འཛིན་པར་གསུངས་ནས་འདུག་པ། དེ་བས་སྔགས་ཀྱི་རྟེན་དུ་མི་རུང་བ་ཞིག་བྱུང་ན་དེ་འདུལ་བ་མིན། འདུལ་བ་དང་འགལ་
བ་ཞིག་བྱུང་ན་སྔགས་མིན་པའི་རྟགས་སོ། །སྟོན་ཐོག་འདོན་པ་ལ་དང་པོ་ཞིང་ལ་ཆུ་གཏོང་། རེས་ཞིང་རྨོས་ནས་ཁག་མ་བྱེད་དེ། དེ་ཡང་ནུས་པ་ཕྱོགས་གཅིག་ཏུ་བསྡུས་ནས་
ཁག་མ་ལ་སྟོན་ཐོག་འདོན་པ་ཡིན། ཆོས་མང་པོ་ཤེས་པའི་དགེ་བའི་བཤེས་གཉེན་ཀུན་ལ་ཡང་ཁ་སྲད་མང་པོ་ཡོང་བར་འདུག་པ་དེ་ཡང་དང་པོ་འཆི་བ་ལ་འཇིགས་ནས་ཆོས་མ་

བྱས་པར་ཚེ་འདི་ལ་མིས་མི་འཕྱ་བ་དང་། མིས་རྩིས་ཆེ་བ་སྟོན་པ་ཟེར་བ་ཞིག་དང་། དགེ་བའི་བཤེས་གཉེན་ཟེར་བ་ཞིག་བྱ་དགོས་སྙམ་ནས་ཐོས་བསམ་བྱས། ཆོས་བློ་ལ་བཟུང་
ལ་ཅི་ཤེས་ཅི་ལོབ་བྱས་ལ་གཞན་ལ་བཤད་སྙམ་པ་ལས་རང་གི་རྒྱུད་ལ་ཅི་སྐྱེ་དང་བློ་སྣ་ཅི་འགྱུར་མ་བྱས་པས་ལན་པ་ཡིན། འཕགས་པ་རྟག་ཏུ་ངུའི་རྣམ་པར་ཐར་པ་བཞིན་དུ་སངས་
རྒྱས་མིན་པ་ཅི་ཡང་མི་འདོད་པ་ཞིག་དགོས་པ་ཡིན། གཙོ་བོ་ཚོ་འདི་ལ་བྱས་ནས་ཆོས་ཞོར་ལ་བྱས་པས་མི་ཡོང་སྟེ་ཉན་མཁན་མེད་འཆི་བ་མ་དྲན་ན་ཚེ་འདི་ལ་ཁེབས་གང་ཆེ་བྱེད་
པར་འདུག །རང་གི་འདུན་ན་རྩིས་སུ་མ་བྱུང་ན་བླ་མའི་བཀའ་ཡང་བཅོག་པར་འདུག་སྟེ། རང་ལ་ཚེ་འདི་ལ་ཁེ་གཅིག་འོང་འོང་འདྲ་ན་དད་པ་ཆེ་ཆེ་ཙུག །བླ་མ་ལ་གུས་གུས་
ཙུག །སྙིང་ནས་རང་ཚིག་པ་ཟ་བར་འདུག །དལ་འབྱོར་འདི་ནི་ཤིན་ཏུ་རྙེད་པར་དཀའ། །ཟེར་བ་དེ་གཅིག་པུས་ཆོག་མོད། མི་ཀུན་ཀྱང་ཆ་ཡོད། ཆོས་དོན་དུ་གཉེར་བ་ཙམ་

།མི་འདུག །མི་ཆོས་མཁས་པ་ལ་ཆོས་པའི་བསོད་ནམས་རེ་བར་འདུག་པ། གཏིང་ནས་ནོར་ས་ཆེན་པོ་ཡོད་དེ་མིས་མ་གོ། སྙིང་རྗེ་བར་འདུག་༄ ༅།
སྟེ། ཚེ་འདི་ལ་བློ་ཞིག་མ་ལོག་ན་རྒས་ཁར་སྡུག་གིས་དོགས་ནས་སྦྱིན་པ་གཏོང་མི་ནུས། ཚུལ་ཁྲིམས་བསྲུང་བ་ལ་འདོད་པ་མེད་པ་ཞིག་དགོས་ཏེ་རྒས་ཁར་སྡུག་གིས་དོགས་
ཤཱནས་འདོད་པ་ཡོད། དེས་ན་ཚེ་འདི་མ་སྤངས་པར་ཚོགས་མི་རྫོགས་པས་ཚེ་འདི་བློས་ཐོངས་པ་གལ་ཆེ་ཞེས་པའི་གཏམ་ལན་གསུམ་སྐྱར་བ་ཡིན་ནོ། །ཆོས་ཀྱི་འགག་ཐམས་ཅད་དེ་
ན་ཡོད། འཁོར་འདས་ཀྱི་ཤན་ཐང་ཡང་དེ་ནས་ཕྱེད་དགོས། དུས་གཏན་གྱི་འདུན་མའི་མགོ་ཐམས་ཅད་འདི་ན་ཡོད། ཉེས་པའི་མགོ་ཐམས་ཅད་འདི་ནས་གནོན། བདེ་ལེགས་ཀྱི་
རྨང་ཡང་འདི་ནས་འཛུགས་དགོས་པས། ཚེ་འདིའི་རྣམ་རྟོག་སྤང་བ་གལ་ཆེ། མི་སྤང་བའི་ཐབས་རང་མེད། སྡུག་ཏུ་འཇུག་པ་ཐམས་ཅད་འདི་ཡིན་པས་འདི་སྤང་དགོས། འོ་
-1

སྐོལ་ཆོས་པ་ཀུན་མི་ཆོས་ཙ་ན་ནོར་རྫས་ལ་ཞེན་པ་ཆུང་བ། ཉེ་འབྲེལ་ལ་ཞེན་པ་ཆུང་བ། ལས་བྱེད་སྙིང་མི་འདོད་པ་ཞིག་ཡིན་ཀྱང་ཆོས་སྒོར་ཞུས་ནས་མི་ཆོས་ཀྱི་འདུན་མ་དད་པ་
གཙོ་བོ་བྱེད། གཞན་གྱི་ནུས་པ་མེད་པ་ཞིག་གིས་ཀྱང་ཐ་ན་བང་ཆེན་ཚུན་ཆོད་བྱེད་པར་གདའ། ལོངས་སྤྱོད་ལ་ཞིབ་ཏིག་ཆེར་སོང་ནས་ཚོང་རང་ཡང་དཀའ་བའི་ཚད་ཅིག་ཏུ་འགྲོ་
བར་གདའ། བྱེད་པ་ཆོས་བྱེད་བཅུག་པས་དྲན་པ་ནོར་དྲན་ཏེ་མ་བཅོལ་བའི་ལས་འབའ་ཞིག་བྱེད་པར་འདུག་པ་དེ་ཡང་འཆི་བ་མ་དྲན་པས་ལན་པ་ཡིན། ཆོས་ཚུལ་བཞིན་དུ་བྱས་ན་
དགྲ་ཐམས་ཅད་ཀྱིའང་སྙིང་དུ་སྡུག །ཉེ་འབྲེལ་ཐམས་ཅད་ཀྱི་སེམས་ཀྱང་དེས་ཟིན། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱིས་ཀྱང་བྱིན་གྱིས་རློབ། བླ་མ་དགེ་
བའི་བཤེས་གཉེན་གྱི་ཐུགས་ཀྱང་དེས་ཟིན། རང་གི་འདུན་མ་ཐམས་ཅད་ཀྱང་ལྷ་དང་ཆོས་སྐྱོང་གིས་བྱེད། བསམ་པ་ཐམས་ཅད་ཀྱང་ཡིད་བཞིན་དུ་འགྲུབ་པར་ཡིན། དེ་བས་

། རང་གི་སེམས་ཆོས་སུ་འགྲོ་བ་ཁོ་ན་གནད་ཆེ་བར་གོ། སྡེ་སྣོད་ཐམས་ཅད་ཀྱང་སེམས་གཅིག་པུའི་སྟེང་དུ་སྤུང་ཤེས་པ་ཞིག་དགོས། ད་ལྟ་ཟླ་ངེ༄༅།
ཐམས་ཅད་ཀྱང་མཉམ་པ་བས་ཀྱང་མགོ་མཐོ་ལ་སྒོ་དྲག་པ་ཚོ་མགོ་མཐོ་བར་འདུག་སྟེ། ཤི་ཙ་ན་ཁྱད་ཅིག་འོང་བ་ཡིན། འུབས་ཀྱིས་བསྔས་ཧྲིལ་གྱིས་དྲིལ་བ་ལ་འཆི་ཁར་མི་
འགྱོད་པ་ཞིག་དགོས་པ་ཡིན། འཆི་ནད་ཀྱིས་ཐེབ། ད་མི་ཐར་བར་ཤེས་ཙ་ན་ང་འདི་བཞིན་དུ་འཆི་ཁོངས་ཀྱང་མ་བཅུག །འདི་བས་དྲག་པ་ཞིག་བྱར་ཡོད་པ་ཡིན་པ་ལ། དྲེ་བོ་ད་
རེས་མ་ཤི་ན་ཆོས་གཤའ་མ་ཞིག་བྱེད་དེ་ཟེར་ནས་འགྱོད་པ་མེ་ལྟར་འབར་ཡང་ཕན་པ་མེད། འཁོར་བར་འཁྱམས་པ་དང་སངས་རྒྱས་པ་ཙམ་གྱིས་ཁམ་ཡོད་པ་ཡིན་པ་ལ། ཚེ་འདི་
བློས་བཏང་ལ་ཆོས་གཤའ་མ་ཞིག་རང་བྱེད་དགོས། གཞན་ཅིས་ཀྱང་མི་ཕན། མི་ཆོས་ཙ་ན་དད་པ་ཆེ་ཆེ་ཙུག་བྱེད་ཀྱང་ཆོས་སྒོར་ཞུགས་ནས་ཁེ་གྲགས་དང་གདུང་སེམས་ཆེ་ཆེ་

ཙུག་བྱེད་ཙ་ན་ཆོས་རྡུགས་པ་ཡིན། གཏམ་སྙན་མི་སྙན་དང་སྦྱོར་བ་བཟོ་མི་བཟོ་ལ་སོགས་པ་ཅིས་ཀྱང་དགོས་པ་མེད། རང་ཉིད་ཆིག་ལབ་ཤོར་བ་ཡིན། སྙིང་ནས་མིན་ན་ཆད་པ་
ཆོད། ཆིག་ལབ་རིང་མོ་ཞེས་བྱ་བ་བླ་མ་ཞང་རིན་པོ་ཆེའི་ཞལ་གདམས་རྫོགས་སོ།། ༈ དགེ་བཤེས་ཇོ་སྲས་དར་མ་སེང་གེས་ཞུས་པའི་ལམ་འབྲས་བུ་དང་བཅས་པའི་མཆིད་ཚིག་ལྷུག་པ་བཞུགས། བླ་མ་
དམ་པ་རྣམས་ལ་ཕྱག་འཚལ་ཞིང་སྐྱབས་སུ་འཆིའོ། །བྱིན་གྱིས་བརླབ་པ་ཆེན་པོ་མཛད་དུ་གསོལ་ལོ། །ཨེ་མ་མར་གྱི་བཅུད་ལྡན་འོ་མའི་རྒྱ་མཚོ་ལེགས་པར་བསྲུབས་པའི་.Jeivzv.bllzr
{gz
ནང༌། །ཕུན་སུམ་ཚོགས་པའི་མཐུ་ཡིས་རབ་མཁྱེན་ལེགས་བསྒྲབས་བཅུད་མཆོག་ངེས་བརྙེས་པའི། །ཅོད་པན་རྩེ་མོར་རིན་ཆེན་མཆོག་རྣམས་དང་ནི་རྣལ་འབྱོར་དབང་ཕྱུག་»
ཚོགས། །མཆོག་གསུམ་ཡི་དམ་མཁའ་འགྲོ་ཆོས་སྐྱོང་ཚོགས་ལ་སྒོ་གསུམ་སྐྱོན་སྤངས་འདུད། །མ་སྦྱངས་ལྷན་ཅིག་སྐྱེས་མིན་བླ་མའི་དུས་ཐབས་བསྟེན་ལ་རྨོངས་གྱུར་པའི།
30

༄༅། །སྣ་ནམ་སྤྲང་བན་བདག་འདྲས་ཐེག་པ་ཀུན་བཅུད་སྡུད་པར་ག་ལ་རིགས། །ངམ་ཤོད་ཀླུང་དུ་སྐུ་འཁྲུངས་ཚིག་ཚོགས་ཁེངས་པས་མ་གོས་པདྨ་
ཞེས། །ཚིག་དོན་རྒོལ་བས་མི་འཇིགས་སེངྒེའི་མཚན་ལྡན་ཁྱེད་ཀྱི་བཀའ་མི་བཅོག །ཐུབ་པའི་སྡེ་སྣོད་མ་ལུས་བཀའ་རྟགས་ཕྱག་རྒྱ་བཞིས། །བཏབ་ཕྱིར་ཐོག་མར་ཕྱག་རྒྱ་བཞི་
ལ་ངེས་དགོངས་རིགས། །ཟག་བཅས་ཐམས་ཅད་སྡུག་བསྔལ་འདུས་བྱས་རྣམས་མི་རྟག །ཆོས་ཀུན་བདག་མེད་མྱང་འདས་ཞི་བར་ངེས་བསམ་ཞུ། །དེ་མཁྱེན་དེས་གྲོལ་མཛད་
ན་བདེ་ཆེན་འདུས་མ་བྱས། །བདག་མེད་ཞི་བ་མཆོག་ལ་དེ་མ་ཐག་ཏུ་རེག །ཐོག་མེད་དུས་ནས་མ་དགོངས་དགོངས་ཀྱང་དྲེགས་པའི་མཐུས། །སྡུག་བསྔལ་གཏིང་མཐའ་མེད་
པའི་དོང་དུ་འོ་རེ་བརྒྱལ། །དམ་པ་ཁྱེད་འདྲ་བྱིས་པའི་སྤྱོད་པ་ཅི་སྟེ་མཛད། །སྡུག་བསྔལ་རྦ་ཀློང་གསེབ་ཏུ་ཡང་ཡང་མ་དྲངས་སམ། །སྐད་ཅིག་མི་བཞུགས་འགྲོ་བ་དྲུག་ཏུ་སྐོར་

ནུས་པ། །སྐྱེ་རྒ་ན་འཆིས་འཁོར་ཞིང་འོང་བ་མ་དགོངས་སམ། །ད་རུང་སྤྲོས་བཅས་གཡེང་བའི་ཕྱོགས་སུ་ཐུགས་གཞོལ་བ། །ཞལ་དང་སྤྱན་དང་ཐུགས་ལ་རང་ངོ་མི་ཚ་
འམ། །སྤྲང་ལོང་རྨོངས་པ་བདག་གིས་མཆིད་ལ་མི་གསན་ཀྱང་། །ཉིད་ཀྱི་མཁྱེན་ཚོགས་ཤེས་རབ་གདམས་ངག་ཁྱད་གསོད་དམ། །ད་རེས་སྐྱེ་མཆེད་མཆོག་ལྡན་གཞོན་ནུར་
ཆོས་དང་ཕྲད། །སྦྱངས་སོགས་ཤེས་རབ་མཚོན་ཆེན་མཆོག་མངའི་དུས་རབས་འདིར། །བདག་གཞན་ཀུན་བདེ་ཡོན་ཏན་བླ་མེད་མ་བསྒྲུབས་ན།།གཡེང་བས་སྤྱན་བྲིད་བཅིངས་
པར་མ་ཚོར་འགྱོད་པར་མཆིའོ། །གལ་ཏེ་དགོངས་ཀྱང་སང་བགྱི་གནངས་བགྱིའི་ཕྱི་དུས་ཀྱིས། །ཕ་རེ་ཚུ་རེར་སྐྱ་ཚེ་ཟད་པ་དྲུང་ན་གདའོ། །ཁྱོད་བས་གཞོན་པ་གུམ་གྲོངས་མང་
པོ་མ་གཟིགས་སམ། །སྙིང་ནས་ནང་དུ་དགོངས་ནས་ཧུར་གྱིས་མཛད་པར་རིགས། །མཁྱེན་ལྡན་ཁྱེད་ཉིད་འདྲ་བ་གཡེང་བས་འབྲིད་ནུས་ན། །སྐྱེ་བོ་རྨོངས་པ་རྣམས་ལ་འོ་སྐོལ་

༄༅ད །ཇི་སྐད་གདམས། །དེ་ཕྱིར་འདི་ཀུན་མི་བཤམ་ཁ་མེད་མ་གསུངས་པར། །དགོངས་པའི་འགྲོགས་ལ་སྒྲབ་པའི་མུ་ནས་འཛིན་པར་རིགས། །ཐུགས་
ལ་བྱ་བ་བཏང་བའི་མཆིད་ཚིག་གོ། །ལེ་ལོའི་སྤྱོད་པས་ཡོན་ཏན་མི་འཕེལ་ཕྱི་ཕྱིར་འགྲིབ། །ལེ་ལོའི་འབྲས་བུ་འཁོར་བའི་སྡུག་བསྔལ་དཔག་མེད་དང་། །ངན་སོང་སྡུག་བསྔལ་
སྲན་གླགས་མེད་པས་རྟག་ཏུ་མནར། །ཆེ་མེད་ཆུང་མེད་ཕྱམ་གྱིས་ཞོག་ལ་སྒྲུབ་པ་མཛོད། །ཡུམ་ལས་ཀྱང་། ཀྱེ་སྐྱེས་བུ་དག་ལེ་ལོ་ནི་སྡུག་བསྔལ་བ་སྟེ་ལེ་ལོས་ནི་བདག་གི་དོན་
ཡང་བྱ་བར་མི་ནུས་ན་གཞན་གྱི་དོན་ལྟ་ཅི་སྨོས། །ཞེས་གསུངས་སོ། །སྡུག་རྐྱེན་རྩོད་གཞི་ཡོ་བྱད་ཕྲན་ཚེགས་ཙམ་གྱི་ཕྱིར། །ལུས་སྲོག་ཐེད་ལ་གཟན་ནས་འབད་པ་མ་གཟིགས་
སམ། །འཇིག་རྟེན་ན་ཡང་བརྩོན་མེད་མ་རབས་རིགས་སུ་གཅོད། །དམ་པ་ཁྱེད་ཉིད་མ་རབས་སྤྱོད་པ་ག་ལ་སྲིད། །བརྩོན་འགྲུས་སྙིང་སྟོབས་ལྡན་པའི་སྐྱེས་བུ་ཡ་རབས་ཏེ།

ཐུབ་དབང་སྲས་བཅས་ལ་སོགས་མཁས་པ་རྣམས་ཀྱིས་བསྔགས། །སྔོན་གྱི་དྲང་སྲོང་ཆེན་པོ་མཆོག་བརྙེས་གདུང་འཚོབ་བཅས། །མ་ལུས་རྣམས་དང་ཉན་ཐོས་འབྲས་ཐོབ་ལ་
སོགས་ཀྱིས། །མ་རབས་སྤྱོད་ངན་ལེ་ལོ་སྙོམ་ལས་ཚར་བཅད་ནས། །བརྩོན་པའི་སྟོབས་བསྐྱེད་དཀའ་སྤྱད་དྲག་པོས་ཡོན་ཏན་མཆོག་རང་བརྙེས། །ཡོན་ཏན་གླིང་དུ་གཅིག་
གཤེགས་གཉིས་གཤེགས་ཀུན་གཤེགས་ཀྱང་། །འོ་སྐོལ་ལེ་ལོའི་དབང་གིས་ད་རུང་ལུས་པས་མནར། །ཐུར་ལ་མར་དཔེ་གཟིགས་ཤིང་ཞལ་ཚོ་གཏོང་ལགས་ཀྱང་། །གྱེན་ལ་
གཟིགས་དང་གོང་མ་རྣམས་ལ་ངོ་རེ་ཚ། །ཞག་གཅིག་ཞག་གཉིས་ཡེངས་པས་ཟླ་བ་རིབ་ཀྱིས་ཐལ། །ཟླ་གཅིག་ཟླ་གཉིས་ཡེངས་པས་དགུང་ལོ་རིབ་ཀྱིས་ཐལ། །ལོ་གཅིག་ལོ་
གཉིས་ཡེངས་པས་སྐྲ་ཚེ་རང་ཡང་འཇིག །ཁ་སང་ཚེས་གཅིག་དེ་རིང་ཚེས་གཉིས་གསུང་ལགས་ཏེ། །ཚེས་གྲངས་མང་པོས་སྐུ་ཚེ་འཛད་པ་ཨ་རེ་འཇིགས། །བྲེ་མོའི་གཏམ་

༄༅། །གྱིས་ནམ་ཟླ་སོང་བ་ཡ་རེ་ཆ། །དབུ་ལ་མེ་ཤོར་པང་དུ་སྦྲལ་ཞུགས་ཇི་བཞིན་དུ། །མྱུར་བ་མྱུར་བར་འཕགས་པའི་ས་ལ་ཅིས་མི་སྙེག །བྲོས་ལོང་
མེད་པར་གློ་བུར་འདས་ན་ཇི་ལྟར་མཛད། །ད་ལྟ་རང་དུ་སྙིང་ནས་ཧུར་གྱིས་དགོངས་མཛོད་དང༌། །ཡབ་ཁུ་དགེ་བའི་བཤེས་གཉེན་མཁྱེན་ལྡན་དེ་ཀུན་ཀྱང་། །འདའ་སྙམ་མི་བགྱི་
སྐུ་གསོད་འདུལ་ཞིང་ཕུན་ཚོགས་པ། །བསྐྱང་བར་དགོངས་ཀྱང་སྔ་དྲོ་ཙམ་གྱིས་ལོང་མེད་པར། །འཇའ་ཚོན་ཡལ་བ་བཞིན་དུ་གཤེགས་པ་མ་དགོངས་སམ། །དམ་པ་ཉིད་ཀྱང་ད་
རུང་བཞུགས་པ་སྟངས་བཟང་སྟེ། །འཆི་བདག་ཡེངས་པ་མེད་པར་སྒུག་པ་མ་ཚོར་རམ། །མཁྱེན་དང་བློ་གྲོས་སྐུ་གསུང་ཐུགས་སྟོབས་འདི་ལྡན་ནས། །ཞག་གཅིག་ཙམ་ཡང་
འདི་ཙུག་བཞུགས་པ་ཨ་རེ་ཕངས། །ད་ལྟ་ཉིན་གཅིག་ཙམ་ཡང་འོ་བརྒྱལ་གླགས་མེད་ན། །དབང་མེད་ལས་ཀྱི་ངན་འགྲོར་འཁྱམས་ན་ཇི་ཙུག་བགྱིད། །ཁྱོད་ཀྱི་མཛད་སྤྱོད་འདི་

ལ་ངན་འགྲོ་མི་སྲིད་དེ། །ཏིལ་འབྲས་ཙམ་གྱི་དངོས་པོས་འཁོར་བ་བསྒྲབས་ལ་གཟིགས། །དཔལ་གསང་བ་གྲུབ་པ་ལས། ཏིལ་འབྲས་ཙམ་གྱི་དངོས་པོ་ཡང༌། །ཡོངས་སུ་
བཟུང་བར་མི་བྱ་འོ། །ཡོངས་སུ་འཛིན་ལས་སྡུག་བསྔལ་འབྱུང་། །སྡུག་བསྔལ་གྱིས་ནི་སེམས་འཁོར་འགྱུར། །འཁོར་བས་སེམས་ནི་ཉམས་འགྱུར་ཏེ། །ཉམས་པས་དངོས་
གྲུབ་མེད་པར་འགྱུར། །དངོས་གྲུབ་མེད་ན་འཁོར་བ་སྟེ། །འཁོར་བས་དམྱལ་བ་སྒྲུབ་པར་བྱེད། །དམྱལ་བར་ཉོན་མོངས་སྡུག་བསྔལ་གྱིས། །གྲངས་མེད་བསྐལ་པར་གནོད་
པར་བྱེད། རུལ་ཞིང་སྡུག་བསྔལ་འགྱུར་བ་དང༌། །གཞན་གྱི་བྲན་ལ་སོགས་པར་སྐྱེ། །རྣམ་དག་ལེགས་པར་འདོད་པ་ཡི། །སྐྱེ་བ་སླར་ཡང་ཐོབ་མི་འགྱུར། །ཞེས་གསུངས་
སོ། །སློབ་དཔོན་ཀླུ་སྒྲུབ་ཀྱི་མཁན་པོ་བྲམ་ཟེ་ཆེན་པོ་མདའ་བསྣུན་གྱི་ཞལ་ནས་ཀྱང་། ཏིལ་གྱི་ཤུན་པ་ཙམ་གྱི་ཟུག་རྔུས་ཀྱང༌། །ནམ་ཡང་སྡུག་བསྔལ་འབའ་ཞིག་སྐྱེད་པར་བྱེད།

༄༅། །ཅེས་གསུངས་སོ། །སེམས་ཅན་ངོ་བོ་ཉིད་ཀྱིས་སངས་རྒྱས་ཡིན་མོད་ཀྱི། །མ་རྟོགས་ལིང་ལོག་གཅིག་གིས་འདི་ལྟར་འཁོར་བར་འཁྱམས། །དེ་
ཕྱིར་དམ་པ་ཉིད་ཀྱང་བག་ཟོན་མཛད་པར་རིགས། །མཁས་བཙུན་སྟོང་པར་གཤེགས་པ་མང་པོ་གཟིགས་དང་ཀྱེ། །དམ་པ་ཧ་ཅང་སྐྱེམས་ལ་དགྱེས་པར་མ་མཛད་དང༌། །ཆང་གི་
ཉེས་སྐྱོན་མང་པོ་མདོ་སྡེ་དུ་མར་གཟིགས། །རྡོ་རྗེ་རྩེ་མོའི་རྒྱུད་ཆེན་ལས་ཀྱང་སྐྱེམས་འདི་བཀག །སྔགས་པའི་བདུད་རྩིར་བཤད་ཀྱང་བག་མེད་བདུད་རྣམས་གཡོ། །འོ་སྐོལ་
འདོད་ཁམས་གཉིད་ཀྱིས་འཚོ་ཕྱིར་ནམ་གུང་ལ། །འོད་གསལ་ངང་དུ་ཐུན་གཅིག་ནམ་ཡང་མེད་གླགས་མེད། །སྲོད་དང་ཐོ་རངས་ཤི་ཉལ་རོ་ཉལ་མཛད་ཁོམ་པ། །ཁྱོལ་སོང་
བསམ་མེད་རྣམས་དང་དམ་པ་ཁྱད་ཅི་མཆིས། །དོ་ནུབ་ལོག་ཅིང་སང་ནུབ་ནས་ནི་འབད་སྙམ་ན། །སང་ནུབ་བྱུང་ནས་ལྷག་པར་ལོག་སྙིང་འདོད་ཉེན་གདའོ། །སང་ནུབ་གནངས་

ནུབ་མང་པོས་ངན་ལང་དབྱིངས་སུ་བྱིང་། །ཕྱི་ནས་འབད་པར་བཞེད་ཀྱང་ངན་ལང་བདུད་ཀྱིས་ནོན། །གདུགས་དང་ཞུགས་སོགས་སྲོ་དང་གོ་གའི་གླ་བོ་ཡང་། །ཟ་མ་ཞིབ་པས་
དགེ་སྦྱོར་འཕྲོག་པའི་བདུད་དམག་གཡོ། །སྐུ་ཁམས་གསེང་དང་བསྙེལ་པོ་ཡད་ཡུད་མ་གཏོགས་པ། འཕྲེས་དང་སྙེས་དང་གཟིམས་ལ་དགྱེས་པ་འདི་ཡང་བདུད། །ཇ་སོགས་
གཡོས་སྣའི་ཚོགས་གཞན་ལ་ཡང་ཧ་ཅང་ཡང་། །ཁམས་གསོ་མ་གཏོགས་དགྱེས་པར་གྱུར་ནའང་བདུད་ཀྱིས་འབྲིད། །དེ་སོགས་སྐྱོན་ཡོན་དམ་པ་ཉིད་ཀྱིས་དཔྱོད་མཛོད་ལ། .IPat
.biluta.g.ab
སྣ་ནམ་སྤྲང་ལོང་མཆིད་ལ་མྱུར་དུ་གསན་ན་ལེགས། །སྐྱེས་བུ་དམ་པ་ཁྱེད་ལ་མཆིད་ཚིག་འདི་གླེང་པས། །སྣ་ནམ་སྤྲང་ལོང་རང་ཡང་སྐྱི་ཤ་འུབས་ཀྱིས་ཐལ། །གཅེས་པའི་
མགྲོན་ལ་མུན་པར་སྒྲོན་མེ་ཕུལ་བྱས་ནས། །གཞན་ལ་ཕུལ་ཚེ་རང་ཉིད་ལ་ཡང་ཤུགས་ཀྱིས་གསལ། །གཞེན་བསྐུལ་བཏབ་པའི་མཆིད་ཚིག་གོ། །སྐྱོན་ཡོན་དགོངས་ནས་འཕྲལ་

ང་༄༅། ། གང་ཧུར་ཐོན་མཛད་བཞེད་ཅིང༌། །ཐུགས་སྟོབས་བརྩོན་པའི་གོ་མཆོག་མཐུག་པོ་མངའ་བ་ན། །ཕྱིན་ཅི་ལོག་ཞེན་ལྟ་ངན་བག་ཆགས་ཚར་བཅད་
ནས། །ཞེན་པའི་ལྕགས་སྒྲོག་སྒོ་ལྕག་དེ་རིང་དབྱེ་རེ་རན། །དམ་པ་ཉིད་ལ་རྨི་ལམ་རྨི་བར་མི་གདའ་འམ། །ནམ་མཁའི་འཇའ་ཚོན་སྤྲིན་ཚོགས་འཕེལ་འགྲིབ་མ་གཟིགས་
སམ། །པག་ཤི་ཨ་ལོ་རྩེ་ཡང་སྤྱན་ལ་གཟིགས་མོར་ཆེ། །གློག་དང་ཆུ་བུར་རྩ་ཁའི་ཟིལ་པ་སྨིག་རྒྱུའི་ཆུ། །བྲག་ཆ་མིག་གཡོར་ཆུ་ནང་གཟའ་སྐར་མ་གཟིགས་སམ། །བཀའ་
འཁོར་སློབ་རིས་ཡོན་བདག་གཉེན་བཤེས་ཡིད་འོང་རྣམས། །བདེན་བདེན་ལྟར་སྣང་རྨི་འདྲ་དམ་པ་བསླུ་བྲིད་ལགས། །དེ་སེམས་བཟུང་གིས་མི་ལང་ངོ་སྲུང་ཐུག་པ་མེད། །རྩེ་
གདུང་ཆེ་བས་ཁྱེད་ལ་བྱམས་པ་སྐད་ཟེར་ཞིང་། །ཆགས་པའི་ལྕགས་ཀྱུས་སྡུག་བསྔལ་དོང་དུ་ཤུགས་ཀྱིས་སྐྱུར། །ལོངས་སྤྱོད་འདུ་འཛིའི་རྙེད་པ་བཀུར་བསྟིའི་གདུལ་ཞིང་39

གིས། །འོ་སྐོལ་ཡེངས་ལ་བོར་ནས་ཐར་མེད་སྒྲོག་ཏུ་འཆིང༌། །འཁོར་བར་གཟིགས་ཚད་ཐམས་ཅད་ཟག་བཅས་སྡུག་བསྔལ་རྒྱུ། །།སྐྱོན་རིགས ལ་ཡང་དགོས་པ་མེད་པར་མ་
མཁྱེན་ནམ། །ལན་ཚྭའི་ཆུ་རྒོད་ཇི་ཙམ་འཐུང་ཡང་སླར་སྐོམ་བཞིན། །འདོད་ཡོན་ལོངས་སྤྱོད་བརྟེན་པས་མི་ངོམས་ཕྱི་ཕྱིར་འདོད། །འདོད་པ་དུག་ལོ་མངར་དང་སྤུ་གྲིའི་སོ་འདྲ་
བར། །ཐུབ་དབང་རྣམས་ཀྱིས་མདོ་སྡེ་དག་ལས་གསལ་པོར་གསུངས། །གྲུབ་ཐོབ་གོང་མ་རྣམས་ཀྱང་འདོད་སྤངས་དག་གིས་གྲོལ། །མངོན་སུམ་བདུད་ཀྱི་བསླུ་བྲིད་འདྲ་ལ་
ཆགས་མི་རིགས། །འཕགས་པ་ཡོངས་སུ་མྱ་ངན་ལས་འདས་པའི་མདོ་ལས། ཀྱེ་མ་འདུས་བྱས་རྣམས་མི་རྟག །སྐྱེས་ཤིང་འཇིག་པའི་ཆོས་ཅན་ཏེ། །སྐྱེས་ནས་འཇིག་པར་
འགྱུར་བས་ན། །དེ་བས་མྱུར་དུ་ཞི་ན་བདེ། །ཞེས་གསུངས་སོ། །བྲམ་ཟེ་ཆེན་པོའི་ཞལ་ནས་ཀྱང་། ཀྱེ་ལགས་གང་སྨྲས་རྫུན་ཞིང་ལོག་པ་དེ་བོར་ལ། །གང་ལ་ཞེན་པ་ཡོད་ན་

J! ༄༅། །དེ་ཡང་ཐོང༌། །ཞེས་གསུངས་སོ། །འཁོར་སོགས་སྐྱོན་རྣམས་མ་ལུས་རྩ་བ་ཞེན་པར་བཤད། །འདས་སོགས་ཡོན་ཏན་མ་ལུས་རྩ་བ་ཞེན་མེད་
ལགས། །དམིགས་ཞེན་གྲོལ་བ་དེ་ཉིད་བདེ་ཆེན་མྱ་ངན་འདས། །དེ་མ་གཏོགས་པའི་བདེ་ཆེན་ཐུབ་པས་ཀྱང་ནི་རྙེད་མི་སྲིད། །གལ་ཏེ་ཉམས་སུ་མྱོང་བའི་བདེ་ལ་ཆགས་
གསུངས་ན། །སྐུ་ཡིས་ཉམས་སུ་མྱོང་ངམ་འོན་ཏེ་ཐུགས་ཀྱིས་མྱོང་། །སྐྱ་ཡིས་མྱོང་ན་ཤི་བའི་རོས་ཀྱང་ཅིས་མི་མྱོང་། །ཐུགས་ཀྱིས་མྱོང་ན་ཆོས་ཅན་རྟོགས་པས་མྱོང་ངམ་
ཅི། །འོན་ཏེ་ཆོས་ཉིད་ནམ་མཁའ་ལྟ་བུས་ཉམས་སུ་མྱོང་། །ཆོས་ཅན་འཕྲལ་བྱུང་འཕྲལ་ཞི་དངོས་མེད་སྒྱུ་འདྲ་འདིས། །ཉམས་སུ་མྱོང་ན་སྔ་མ་འགགས་པས་མྱོང་ངམ་ཅི། །ཁ་
སང་མྱོང་བ་དེ་རིང་དྲན་པའི་སྤྱོད་ཡུལ་ཙམ། །ཕྱི་མ་ཡུལ་མིན་མ་སྐྱེས་རྐྱེན་ལ་རག་ལུས་པས། །མྱོང་བར་མི་རིགས་ད་ལྟ་སྐད་ཅིག་དངོས་པོ་འཚོལ། ། ཁ་སང་ལོངས་སྤྱོད་!#

རྣམས་དང་མདང་གི་རྨི་ལམ་གྱི། །ཇ་སོགས་ལོངས་སྤྱོད་གཉིས་ཀ་དེ་རིང་ལེགས་དཔྱོད་དང་། །མི་བདེན་བདེན་འདྲའི་རྨི་ལམ་ལྟ་བུའི་མྱོང་བ་འདིས། །མཁས་པ་པཎ་ཆེན་སྒྲིན་
་རྣམས་ཀྱང་བསླུས་ལས་ཆེ། །དམ་པ་ཁྱོད་དང་འོ་སྐོལ་རང་ཡང་ཟོན་ཆག་བགྱིའོ། །ཐུགས་རྟོག་ལོག་གཡོ་མི་གཞུག་སྙིང་ནས་ཞེན་སྤང་རིགས། །ཆགས་ཞེན་སྤང་བའི་
མཆེད་ཚིག་གོ། །ཕྱ་དང་དབང་ཕྱུག་རྟག་ཆད་ལ་སོགས་ལོག་རྟོག་དང་། །བྱེ་བྲག་མདོ་སྡེ་རང་རྒྱལ་ཁམས་གསུམ་གོལ་ས་རྣམས། །དམ་པ་ཉིད་དང་མཁས་པ་རྣམས་ཀྱིས་
ལེགས་བཀག་ཟིན། །ཐོས་ཆུང་རྨོངས་པ་ང་འདྲས་འགེགས་པའི་སྤྱོད་ཡུལ་མིན། །ཐོས་དང་བསམ་དང་བླ་མ་དམ་པའི་མན་ངག་རྣམས། །དམ་པ་ཉིད་ཀྱིས་མཁྱེན་ཟིན་བདག་
འདྲས་མི་སྤོབས་སོ། །འོན་ཀྱང་ཕྱག་ལེན་མཛད་ལ་མཆིད་གྲོས་འགལ་མ་མཆིས། །སྔ་ཕྱིར་ཀོ་ལོང་མ་མཛད་བརྩེ་ཞིང་གུས་པས་གླེང་། །ཚེ་འདི་ལིངས་ཀྱིས་བཞག་ལ་ཕྱི་མའི་

, ༄༅། །སྟ་གོན་བགྱི། །ཆེ་ཐབས་བཟང་ཐབས་འདི་ཀ་ཐམས་ཅད་སྐྱར་ལ་བགྱི། །མཐོ་རིས་ཟག་བཅས་མཐར་སྡུག་འདི་ལའང་ཡིད་མི་རྟོན། །ཞི་བ་ཕྱོགས་
གཅིག་མྱང་འདས་འདི་ཡང་གོལ་ས་ཆེ། །འོན་ཀྱང་མཐོ་རིས་ཞི་བདེ་དམན་པའི་ལྟ་སྤྱོད་ཀྱང་། །གཏན་ནས་མི་སྤང་དྲང་དོན་ལམ་གྱི་གྲོགས་སུ་འཁྱེར། །དཀོན་མཆོག་གསུམ་ལ་
བློ་སྙིང་བྲང་གསུམ་ངེས་བསྐལ་ནས། །གཞན་ལ་གནོད་པའི་ཕྱོགས་རྣམས་མཐའ་དག་སྤོང་ནུས་ན། །སོ་སོར་ཐར་པའི་སྡོམ་པའི་མཆོག་ཏུ་ཐུབ་པས་གསུངས། །ཆོས་གོས་ཁུར་
ནས་ཁ་བཤལ་གདོང་བཀྲུས་ལྟོ་བཅག་ཀྱང་། །གཞན་ལ་གནོད་དང་འཚེ་བ་དགེ་སྦྱོང་མིན་པར་གསུངས། །བཀའ་ལུང་སོ་སོ་ཐར་པའི་མདོ་ལས་ཀྱང་། །རབ་ཏུ་བྱུང་བ་གཞན་ལ་
གནོད་པ་དང༌། །གཞན་ལ་འཚེ་བ་དགེ་སྦྱོང་མ་ཡིན་ནོ། །ཞེས་གསུངས་སོ། །འཕགས་པ་སྡུད་པ་ལས་ཀྱང་། སེམས་ཅན་འདི་དག་ཁྲིམས་ལྡན་འདི་དག་ཁྲིམས་འཆལ་

ཞེས། །སྣ་ཚོགས་འདུ་ཤེས་ཞུགས་པས་ཤིན་ཏུ་ཚུལ་ཁྲིམས་འཆལ། །ཞེས་གསུངས་སོ། །དེ་ཕྱིར་གཞན་ལ་གནོད་པ་མཐའ་དག་སྤོང་བྱེད་ཅིང༌། །ལུས་ངག་ཡིད་གསུམ་མི་
དགེའི་ཕྱོགས་རྣམས་འདུལ་ནུས་ན། །འདུལ་བ་སོ་སོར་ཐར་པའི་སྡོམ་པ་མཆོག་ཏུ་གསུངས། །སྡོམ་པ་ཅན་དེས་ཐོག་མར་རང་གི་ཉོན་མོངས་འདུལ། །རང་རྒྱད་ཐུལ་ནས་འགྲོ་བ་
མ་རྒན་རྣམས་ལ་བལྟ། །མ་རྒན་དྲིན་ཅན་འདི་རྣམས་བདེ་ན་ཅི་མ་རུང་། །སྙམ་དུ་བྱམས་པའི་ཡིད་ཀྱིས་ཕྱོགས་བཅུར་བྱ་ར་བྱ། །དེ་ཚེ་མ་རྒན་ལ་ལ་དམྱལ་བའི་མེ་ལ་སྲེག །ལ་
ལ་ཡི་དྭགས་ལ་ལ་དུད་འགྲོའི་གནས་སུ་སྤྱོད། །ལ་ལ་ལྷ་མིན་ལ་ལ་མི་ཡི་སྡུག་བསྔལ་མྱོང་། །ལ་ལ་ལྷ་གནས་འཆི་འཕོ་ལྟུང་བས་བཟོད་གླགས་མེད། །ལ་ལ་མུ་སྟེགས་ལ་ལ་
ཉན་རང་ཞི་བར་གོལ། །འདི་འདྲའི་སྡུག་ལས་མ་རྣམས་ཐར་ན་ཅི་མ་རུང་། །སྙམ་དུ་སྙིང་རྗེ་ཕྱོགས་མེད་སེམས་དང་མ་བྲལ་བས། །འགྲོ་རྣམས་སྐྱོབ་ཕྱིར་མི་གནས་ཐུབ་མཆོག་

1 ༄༅། །དགོངས་པ་སྙག །སྙམ་དུ་བྱང་ཆུབ་སེམས་མཆོག་རྒྱ་ཆེན་བསྐྱེད་བྱས་ནས། །དེས་འཕངས་ཕ་རོལ་ཕྱིན་དྲུག་ཚོགས་གཉིས་སྡད་ལ་འབད། །ཐོས་
བསམ་སྒོམ་གསུམ་མཐར་ཕྱིན་མ་རྨོངས་ཤེས་རབ་ཀྱིས། །སྡེ་སྣོད་གསུམ་གྱི་ཚིག་དོན་གདམས་པར་བཅས་པ་བསླབ། །ལོབས་ཤིང་སྒྲོ་འདོགས་ཆོད་ནས་ནགས་ཚལ་དགོན་པར་
བསྡད། །བཀའ་ལུང་སོ་སོ་ཐར་པ་ལས། མང་དུ་ཐོས་ནས་ནགས་ཀྱི་ནང་དག་ཏུ། །ལང་ཚོ་ཡོལ་བ་རྣམས་ནི་གནས་པ་བདེ། །ཞེས་གསུངས་སོ། །འཕགས་པ་དཀོན་མཆོག་
བརྩེགས་པ་ལས། སྔོན་གྱི་སངས་རྒྱས་འཇིག་རྟེན་མགོན། །གང་དུ་མྱ་ངན་འདས་གྱུར་པ། །ཀུན་གྱིས་དགོན་པ་རབ་དབེན་དུ། །བླ་མེད་བྱང་ཆུབ་བརྙེས་པར་གྱུར། །ཞེས་པ་
དང་། སློབ་དཔོན་ཤནྟ་དེ་བའི་ཞལ་ནས་ཀྱང་། ནགས་ན་རི་དྭགས་བྱ་རྣམས་དང་། །ཤིང་རྣམས་མི་སྙན་བརྗོད་མི་བྱེད། །འགྲོགས་ན་བདེ་བ་དེ་དག་དང་། །ནམ་ཞིག་ལྷན་ཅིག་
45

བདག་གནས་འགྱུར། །ཞེས་གསུངས་སོ། །ནགས་སུ་མཉམ་བཞག་ཁམས་དང་བསྟུན་ཞིང་བརྩོན་པར་བྱ། །འདོད་ཡོན་རྟོག་སྤངས་ཞི་གནས་ཚོགས་བརྟེན་ཏིང་འཛིན་བཙལ།
ཞི་གནས་རྙེད་ནས་ལྷག་མཐོང་ཚོགས་བརྟེན་ཡེ་ཤེས་བཙལ། །སེམས་ཙམ་རྣམ་གཉིས་དབུ་མ་རྣམ་གཉིས་ལ་སོགས་པའི། །གྲུབ་པའི་མཐའ་རྣམས་ཉིད་སོགས་མཁས་པས་རྣམ་
གྲངས་དག །དུ་མའི་སྒོ་ནས་གཏན་ཕབ་ཟིན་པས་རྨོངས་པ་ངའི། །གཉེར་མིན་དེ་རིང་གདམས་པའི་རྗེས་འབྲངས་རྟོགས་ཚོད་གླེང༌། །སྣང་གྲགས་སེམས་སྣང་བག་ཆགས་ལས་
ཀྱིས་བསྐྱེད་ཕྱིར་རོ། །སེམས་ཉིད་སྒྱུ་མ་རྟེན་འབྲེལ་དབང་གིས་བསྐྱེད་ཕྱིར་རོ། །སྒྱུ་མའང་མ་གྲུབ་དུས་གསུམ་མཚན་མས་སྟོང་ཕྱིར་རོ། །རྒྱུ་འབྲས་ཆད་ཅེས་དེ་ལ་ལོག་པར་རྟོག་
གྱུར་ན། །སྟོང་པ་ཉིད་ཀྱི་སྒྲ་དོན་དག་ལ་རྨོངས་པས་ཕུང་། །སྒྲ་དོན་དངོས་དང་དངོས་མེད་གཉིས་ཀས་སྟོང་པ་ཡིན། །སྟོང་པ་ཉིད་ཀྱིས་ཀྱང་ནི་སྟོང་ཞིང་བརྟག་པར་དཀའ། །

།དངོས་པོས་སྟོང་ཕྱིར་དོན་དམ་རང་བཞིན་མེད་པར་བཤད། །དངོས་མེད་སྟོང་ཕྱིར་ཀུན་རྫོབ་རྟེན་འབྲེལ་འགག་པ་མེད། །རང་བཞིན་༄༅།
གྱིས་གར་ཡང་བསྒྱུར་དུ་བཏུབ། །རང་བཞིན་ཡོད་ན་བསྒྱུར་བས་མི་འགྱུར་སོལ་ནག་འདྲ། །དེ་ཕྱིར་རང་བཞིན་མེད་པས་དགེ་སྡིག་འབྲས་བུ་འབྱིན། །སྟོང་ཉིད་སྒྲ་དོན་ཤེས་ན་ལྟ་
བ་མཁས་པས་བསྔགས། ། ཟླ་བ་སྒྲོན་མེའི་མདོ་ལས་ཀྱང༌། །གང་ཞིག་རྐྱེན་ལས་སྐྱེས་པ་དེ་མ་སྐྱེས། །དེ་ལ་སྐྱེ་བོའི་ངོ་བོ་ཡོད་མ་ཡིན། །རྐྱེན་ལ་རག་ལས་དེ་ནི་སྟོང་པ་སྟེ།
གང་གིས་སྟོང་ཉིད་ཤེས་ན་མཁས་པ་ཡིན། །ཞེས་གསུངས་པ་དང་། འཕགས་པ་ཀླུ་སྒྲུབ་ཀྱི་ཞལ་ནས་ཀྱང་། །རྟེན་ཅིང་འབྲེལ་བར་འབྱུང་བ་གང༌། །དེ་ནི་སྟོང་པ་ཉིད་དུ་
འདོད། །དེ་ཉིད་བརྟེན་ནས་གདགས་པ་སྟེ། །དེ་ཉིད་དབུ་མའི་ལམ་ཡིན་ནོ། །ཞེས་གསུངས་སོ། །གཞན་ཡང་སྒྱུ་འདྲའི་སེམས་འདི་ངོ་བོ་མ་སྐྱེས་ཏེ། །ཡོད་ལས་སྐྱེ་ན་སྔར་

སྐྱེས་སྐྱེ་བར་རིགས་པ་ལས། །མེད་ལས་སྐྱེ་ན་ནམ་མཁའི་མེ་ཏོག་རིགས་ཕྱིར་ངོ་བོ་མིན། །མ་སྐྱེས་ཕྱིར་ན་མི་འགག་སྐྱེ་འགག་མེད་ཅེས་པར། །ཡོངས་གཅོད་དམིགས་ཞེས་
མཚན་མར་སྤྱོད་ལས་མ་གྲོལ་ཕྱིར། །ཡོངས་གཅོད་ཡོད་མེད་གཉིས་དང་གཉིས་མེད་བརྟགས་ལ་གཞིག །མཚན་མ་བཞིས་སྟོང་སྤྲོས་བྲལ་གཅོད་ནའང་ལྟོས་པས་གཞིག །ཁས་
ལེན་རྣམ་བཅད་ཡོངས་གཅོད་མི་ལེན་ཞེན་རྟོག་གཞིག །རི་བོང་རྭ་ལྟར་ཆོས་ཅན་མ་གྲུབ་བྱེད་ཆོས་མིན། །ཤིན་ཏུ་སྟོང་པར་སྨྲ་བའང་ཞེན་ཕྱིར་སུན་ཕྱུང་ན། །དངོས་པོའི་རི་བོས་
ནོན་པའི་ལྟ་བ་སྨོས་ཅི་དགོས། །དེ་ཕྱིར་ལྷ་ཚོགས་བཟང་ངན་ཇི་སྙེད་མ་ལུས་གཞིག །འཁྲུལ་ངོར་དེ་གཞན་གནས་འདོད་འཁྲུལ་མིན་གནས་པས་བཅིངས། །གནས་སོགས་ལྟོས་
བྲལ་རབ་ཏུ་མི་གནས་མིང་བཏགས་འཁྲུལ། །ཇི་ཙམ་ཟབ་ལ་རྣོ་འདི་མིང་བཏགས་དབྱིངས་དང་རིང༌། །ལྟ་གྲུབ་མ་ལུས་བསམ་བརྗོད་རིགས་པས་གནོད་ཕྱིར་རོ། །འཕགས་པ་

༄༅། །རྒྱན་སྟུག་པོའི་མདོ་ལས། ལྟ་བ་ཇི་སྙེད་གང་ཡང་རུང་། །ལུས་ཅན་རྣམས་ལ་ཡོད་པ་ཡི། །ལྟ་བ་རྣམ་པར་སྤང་བའི་ཕྱིར། །སྟོང་པ་ཉིད་ཀྱི་ཚུལ་
བསྟན་ཏོ། །སྟོང་པ་ཉིད་ཀྱིས་ལྟ་ཐོས་ཀྱང་། །ལ་ལའི་ལྟ་བ་མ་ཞིག་ན། །གསོར་མི་རུང་བའི་ལྟ་བ་ཅན། །སྨན་པས་སྤངས་པའི་ནད་པ་བཞིན། །ཞེས་གསུངས་སོ། །རྣམ་
གྲངས་མ་ཡིན་དོན་དམ་དངོས་པོའི་གནས་ལུགས་ནི། །བསམ་བརྗོད་དཔེ་འདས་དགག་སྒྲུབ་དང་བྲལ་བརྟན་པར་བཞུགས། །མཛུབ་མོས་ཟླ་མཚོན་ཙམ་ལས་བློ་འདས་ཚིག་འདས་
ཞེས། །གདགས་པར་མི་ནུས་དྲི་མ་མེད་པར་གྲགས་ལ་དྲིས། །ད་ལྟར་ལྷག་གིས་ངེས་མཐོང་མཐོང་ལམ་དང་པོའི་ས། །སྒོམ་ལམ་ས་བཅུ་རིམ་གྱིས་བགྲོད་ཅིང་གོམས་བརྟན་
འཕེལ། །བར་ཆད་མེད་ལམ་རྡོ་རྗེ་ལྟ་བུའི་ས་ནོན་ཚེ། །སྤངས་དང་ཡེ་ཤེས་ཕུན་ཚོགས་སྐུ་གསུམ་ལྷུན་གྲུབ་རྫོགས། །ཆོས་སྐུ་དེ་ཉིད་བདག་གཞན་ཚོགས་པའི་བྱིན་སྟོབས་

ཀྱིས། །ནམ་མཁའི་ཟླ་བ་ཆུ་སྣོད་མང་ཉུང་འཕོས་པ་མེད། །ལུང་ཐང་ཕྲེང་བའི་དབྱིབས་བཞིན་གཅིག་ཆར་སོ་སོར་སྣང་། །ཡིད་བཞིན་དཔག་བསམ་ཤིང་ལ་ཉེ་རིང་ཕྱོགས་ཆ་
མེད། །བརྟག་མིན་བརྟག་པའི་སྒྲོག་གིས་གྲངས་མེད་བསྐལ་པར་འགྱངས། །གཟུགས་སྐ་གཞན་ནས་མཐོང་འདོད་གྲངས་མེད་བསྐལ་པར་འགྱངས། །ཐབས་མཆོག་སོམ་ཉི་
ཟོས་པས་གྲངས་མེད་བསྐལ་པར་འགྱངས། །གཅེར་མཐོང་མ་ཤེས་རྒྱུ་འབྲས་གཉིས་སུ་མཐོང་བས་འགྱངས། །ཐུན་མོང་གི་ཐེག་པའི་མཆིད་ཚིག་གོ། །དཔག་མེད་བསྐལ་པར་
ཚོགས་བསགས་ཤིང༌། །རྒྱུད་སྦྱངས་བཤེས་གཉེན་དམ་པ་བསྟེན། །ལྟ་སྤྱོད་ཟབ་མོ་ཐག་མ་བསྲིངས། །རིན་ཆེན་ལྟ་བུའི་གང་ཟག་གིས། །གསང་སྔགས་འབྲས་བུ་རྡོ་རྗེའི་
ཐེག །འབྲས་བུ་ལམ་དུ་བྱེད་པའི་ཆོས། །མངོན་སུམ་ལམ་བྱེད་བྱིན་རླབས་ལམ། །མྱུར་སྐྱོབ་དུས་གསུམ་བདེ་བའི་ལམ། །རྒྱུད་སྡེ་བཞི་སོགས་དྲང་དོན་དང་། །ངེས་དོན་
50

! ༄༅། །དགོངས་དང་དགོངས་མིན་དང་། །ཇི་བཞིན་མ་ཡིན་ཇི་བཞིན་གྱི། །མཐའ་དྲུག་ངེས་པར་ཐུགས་སུ་ཆུད།།ཚིག་དོན་བརྒྱུད་པའི་ཉམས་དང་ལྡན།
རང་གི་ལྷན་སྐྱེས་གཞན་ལ་བསྐྲུན། །ཞེ་འདོད་མི་མངའ་བརྩེ་ལྡན་ཐུགས། །ལོངས་སྤྱོད་ལ་སོགས་ལྟོས་པ་མེད། །གདམས་པའི་སྣོད་མཁྱེན་རང་དབང་ཐོབ། །རྡོ་རྗེ་འཆང་དང་
མི་གཉིས་པའི། །ཡིད་བཞིན་ནོར་འདྲའི་བླ་མ་བཙལ། །དེ་རྙེད་མཉེས་པའི་ཐབས་ལ་འབད། །ཐོག་མར་ཟང་ཟིང་དངོས་པོས་མཆོད། །བར་དུ་ལུས་ངག་སྲི་ཞུས་མཆོད། །ཐ་
མར་སྒྲབ་པའི་མཆོད་པས་མཆོད། །འོན་ཀྱང་བླ་མའི་གཤིས་དང་བསྟུན། །གང་དགྱེས་བྱ་ཞིང་མི་དགྱེས་སྤང་། །སྐྱོ་དུབ་མེད་པར་སྤྱི་བོར་ཁུར། །དབང་བཞི་རིམ་གྱིས་རྫོགས་
པར་ཞུ། །གསང་བ་ཤེས་རབ་འཕར་འབུབ་ཆེ། །གྲོལ་ལམ་ཐབས་སམ་ཡིད་ཀྱིས་བླང་། །སྔགས་ཀྱི་ཐབས་ཤེས་ཚོགས་གཉིས་ནི། །བསྐྱེད་རྫོགས་གཉིས་ཀྱིས་མཐར་ཕྱིན་

བྱེད། །མཁས་ཤིང་དོན་དང་ལྡན་པ་ན། །རེ་རེ་ལ་ཡང་གཉིས་ཀ་ཚང་། །རྨོངས་པས་ཇི་ལྟར་བྱས་ཀྱང་བྲལ། །དགྱེས་པ་རྡོ་རྗེའི་རྒྱུད་ཆེན་ལས། །བསྐྱེད་པའི་རིམ་ལ་ལེགས་
གནས་ཤིང་། །རྫོགས་པའི་རིམ་པ་འདོད་རྣམས་ལ། །ཐབས་འདི་རྫོགས་པའི་སངས་རྒྱས་ཀྱིས། །སྐས་ཀྱི་རིམ་པ་ལྟ་བུར་གསུངས། །རྟེན་དང་བརྟེན་པའི་ཚུལ་དུ་གནས། །མེ་
ཏོག་ལ་གནས་དྲི་བཞིན་ནོ། །རབ་ཀྱིས་འགོ་ནས་ཟུང་འཇུག་བསྒོམ། །དང་པོའི་ལས་པས་ཐོག་མར་ནི། །བསྐྱེད་པའི་རིམ་པ་བརྟན་པར་བསླབ། །སྒྲུབ་ཐབས་བཟླས་པའི་ལུང་
ཐོབ་ནས། །ཆོ་ག་གསུམ་ལ་སོགས་པ་འམ། །ཡང་ན་སྐད་ཅིག་རྫོགས་པར་བསྐྱེད། །ལྷ་གྲངས་མང་ཉུང་གང་མོས་ཀྱི། །འཁོར་ལོ་རྫོགས་པར་བསྒོམ་པ་འམ། །ཡང་ན་དཔའ་
བོ་གཅིག་པ་བསྒོམ། །འདུ་ཤེས་གསུམ་དང་མ་བྲལ་བས། །དམ་ཉམས་ཚོགས་ཀྱིས་མ་ཚོར་བར། །ནང་སྤྱོད་རྟག་ཏུ་དངོས་གྲུབ་བླང༌། །སྦག་སྦོག་མཁན་དང་ཤན་མི་བསྲེ།

!| ༄༅། །སྲེ་མོག་གོས་ལ་འགོས་པར་མཆིའོ། །མཁའ་འགྲོའི་བཀའ་ཆད་དྲུང་ན་གདའོ། །གསང་སྔགས་མཚོན་ཆ་རྣོན་པོ་འདྲ། །དགྲ་ལ་གནོད་པ་མ་སྐྱོལ་
། །རང་གི་རྐང་ལག་གཏུབ་པར་མཆིའོ། །སྤྱོད་པ་གཞན་ཡང་དེ་བཞིན་དུ། །བག་ཡོད་དུས་དང་མ་འབྲེལ་ན། །བབ་ཅོལ་ཐོ་ཅོ་ཨ་ཙ་མ། །བླ་མ་དང་དབང་དང་བསྐྱེད་རིམ་གྱི་
མཆིད་ཚིག་གོ། །བསྐྱེད་རིམ་ལྷ་སྐུ་དེ་ཉིད་ཀྱིས། །རྫོགས་པའི་རིམ་པས་བདག་བྱིན་བརླབ། །ཤིན་ཏུ་དབེན་པའི་ལུང་སྟོང་དུ། །འཚོ་བའི་སེམས་ཁྲལ་ཚར་བཅད་ནས། །ལུས་
སྦྱོང་སྔོན་དུ་སོང་བ་ཡིས། །རྩ་རླུང་ཐིག་ལེ་འབད་དེ་སྦྱང༌། །ཤིན་ཏུ་དར་དྲག་སྙུགས་ཀྱང་བསྲིང༌།།ལེ་ལོས་འབྲས་བུ་ཐོབ་པ་མེད། །གེགས་སྐྱོན་བྱུང་ན་བསལ་ཐབས་ཀྱི། །མན་
ངག་མ་རྨོངས་ཤེས་པར་བྱ། །གཅིག་པུར་སུ་ལའང་རག་ལུས་མེད། །རྨི་ལམ་འོད་གསལ་འཕོ་བ་སོགས། །གསང་སྔགས་ཐབས་ལམ་ཟབ་མོ་འདི། །ཁ་སྟོང་ཙམ་ལ་འཇོག་
55

ཕོད་དམ། །གྲུབ་ཐོབ་མ་ལུས་འདི་ལས་བྱུང་། །སྲོག་རྩོལ་གནད་དུ་ཚུད་གྱུར་ན། །ཉམས་མྱོང་རང་དབང་མེད་པར་འཆར། །བདེ་གསལ་མི་རྟོག་ནམ་མཁའ་ལ། །རྟོགས་པའི་
ཉི་མ་འཆར་བར་ངེས། །ཚིག་སྟོང་སྤྲིན་གྱིས་མ་བསྒྲིབས་མཛོད། །ཞེན་པའི་མུན་པ་ཤུགས་ལས་འབྲོས། །བརྩོན་ལྡན་གོམས་པའི་སྟོབས་ཉིད་ཀྱིས། །དྲོད་དང་བདེ་བ་མི་རྟོག་
སོགས། །འཕྲལ་དུ་མངོན་སུམ་མྱོང་བས་འགྲུབ། །སྐུ་ཡི་སྒོ་དགུ་འགག་སོགས་དང་། །རྟགས་ལྔ་ཡོན་ཏན་བརྒྱད་དང་ནི། །ཕྱི་ཡི་ཚ་གྲང་བཟོད་ལ་སོགས། །བརྗོད་ཀྱིས་མི་
ལང་རྟགས་ཐོབ་ནས། །བརྩོན་རབ་སྐྱེ་བ་འདི་ཉིད་དང༌། །བརྩོན་འབྲིང་བར་མ་དོ་དང་ནི། །ཐ་མ་སྐྱེ་བ་ཕྱི་མ་འམ། །སྐྱེ་བ་བདུན་གྱིས་སྐུ་ལྔ་ཡི། །བདག་ཉིད་རྡོ་རྗེ་འཆང་དུ་
ངེས། །མཚན་བཅས་ཀྱི་རྫོགས་པའི་རིམ་པའི་མཆིད་ཚིག་གོ། །ཤིན་ཏུ་སྦྱོང་ཅན་ཡང་རབ་ཀྱི། །གང་ཟག་རྣམས་ལ་འདི་ཡིན་ཏེ། །དེང་སང་རང་རྟོག་འགེབས་པ་མང་། །དེ་

༄༅། །ཕྱིར་ཕལ་ལ་གསང་ན་ལེགས། །གོང་དུ་བསྟན་པའི་ལྟ་བ་རྣམས། །མཐོ་རུང་དམའ་རུང་བཏགས་པའི་ཆོས། །རྟོག་པས་བཏགས་ཕྱིར་དེ་ཉིད་
མིན། །རྟོག་གེའི་སྤྱོད་ཡུལ་མིན་གསུངས་ཕྱིར། །དེ་ལ་རེ་ན་བློས་བྱས་ཀྱི། །ལྟ་བའི་མཚན་མས་བསླུས་མི་ཚོར། །སྒྲོ་འདོགས་ནང་ནས་གཅོད་པ་ཡི། །བྱས་དང་བཅོས་མའི་དྲི་
མ་ཡིས། །མ་གོས་རང་སེམས་ཡེ་དག་འདི། །བླ་མ་རྟོགས་ལྡན་བྱིན་རླབས་ལས། །གང་དུ་ཡང་ནི་རྙེད་མི་སྲིད། །དགྱེས་རྡོར་ལས། གཞན་གྱིས་བརྗོད་མིན་ལྷན་ཅིག་
སྐྱེས། །གང་དུ་ཡང་ནི་མི་རྙེད་དེ། །བླ་མའི་དུས་ཐབས་བསྟེན་པ་དང་། །བདག་གི་བསོད་ནམས་ལས་ཤེས་བྱ། །ཞེས་གསུངས་པ་དང་། འདི་ནི་བྱིན་རླབས་ལམ་པ་སྟེ།
ཀུན་མཁྱེན་ཡེ་ཤེས་དེ་ལྟ་བུ། །ཞེས་གསུངས་སོ། །བྱིན་རླབས་སྟོབས་ཀྱིས་རང་ཤར་བའི། །ནང་ནས་ལྷན་སྐྱེས་གདེང་མེད་ན། །ཇི་ལྟར་རྟོགས་ཀྱང་ཡིད་སྨོན་ཙམ། །དེས་ན་

རྟོགས་ལྡན་རྗེ་བཙུན་ལ། །སྐོམ་པ་ཆུ་ཡིས་གདུང་བ་བཞིན། །མཎྜལ་ལ་སོགས་བསྙེན་བཀུར་གྱིས། །ཉིན་མེད་མཚན་མེད་མ་ཡེངས་པར། །སྐྱོ་དུབ་མི་བྱ་དད་གུས་ཀྱིས།
སུན་པ་མེད་པར་གསོལ་བ་གདབ། །དེས་ནི་བྱིན་རླབས་འཇུག་པར་ངེས། །སྒྲིབ་པ་ཆེ་ཆུང་ཁྱད་པར་གྱིས། །ལ་ལ་འཕྲལ་དུ་ཤར་བ་ཡོད། །ལ་ལ་ལོ་ཟླས་ཤར་བ་ཡོད། །ལ་ལ་
འཆི་ཁར་ཤར་བ་ཡོད། །དེར་མ་ཤར་ཡང་བར་དོར་འཆར། །ཤིན་ཏུ་འགོར་ཡང་ཕྱི་མར་འཆར། །སྲིད་མཐའ་མ་བཀག་ཙམ་དུ་བས། །འགོར་ཡང་ཕྱི་མར་མི་སྡོད་ཀྱིས།
སྙུགས་བསྲིངས་འབད་པ་མན་ངག་ཡིན། །ནཱ་རོས་བཅུ་གཉིས་ལོར་འབད་པའི། །དེ་མ་ཐག་ཏུ་ཤར་བར་གསུངས། །དེ་ཕྱིར་ཡི་ཆད་མ་སྐྱེ་བར། །ཆུ་རྒྱུན་བཞིན་དུ་འབད་འབུང་
ཐོན། །ལུང་སྟོང་དབེན་པར་གནས་བཅས་ནས། །འཚོ་བའི་སེམས་ཁྲལ་ལ་སོགས་དོར། །བྱང་ཆུབ་སེམས་ཀྱིས་རབ་འཕངས་ལ། །ལྷ་ཡི་རྣལ་འབྱོར་ལྡན་པའི་བུས། །བརྟག་

༄༅། །དཔྱད་གཡོ་བ་རབ་སྤངས་ལ། །འདས་པའི་ཤེས་པའི་རྗེས་མི་བཅད། །ཡིད་ལ་མ་བྱེད་མི་དམིགས་ཞོག །མ་འོངས་རྟོག་པའི་སྔན་མི་བསུ།
ལ་མི་བྱེད་རང་དགར་ཞོག །ད་ལྟར་ཤེས་པ་སྐད་ཅིག་མ། །གསལ་ལ་མ་འགགས་དངོས་མེད་འདི། །ཡིད་ཀྱིས་མི་བརྟག་ལྷུག་པར་ཞོག །ཡིན་མིན་རྩོལ་བ་གློད་ལ་ཞོག
ཕྱག་རྒྱ་ཆེན་པོ་བསྒོམ་པར་མཆིའོ། །འོད་གསལ་བདེ་སྟོང་བསྒོམ་པར་མཆིའོ། །བློ་ལས་འདས་པ་བསྒོམ་པར་མཆིའོ། །ལྷན་ཅིག་སྐྱེས་པ་བསྒོམ་པར་མཆིའོ། །རྣམ་པར་མི་
རྟོག་མ་སྒོམས་ཤིག །ཆོས་ཀྱི་དབྱིངས་ཀྱང་མ་སྒོམས་ཤིག །སྟོང་པ་ཉིད་ཀྱང་མ་སྒོམས་ཤིག །མི་སྟོང་པ་ཡང་མ་སྒོམས་ཤིག །རྒྱུད་ལས། སྟོང་པ་ཉིད་ཀྱང་བསྒོམ་མི་
བྱ། །མི་སྟོང་པ་ཡང་མི་བསྒོམ་སྟེ། །སྟོང་དང་མི་སྟོང་འཛིན་པ་ལས། །ཐ་མལ་པ་རྣམས་རྣམ་རྟོག་སྐྱེ། །ཞེས་པ་དང་། ཡུམ་ལས། གཟུགས་སྟོང་པའོ་སྙམ་དུ་འདུ་ཤེས་ན་

ཆགས་པའོ་ཞེས་པ་དང་། གསང་བ་འདུས་པ་ལས། དངོས་པོ་མེད་པས་བསྒོམ་པ་མེད། །བསྒོམ་པ་བྱ་བ་དངོས་པོ་མིན། །དེ་ལྟར་དངོས་པོ་དངོས་མེད་པས། །བསྒོམ་པའང་
དམིགས་སུ་མེད་པའོ། །ཞེས་པ་དང༌། དོན་དམ་པའི་རིགས་པ་ལས། བསམ་དང་བསམ་མིན་རབ་ཏུ་སྤངས་ནས་སུ། །བུ་ཆུང་ལྟ་བུའི་ཚུལ་དུ་གནས་པར་བྱ། །ཞེས་པ་
དང་། ཧེ་བཛྲ་ལས། འདི་ལྟར་ཡིད་ཀྱིས་མ་བསྒོམས་ན། །འགྲོ་བ་ཐམས་ཅད་བསྒོམས་པའོ། །ཐམས་ཅད་ཆོས་ཉིད་ཡོངས་ཤེས་ནས། །བསྒོམ་དུ་མེད་ཉིད་བསྒོམས་པའོ། །
ཞེས་གསུངས་སོ། །མདོར་ན་ཅི་ཡང་མ་བསྒོམས་པར། །གཉུག་མ་རང་སོ་ཟུང་ལ་སྡོད། །ཞེ་འདོད་འགོང་པོ་སྡུག་ཏུ་བཅུག །གཉིས་མེད་ཡིད་ལ་བྱས་པའི་ཚེ། །གཉིས་འཛིན་
ཤུགས་ཀྱིས་སྐྱེ་བར་འགྱུར། །གཉིས་མེད་བྲལ་ལ་གཉིས་འཛིན་མེད། །གཉིས་དང་གཉིས་མེད་བཅོས་པས་ཕུང༌། །བཅོས་དང་མ་བཅོས་རྟོག་པ་ཐོང༌། །ཡིན་དུ་རེ་དང་མིན་

T ༄༅། །གྱིས་དོགས། །རེ་དོགས་རྟོག་པའི་དྲ་བས་འཛིངས། །མི་རྟོག་ཆགས་ཤིང་རྟོག་ལ་སྡང་། །ཆགས་སྡང་རྟོག་པའི་དྲྭ་བས་འཛིངས། །ཆེད་དུ་བསྒོམ་
བྱ་སྒོམ་བྱེད་བཅུག །བཟུང་འཛིན་རྟོག་པའི་དྲྭ་བས་འཛིངས། །མ་བཅོས་ངང་ལ་ཞོག་གསུངས་པས། །བཅོས་ཤིང་སྟོང་སྟོང་པོ་ཞིག་འདོད། །མ་བཅོས་ངང་ལ་ཞོག་གསུངས་
པས། །བཅོས་ཤིང་གསལ་གསལ་པོ་ཞིག་འདོད། །མ་བཅོས་ངང་ལ་ཞོག་གསུངས་པས། །བཅོས་ཤིང་བདེ་བདེ་འོ་ཞིག་འདོད། །མཛུབ་ཚུགས་བྱས་ཀྱང་ཅེར་རེ་ལོང་།
ལག་ཁྲིད་བྱས་ཀྱང་གོམ་པ་འཁྱོར། །སྒྲིབ་པ་མཐུག་པོ་ཁོ་ནས་ལན། །ཨ་ཙི་ཨ་མ་ང་རེ་འཇིགས། །བཞག་ཐབས་རང་གིས་མ་གོ་ན། །ཇི་སྐད་བསྟན་ཀྱང་སྣང་བ་ལོག །སྒྲིབ་
པ་སྦྱོངས་ལ་བསོད་ནམས་སོག །མཎྜལ་ཕུལ་ཞིང་གསོལ་བ་ཐོབ། །ཚིག་ཚོགས་ཡང་ཡང་དྲིས་ཀྱང་ནི། །སྒྲིབ་པ་འཛད་པའི་དུས་མི་མཆི། །སྒྲིབ་པའི་མུན་པར་ར་སྒོམ་མི་
69

རྙེད། །མཚན་མེད་བཞག་ཐབས་ཀྱི་མཆིད་ཚིག་གོ། །སྒྲིབ་སྦྱོང་གནད་ལ་སོམ་ཉི་མེད། །བླ་མ་མཉེས་བྱེད་དུས་ཤེས་པས། །མ་བཅོས་པ་ཡི་ངང་ཉིད་ལས། །རྟོག་པ་ཕྲ་རགས་
འགྱུས་པའི་ཚེ། །འཕྲལ་བྱུང་འཕྲལ་ཞི་ཆུ་རིས་སམ། །ནམ་མཁའི་བྱ་རྗེས་ཇི་བཞིན་དུ། །ཤེས་པ་མ་དགག་གློད་ཀྱིན་ཞོག །མངོན་སུམ་རང་སར་གྲོལ་ལ་ལྟོས། །ཡེ་ཤེས་མི་
འཆར་གླགས་ཡོད་དམ། །ཉོན་མོངས་རྣམ་རྟོག་བུད་ཤིང་འདི། །གློད་པས་ཡེ་ཤེས་མེ་རུ་འབར། །རྣམ་རྟོག་གྲོགས་སུ་མ་ཁྱེར་ན། །ཡེ་ཤེས་སྐྱེ་དུས་འོང་མི་སྲིད། །བུད་ཤིང་
སྤངས་པའི་མེ་དང་ནི། །ས་རླན་མེད་པའི་པདྨ་བཞིན། །རྣམ་རྟོག་གྲོགས་སུ་འཁྱེར་ཤེས་ན། །ཐམས་ཅད་སྒོམ་གྱི་གྲོགས་སུ་འཆར། །ཕྱི་ནང་བར་ཆད་མ་ལུས་ཀུན། །རྣམ་
རྟོག་གཡབ་མོས་བཀུག་པའི་ཕྱིར། །དེ་ཕྱིར་ལེགས་ཉེས་གང་འགྱུས་ཀྱང་། །ཤེས་པ་རང་སར་གློད་ལ་ཞོག །ཅི་སྣང་རང་སར་གྲོལ་བར་ངེས། །ལབ་ལོབ་གཤད་ཀྱིས་མི་

༄༅། །ལང་གིས། གཤའ་མར་སྒོམས་དང་ནང་ནས་འཆར། །བླ་མ་རྗེ་བཙུན་ནང་ན་བཞུགས། །ཕྱིར་ཞིང་ཕྱིར་ཞིང་གསལ་ཏེ་མཆི། །སྙུགས་བསྲིངས་
འདོད་ཐག་མ་ཉེ་མཛོད། །ལེ་ལོའི་བདུད་ལ་མ་བསྐྱར་མཛོད། །ལ་འུར་ཕྱེ་གཏོར་མ་འགུམ་མཛོད། །ཚིག་འདི་ཕུགས་སུ་གནད་ཀ་ཆེ། །གེགས་སེལ་གྱི་མཆེད་ཚིག་གོ། །ཤེས་
པ་ཅི་ལའང་མ་བརྟེན་པར། །གང་ཡང་མ་བསྒོམས་རང་ས་དེར། །ལྷོད་ཀྱིས་གློད་ནས་བཞག་པའི་ཚེ། །རྣམ་རྟོག་གར་སོང་ཆ་མེད་པར། །རིག་པ་ཆོམས་ཀྱིས་ལུས་པའི་ཚེ།
ས་ལེ་མ་འགགས་རྟོག་པ་མེད། །རིག་པ་ཧྲིག་གེ་ངོས་བཟུང་མེད། །འབོལ་ལེ་ཤིག་གེ་ངོས་བཟུང་མེད། །སིང་ངེ་ཡེར་རེ་དངོས་པོ་མེད། །བར་སྣང་དྭངས་པའི་དཀྱིལ་ལྟ་
བུར། །ཅིར་ཡང་མྱོང་བ་མེད་པར་མྱོང་། །སེམས་ཀྱི་དཀྱིལ་འཁོར་འོད་གསལ་བ། །འཁོར་འདས་གྱེས་སོ་དེ་ཡིན་ཏེ། །རྟོགས་པ་མེད་པས་ངོ་མ་ཤེས། །ཆོས་སྐྲ་འོད་གསལ་

དེ་ཡིན་ཏེ། །རྟོགས་པ་མེད་པས་ངོ་མ་ཤེས། རིག་པའི་ངོ་བོ་དེ་ཡིན་ཏེ། །རྟོགས་པ་མེད་པས་ངོ་མ་ཤེས། །རྟོགས་པ་མ་ཤར་གོང་རོལ་དུ། །གློད་སོགས་ལྷ་སྒོམ་གང་མྱོང་
ཡང་། །མ་ལུས་ཐབས་ཀྱི་འཁྲུལ་འཁོར་ཡིན། །ཕྱག་རྒྱ་ཆེན་པོར་མིང་བཏགས་ཀྱང་། །ཆོས་ཀྱི་ཕྱག་རྒྱའི་ཁོངས་སུ་འདུ། །ཕྱག་རྒྱ་ཆེན་པོ་བསྟན་ཐབས་མེད། །རྟོགས་པའི་
དུས་དེར་དབང་མེད་འཆར། །ཕྱག་རྒྱ་ཆེན་པོ་ཚིག་བྲལ་དེ། །ཚིག་ལ་བྱས་པས་བསླུས་པར་མཆིའོ། །མཛུབ་དང་ཟླ་འདྲར་མ་ཤེས་ན། །དོན་མེད་སྟོང་སྐོར་བྱས་པར་མཆིའོ། །མ་
རྟོགས་པ་ཡི་གོང་ནས་ཀྱང་། །ཆོས་ཀྱི་སྐུ་དང་མ་བྲལ་ཞིང་། །ཡང་དང་ཡང་དུ་ཕྲད་ལགས་ཏེ། །རྟོགས་པ་མེད་པས་ངོ་མ་ཤེས། །རང་ངོ་རང་གིས་མ་ཤེས་བླུན། །འདི་ལས་
སླ་བ་མི་འདུག་སྟེ། །འདི་ལས་ཀྱང་ནི་དཀའ་བ་མེད། །གཞན་ཡང་ཉམས་མྱོང་བྱེ་བྲག་ནི། །བཟང་གཅིག་ངན་གཅིག་ཅི་ཡང་འབྱུང་། །ཤེས་པ་གསལ་སྟོང་མ་འགགས་པ།

།སྤྱོད་ལམ་བཞི་གར་མི་འཆོར་འབྱུང་། །རང་དབང་མེད་པར་མི་རྟོག་པའི། །ངང་དུ་ཕྱམས་ཕྱམས་འཆོར་བ་འབྱུང༌། །རེས་འགའ་རྣམ་རྟོག་ངོས་མ་
ཟིན། །རེས་འགའ་རྟོག་པ་གཏན་མི་འགྱུ། །རེས་འགའ་རྟོག་པའི་རྣམ་པ་འཛིངས། །རེས་འགའ་སྡང་སེམས་གཏན་མི་འགྱུ། །རེས་འགའ་ཉོན་མོངས་རྒོད་དུ་སོང༌། །རྣམ་
* རྟོག་ཇེ་ཉུང་སོང་སྙམ་བྱེད། །རྟོག་པ་བྱ་འཕུར་རྗེས་འདྲར་མྱོང་། །རེས་འགའ་ནམ་མཁའ་ལྟ་བུར་མྱོང་། །རེས་འགའ་སྣང་བ་བན་མ་བུན། །རེས་འགའ་སྣང་བ་ཆུ་ཟླ་འདྲ། །
རེས་འགའ་སྙིང་རྗེ་རང་དབང་མེད། །རེས་འགའ་སེམས་ཅན་སྟོང་པར་མྱོང་། །དེ་འདྲའི་ཉམས་མྱོང་བརྗོད་མི་ལང་། །མདོར་ན་བདེ་གཤེགས་སྐུ་གསུམ་ནས། །མནར་མེད་
ཡན་ཆད་ཉམས་ལ་འཆར། །རྟོགས་པ་མེད་ན་གྲོལ་མི་ནུས། །ཆོས་སྐུ་ཉམས་སུ་མྱོང་མོད་ཀྱང་། །རྟོགས་པ་རང་ངོ་མ་ཤེས་པ། །དཔེར་ན་མི་ནག་བླུན་པོས་ཀྱང་། །མི་རྟག་

ཉམས་སུ་མྱོང་མོད་ཀྱང་། །མི་རྟག་རྒྱུད་ལ་མ་སྐྱེས་བཞིན། །གླན་གླན་བྱོལ་སོང་ལ་ལས་ཀྱང་། །གསེར་སྦྲམ་ཐོགས་ནས་ངོ་མ་ཤེས། །དེ་བཞིན་ཇི་ལྟར་ཉམས་མྱོང་ཡང་། །
རྟོགས་པ་མེད་པས་གྲོལ་མི་ནུས། །འོན་ཀྱང་ཉམས་མྱོང་ལ་བརྟེན་ནས། །རྟོགས་པའི་ཡེ་ཤེས་འཚོལ་བ་ལགས། །ཇི་ལྟར་ཆུ་བོ་མ་རྙོགས་ན། །གཟུགས་བརྙན་ཤུགས་ཀྱིས་ས་
ལེར་འཆར། །དེ་བཞིན་ཉམས་ཀྱི་རྒྱུད་དྭངས་ན། །རྟོགས་པ་འཆར་བར་གདོན་མི་ཟ། །ཉམས་སུ་མྱོང་བའི་མཆིད་ཚིག་གོ། །བྱིན་རླབས་སྟོབས་ཀྱིས་མ་ཤར་བར། །དཔྱད་
པས་གོ་བའི་གཉིས་མེད་ལ། །སྐྱེ་མེད་རྟོགས་པར་མ་རློམས་ཤིག །རྩིག་ངོས་བྲིས་པའི་ཤིང་ཐོག་དང་། །ནགས་ཀྱི་ཤིང་ཐོག་ནོར་བར་མཆིའོ། །བུ་རམ་དངོས་སུ་གསོལ་བ་
དང་། །ལོ་རྒྱུས་གོ་བ་ནོར་བར་མཆིའོ། །གོང་གི་ཕར་ཕྱིན་སྟོང་ཉིད་དེ། །ཇི་ལྟར་ཟབ་ཀྱང་བརྟག་དཔྱད་ལགས། །དཔྱད་པའི་སྟོང་པས་སྲིད་མཐའ་མིན། །ལུང་གཞན་དག་

༄ ༅། །ལས་འདི་སྐད་ཐོས། །ཡོན་ཏན་ཐམས་ཅད་རབ་རྫོགས་ཀྱང་། །བླ་མ་མེད་ན་སྲིད་མཐར་མིན། །སྡོམ་པ་འབྱུང་བའི་རྒྱུད་ལས་ཀྱང་། །བླ་མ་དང་
བྲལ་ཆོས་མེད་དེ། །ཆོས་དང་བྲལ་བའི་གྲོལ་བ་མེད། །གསུང་ངོ་། །དེ་ཕྱིར་བྱིན་རླབས་ཤུགས་འབྱུང་འཚལ། །དེ་ལྟར་ཉམས་མྱོང་ངང་ཉིད་ལས། །ལྷན་སྐྱེས་རྟོགས་པ་
ŽuELIX
BHcdra༈ འཆར་བ་ནི། །རྟོགས་ལྡན་བླ་མའི་བྱིན་རླབས་ཀྱིས། མཉམ་བཞག་དུས་སམ་རྗེས་ཀྱི་དུས། །བྱ་བ་བྱེད་དམ་མི་བྱེད་དམ། ། སྣ་རྡོ་ཕོག་པ་ལ་སོགས་པའི། །རྐྱེན་གྱིས་བསྐུལ་ ྂ
qaI
ལམ་མ་བསྐུལ་རུང་། །བསམ་མནོ་བྱས་རུང་མ་བྱས་རུང་། །ཇི་རན་ཙམ་ན་རྟོགས་པ་འཆར། །སེམས་ལ་ངེས་ཤེས་ལྷག་གིས་སྐྱེ། །འ་པ་འདི་ཙུག་འདུག་པ་ལ། ། ཡེ་ནས་Bun
རྟོགས་པར་གཤའ་བ་ལ། །རྗེ་བཙུན་དྲིན་གྱིས་ད་གདོད་མཐོང་། །ཕྱག་རྒྱ་ཆེ་དང་བློ་འདས་དང༌། །སྟོང་པ་ཉིད་དང་འོད་གསལ་དང་། །ཟུག་འཇུག་ལ་སོགས་ཟབ་མོའི་ཚིག །

མ་ལུས་རྟོག་པས་དཔྱད་ཅིང་མིང་། །རྣམ་གྲངས་དུ་མར་བཏགས་ནས་འདུག །ཕྱི་སྣོད་ནང་བཅུད་འཁོར་འདས་ཀུན། །མ་ལུས་རྟོགས་པའི་དབྱེ་བར་འདུག །རྟོགས་པ་སེམས་
ཀྱི་འཕྲལ་མར་འདུག །མི་སྐྱེ་མི་འགག་མཁའ་ལྟར་དག །སྟོང་སྟོང་མང་པོས་དགོས་པ་མེད། །ཕྱག་རྒྱ་ཆེ་རུང་ཆུང་ཡང་རུང་། །རིག་པའི་ངོ་བོ་ཤུབས་ནས་ཐོན། །སྐྱག་
གཏད་མེད་པ་ངས་མ་ལན། །བློ་ལས་འདས་རུང་མ་འདས་རུང་། །རིག་པའི་ངོ་བོ་རྟེན་དང་བྲལ། །འོད་གསལ་ཡིན་རུང་མིན་ཀྱང་རུང༌། །མཚན་མའི་མུན་པ་རང་སར་
དྭངས། །སྤྲིན་མེད་མཁའ་ལ་ཉི་ཤར་འདྲ། །ཨེ་མ་ངོ་མཚར་རྨད་ཀྱི་ཆོས། །ཡེ་ཤེས་ཟང་ཐལ་ངོས་བཟུང་མེད། །ཅིར་སྣང་ང་རང་གཅིག་པུར་འདུག །མེ་ལོང་ཁ་རླངས་ཞི་བ་
བཞིན། །ང་རང་རང་ཡང་དབྱིངས་སུ་ཞི། །དབྱིངས་ལ་སྤྲོས་པ་གང་ཡང་མེད། །སྤྲོས་དང་སྤྲོས་མེད་གཉིས་ཀར་ཡང༌། །དམིགས་སུ་མེད་ཅིང་རབ་ཏུ་ཞི། །འདི་ལས་མེད་

༄༅ད །པར་སྡུག་པ་མང་། །ཡངས་དོག་མེད་པར་མ་ཤོང་མང༌། །མཐོ་དམན་མེད་པར་ལྷུང་བ་མང་། །སྙིང་རྗེ་རང་དབང་མེད་པར་སྐྱེས། །དམིགས་པ་
མེད་པར་མཐོང་བས་ལན། །མཁས་རྣམས་ཅི་ཟེར་མི་ཟེར་ཡང་། །རྡོ་འཇོང་ཕུགས་སུ་ཞུགས་ཏེ་ཐལ། ། བླ་མ་རྗེ་བཙུན་སྙིང་རིངས་པོ། །ཕྱལ་བ་འདི་དང་སྤྲོད་སྤྲོད་པ། །སྤྲང་
ཟླུལོང་སྨྱོ་ཆུ་ལྡུད་ལྡུད་པ། །གཏན་ཡུལ་གཅིག་ནས་སྐྲོད་སྐྲོད་པ། །རིན་པོ་ཆེ་ལ་སྐྱབས་སུ་མཆི། །ད་ནི་སུ་ལའང་མི་ཉན་ནོ། །རང་རིག་རང་གི་ངོ་བོ་འདི། །དངོས་པོ་མེད་པར་
གསལ་བ་ཞིག །ཕྱི་ནང་མེད་པར་དྭངས་པ་ཞིག །སྒོ་ཕུགས་མེད་པར་བདེ་བ་ཞིག །ལྟ་བ་ང་རང་རང་དུ་འདུག །སྒོམ་པ་ང་རང་རང་དུ་འདུག །སྤྱོད་པ་ང་རང་རང
འདུག །སྡོམ་པ་ང་རང་རང་དུ་འདུག །འབྲས་བུ་ང་རང་རང་དུ་འདུག །སྡེ་སྣོད་ང་རང་རང་དུ་འདུག །རྒྱུད་སྡེ་ང་རང་རང་དུ་འདུག །དཀྱིལ་འཁོར་ང་རང་རང་དུ་འདུག

ལྷ་དང་སྔགས་ཀྱང་ང་རང་ཡིན། །ང་མེད་ང་ཆེན་ངོ་མཚར་ཆེ། །རྒྱལ་བ་རྣམས་ལ་རྗེས་ཡི་རང་། །བླ་མ་རྣམས་ལ་རྗེས་ཡི་རང་། །ཅི་ཡང་མེད་པའི་སྟོང་པ་ལས། །བྱིན་
རླབས་ཆོ་འཕྲུལ་འདི་འདྲ་མ། །མི་སྲིད་པ་ཡི་སྲིད་པ་ཞིག །ཅིར་མིན་ཅིར་ཡང་སྣང་བ་ཞིག །རྒྱལ་བ་རྣམས་ཀྱིས་མནོག་ཕོད་པ། །གད་མོ་འཆོར་བར་ཐང་པ་ལ། །རྩ་རླུང་ཕྲ་
ཐིག་ལ་སོགས་ཀྱང་། །རང་ཉིད་ཡིན་པར་ད་གདོད་ཤེས། །ཕྱག་རྒྱ་ཆེན་པོ་ཟེར་བ་དེ། །ང་རང་ཡིན་པ་ད་གདོད་ཤེས། །བདེ་བ་ཅན་གྱི་ཞིང་ཁམས་ཀྱང་། །ང་རང་ཡིན་པར་ད་
གདོད་ཤེས། །ཕྱོགས་བཅུའི་དེ་བཞིན་གཤེགས་པ་ཡང་། །ང་རང་ཡིན་པར་ད་གདོད་ཤེས། །འདའ་ཀ་ཡེ་ཤེས་ང་ལ་རྒྱབ། །སྤྲང་ལོང་རྒྱགས་པའི་ཤེས་པ་སྟོང་། །ནམ་མཁའ་
བྲི་ཡིས་ག་ན་ལོང་༌། །དགེ་བའི་བཤེས་གཉེན་མ་བཀྱོན་ཅིག །འཁོར་བ་རྣམ་པར་རྟོག་པ་ཡིན། །རྟོག་པའི་གཞི་རྩ་ཆོད་ཙ་ན། །འཁོར་བའི་གཞི་རྩ་ཆོད་པ་ལགས། །རྟོག་པའི་
89

།རང་བཞིན་ཤེས་ཙ་ན། །འཁོར་བའི་རང་བཞིན་ཤེས་པ་ལགས། །འཁོར་བ་ཡོངས་སུ་ཤེས་ཙ་ན། །མྱ་ངན་འདས་པ་ཡིན་ཞེས་གསུངས། །འཁོར་! ༄༅།
བ་སྤངས་ནས་གཞན་དུ་ནི། །མྱ་ངན་འདས་པ་རྙེད་མིན་གསུངས། །འཁོར་འདས་གཅིག་ཏུ་རྟོགས་ཙ་ན། །ཟུང་འཇུག་གཉིས་སུ་མེད་པ་སྟེ། །ཕྱག་རྒྱའི་དངོས་གྲུབ་ཡིན་པར་
ཨཱུ གོ། །རྫུ་འཕྲུལ་ཁྱི་ཕུག་མ་ཡང་ཆེ། །འཕུར་རྩལ་བྱ་ཁྲ་ལ་ཡང་གདའ། །རྟོག་པ་ངོ་སྤྲོད་པའི་མཆིད་ཚིག་གོ། །རྟོགས་དང་གོམས་དང་མཐར་ཕྱིན་པ། །འདི་ལ་ཡོད་པ་མ་ཡིན་
ཏེ། །རྟོགས་པའི་སྐད་ཅིག་དེ་ཉིད་ལ། །བཅུ་བཞིའི་ས་ལ་ངེས་པར་གནས། །ཞེས་གསུངས་པ་དང་། དོན་དམ་པའི་རིག་པ་ལས་ཀྱང་། གསང་སྔགས་འབྲས་བུའི་ལམ་པ་
སྟེ། །ཕྱག་རྒྱ་ཆེན་པོ་ཆིག་ཆོད་མ། །རྒྱུ་འབྲས་དུས་མཚུངས་པྲེ་ཏ་བཞིན། །རྟོགས་ཐོབ་གཅིག་ཏུ་འདོད་པ་ཡིན། །མཚན་ཉིད་ནས་ཀྱང་བཀག་པ་མེད། །ཡུམ་ཆེན་ཕ་རོལ་ཕྱིན་

པ་ནས། །དང་པོ་སེམས་བསྐྱེད་པ་ཉིད་ཀྱིས། །ཡང་དག་རྫོགས་པར་སངས་རྒྱས་ནས། །འཁོར་ལོ་བསྐོར་སོགས་ཡོད་ཅེས་གསུངས། །འཇམ་དཔལ་མཚན་བརྗོད་རྒྱུད་ཆེན་
ལས། །སྐད་ཅིག་གཅིག་གིས་རྫོགས་སངས་རྒྱས། །སྐད་ཅིག་གཅིག་གིས་བྱེ་བྲག་ཕྱེད། །ཅེས་སོ། །དེ་བཞིན་གཤེགས་པའི་གསུང་རབ་ལས་ཀྱང་། །རྟོགས་དང་གོམས་དང་
མཐར་ཕྱིན་པར། །དོན་ལ་ཡོད་པ་མ་ཡིན་ཏེ། །རྟོགས་པའི་སྐད་གཅིག་དེ་ཉིད་ལ། །བཅུ་བཞིའི་ས་ལ་ངེས་པར་གནས། །ཞེས་གསུངས་པ་དང་། དོན་དམ་རིགས་པ་ལས་
ཀྱང་། རྟོགས་པས་བཅུ་བཞིའི་ས་ལ་རྒྱུན་དུ་གནས། །ཞེས་གསུངས་སོ། །རྟོགས་པའི་སྐད་ཅིག་དེ་ཉིད་ལ། །སྐུ་ལྔ་ལྷུན་གྱིས་གྲུབ་པར་རྫོགས། །རང་སེམས་དྲི་མེད་ཆོས་ཀྱི་
སྐུ། །ཅིར་སྣང་དེ་ཉིད་ལོངས་སྤྱོད་པས། །ལོངས་སྤྱོད་རྫོགས་སྐུ་ཆེན་པོར་གསུངས། །བྱིན་རླབས་གཞན་སྣང་མ་འགགས་པས། །སྤྲུལ་པའི་སྐུ་ལ་རྒྱུན་ཆད་མེད། །སྐུ་གསུམ་

» ༄༅། ། ངོ་བོ་དབྱེར་མེད་པས། །ངོ་བོ་ཉིད་ཀྱི་སྐུ་མཆོག་གྲུབ། །སྐུ་བཞི་ཟག་པ་མི་མངའ་བས། །བདེ་བ་ཆེན་པོའི་སྐུ་ཞེས་བྱ། །མཚན་མ་མེད་པ་ཆོས་ཀྱི་
དབྱིངས། །དབྱེ་བ་མེད་པས་མཉམ་པ་ཉིད། །འཁོར་འདས་གཟུགས་བརྙན་མེ་ལོང་དག །ཕྱི་ནང་ཀུན་མཁྱེན་སོ་སོར་རྟོགས། །ཡོན་ཏན་མི་འགོག་ལྷུན་གྲུབ་པས། །བྱ་བ་ནན་
*ཏན་ཡེ་ཤེས་རྫོགས། །ས་དང་ལམ་གྱི་རིམ་པ་དག །མཚན་ཉིད་ཐེག་པར་གསུངས་པ་རྣམས། །རིམ་འཇུག་གདུལ་བྱ་དྲང་དོན་དུ། །ཐུབ་པས་ལྡེམ་པོར་གསུངས་པ་ལ། །ཨ་
འཐས་གཅིག་ཏུ་མ་ཞེན་མཛོད། །གདུལ་བྱའི་མཐོ་དམན་བསམ་མི་ཁྱབ། །སངས་རྒྱས་ཐེག་པ་བསམ་མི་ཁྱབ། །སྨན་དང་ནད་རིམས་བསམ་མི་ཁྱབ། །ཐད་ཀ་ཐད་ཀར་ཐམས་
ཅད་ཡུས། །ས་ལམ་དོད་པོ་ལ་དགྱེས་ན། །བྱང་ཆུབ་མཆོག་ཏུ་སེམས་བསྐྱེད་ནས། །བླ་མ་མཉེས་བྱེད་ཚོགས་ཀྱི་ལམ། །བཞག་ཐབས་ཉམས་མྱོང་སྦྱོར་བའི་ལམ། །རྟོག་པ་{

ཤར་བ་མཐོང་བའི་ལམ། །སྐྱོང་ཞིང་གོམས་བྱེད་སྒོམ་པའི་ལམ། །ཀློང་དུ་གྱུར་པ་མཐར་ཕྱིན་ལམ། །རབ་ཀྱིས་ཚེ་འདི་ཉིད་ལ་འགྲུབ། །སེངྒེ་ཁྱུང་གི་ཕྲུ་གུ་ལྟར། །ལུས་རྒྱ་
ཞིག་ནས་མཁའ་ལྟར་ཁྱབ། །འབྲིང་གིས་བར་དོ་ཐ་མས་ཀྱང་། །སྐྱེ་བ་གཅིག་གིས་ཐེ་ཚོམ་མེད། །བློ་དམན་ཕལ་ཆེར་སྐྲག་པས་གསོངས། །མཚན་མ་མེད་པའི་རྫོགས་རིམ་
འབྲས་བུ་དང་བཅས་པའི་མཆིད་ཚིག་གོ། །སྤྲང་ལོང་སྲད་གཏམ་ཉོག་རིང་གིས། །དགེ་བའི་བཤེས་གཉེན་སྙན་སྙུང་སྟེ། །མི་ཆེན་རང་བཞིན་ལྷོད་ཡངས་ཆེ། །མཁས་པའི་
ཐུགས་སུ་ཅི་ཡང་ཤོང༌། །དམ་པའི་མཚན་ཉིད་ཐུགས་སྤྲོ་རིང་། །ད་རུང་མཆིད་ཚིག་གཉིས་གསུམ་གླེང༌། །མཚན་དོན་ལྡན་པའི་བཤེས་གཉེན་ཁྱོད། །ཐོས་བསམ་གཞུང་
ཚོགས་མང་མཁྱེན་ཞིང་། །གདམས་ངག་མང་པོའི་ཐུག་སར་གྱུར། །སྦྱངས་པའི་སྟོབས་ཀྱིས་ཉ་ག་མཁྱེན། །གུས་པའི་སྟོབས་ཀྱིས་གནས་ལུགས་རྟོགས། །དེ་ལྟ་བུ་ཡི་ཡོན་

།ཏན་དེ། །ང་རྒྱལ་རི་བོས་མི་མནན་ཞུ། །རྩིས་མེད་དམན་ས་བཟུང་བར་ཞུ། །གཞན་གྱི་འཁྲུལ་སྐྱོན་མི་བརྟག་ཞུ། །ཉིད་མཚང་ཡུལ་ནས་འདོན་པར་༄༅།
ཞུ། །གཡོ་སྒྱུ་ཟོལ་ཟོག་མི་བཅང་ཞུ། །གཞན་གྱི་ཡོན་ཏན་བསྒྲགས་པར་ཞུ། །རང་གི་ཡོན་ཏན་གསང་བར་ཞུ། །ཆོས་ཀྱི་ཞལ་ཆེ་མི་བཅད་ཞུ། །སྒྲུབ་པ་གཙོ་བོར་མཛད་པར་
ཞུ། །འཁོར་སློབ་མང་རབ་བསྐྱང་བར་ཞུ། །ལེགས་ཉེས་ཕྲན་ཚེགས་བཟོད་པར་ཞུ། །ཚིག་རྩུབ་ཟུར་ཟ་མི་མཛད་ཞུ། །འཛུམ་པའི་བཞིན་གྱིས་གཟིགས་པར་ཞུ། །དགྱེས་དགྱེས་
བཞིན་དུ་མཛད་པར་ཞུ། །ཚོར་ཚོར་ཙག་ཙག་མི་མཛད་ཞུ། །ལྷོད་དེ་ཤིག་གེ་བཞུགས་པར་ཞུ། །ཉ་ག་འགག་ལ་གཟབ་པར་ཞུ། ། སྣ་ཐག་མི་ལ་མི་གཏད་ཞུ། །ཞད་རེས་གཞན་
སེམས་མི་དཀྲུག་ཞུ། །ལས་འབྲས་ཁྱད་དུ་མི་བསད་ཞུ། །སྡིག་པ་ཕྲ་ནས་སྤང་བར་ཞུ། །དཀར་པོའི་ཆོས་སྤྱོད་འབད་པར་ཞུ། །རྨི་ལམ་ཙམ་དུ་གཟིགས་པར་ཞུ། །གང་ལའང་

ཞེན་པ་མེད་པར་ཞུ། །བླ་མའི་སྐྱོན་ལ་མི་བརྟག་ཞུ། །མཛད་སྤྱོད་ངན་པ་མི་བླང་ཞུ། །གུས་པས་ཡོན་ཏན་བླང་བར་ཞུ། །མཐོ་ལྟག་ངན་ཆད་མི་མཛད་ཞུ། །ཕྲད་འགྲོགས་ཚོར་
ངས་མི་མཛད་ཞུ། །དམ་ཚིག་སྡོམ་ལ་གནས་པར་ཞུ། །དགེ་བའི་བྱ་བ་གཟིགས་པའི་ཚེ། །དེ་འགྲོགས་རང་དུ་བསྒྲུབ་པར་ཞུ། །དུད་འགྲོ་ལ་སོགས་གཟིགས་པའི་ཚེ། །གདུལ་
བྱའི་ལས་འབྲེལ་བཞག་པར་ཞུ། །ལས་འབྲེལ་དེ་དག་ལ་བརྟེན་ནས། །སྨོན་ལམ་རྒྱ་ཆེར་གདབ་པར་ཞུ། །དགེ་སྦྱོར་བྱ་བ་གང་བྱེད་ཚེ། །བྱང་ཆུབ་ཐུགས་ཀྱིས་འཕང་བར་ཞུ།
བཟང་སེམས་ཡད་ཡུད་ཙམ་སྐྱེས་ཀྱང་། །དགའ་ཚོར་ཆེན་པོས་སྤེལ་བར་ཞུ། །བསམ་ངན་ཉག་ཉུག་ཙམ་བྱུང་ཡང༌། །སྦུར་ནག་ཁར་བྱུང་ཚོར་བ་བཞིན། །མྱུར་དུ་མྱུར་དུ་འདོར་
བར་ཞུ། །དད་ཅིང་འདུན་པའི་མི་རྣམས་ལ། །ཁྱེར་ཀ་ཙམ་དུ་མ་མཛད་པར། །ཐུགས་རྗེ་དུངས་ཀྱིས་བསྐྱེད་མཛོད་ལ། །བསྙེན་གནས་ལ་སོགས་གང་འཚམས་ཀྱིས། །དཀར་‧

Л ༄༅། །པོའི་ས་བོན་གདབ་པར་ཞུ། །ཁྲོམ་དུ་ཆོས་བཤད་མཛད་པའི་ཚེ། །སྡུག་ཅིང་མཛེས་པས་བཞིན་བསྟན་ནས། །སྤྱན་གྱིས་ཁྲོམ་ལ་གཟིགས་པའི་
ཚེ། །ཕན་སེམས་དུངས་པའི་ཀུན་སློང་གིས། །རི་བོ་མཆོག་རབ་རྩེ་མོ་ལས། །སེངྒེའི་ཁྲི་དང་ཉི་ཟླའི་སྟེང་། །རྫོགས་སངས་རྒྱས་ཀྱི་སྐར་དམིགས་ནས། །ཕྱོགས་བཅུའི་རྒྱལ་
བ་སྲས་བཅས་ཀྱི། །འོད་ཟེར་དཔག་མེད་ལུས་ལ་གཞུག །དེ་ནས་ཆོས་དབྱིངས་ངང་དུ་གཟིགས། །ཆོས་དབྱིངས་ཟབ་ཅིང་རྒྱ་ཆེ་བའི། །ངང་ལས་ཆོས་བཤད་བྱེད་པར་
བསམ། །མདོ་རྒྱུད་དྲི་མ་མེད་པའི་ཚིག །བརྗོད་པས་ལྷ་སྲིན་སྡེ་བརྒྱད་ཚོགས། །བར་སྣང་གང་བའི་ཚོགས་ལ་བཤད། །དེ་ནས་བླ་མའི་གདམས་ངག་ནི། །རང་གི་ཉམས་
བླངས་རྟོགས་ཚོད་ཀུན། །མི་ཚོགས་ཁྲོམ་ལ་ལེགས་པར་བཤད། །སྤྲང་བན་ལྐོག་གི་ལག་ལེན་ལགས། །མངོན་སུམ་ཚད་མར་ཕན་པར་བྱུང༌། །བཤད་ཚད་རང་གིས་ཉམས་

ལེན་འཚལ། །རང་གིས་ཉམས་སུ་མ་བླངས་ན། །ཁྱོད་རང་བྱ་མོད་ཟེར་ནས་འོང་། །དཱི་པཾ་ཀ་རའི་ཞལ་ནས་ཀྱང་། །དང་པོ་རང་རྒྱུད་མ་ཐུལ་བར། །གཞན་དག་གདུལ་བར་ཇི་
ལྟར་ནུས། །ཞེས་གསུངས་སོ། །སྒྲབ་པ་གཙོ་བོར་མཛད་པ་ན། །གཞན་ཕན་རྒྱ་ཆེར་ཞར་ལ་འབྱུང༌། །འདིར་མང་སྨྲས་པ་ཅི་ཞིག་དགོས། །སྟོང་ཉིད་ལྟ་བའི་རལ་གྲི་ཡིས།
ཞེན་པ་མཐའ་དག་བཅད་ནས་ནི། །རྨི་ལམ་ལྟ་བུའི་གཞན་དོན་དུ། །རྨི་ལམ་ལྟ་བུའི་སྙིང་རྗེ་ཡིས། །སྣ་ཚོགས་སྤྱོད་དང་བསྟུན་པར་ཞུ། །ཚོགས་སུ་ཕྱི་སྤྱོད་མཛད་པར་ཞུ།
དབེན་པར་ནང་སྤྱོད་བསྐྱང་བར་ཞུ། །ཕྱི་ནང་བབ་ཅོལ་མང་པོ་མཐོང་། །ཕྱི་རབས་ལ་ཕན་པའི་མཆེད་ཚིག་གོ། །བླ་མའི་ཡོན་ཏན་དཔག་མེད་ཚོགས་ལས་བ་སྤུ་བརྒྱར་གཤགས་
ཆ་ཙམ་གུས་པའི་སྟོབས་ཀྱིས་བདག་ལ་འགོས། །ཉམས་མྱོང་ལ་སོགས་གསང་བསྒྲགས་རྟོགས་མཐུན་བཀོད་པས་ཐུགས་དང་འགལ་སོགས་བླ་མ་ལ་སོགས་ཁྱེད་ལ་མཐོལ།

།དམ་པའི་དྲིན་གྱིས་ནོར་བུའི་འོད་སྤུངས་ཕྱི་རབས་དགའ་བས་འདི་བཀོད་འགའ་ལ་ཕན་སྲིད་ན། །དགེ་དེས་མཁའ་མཉམ་འགྲོ་ཀུན་མ་ལུས་འོ་སྐོལ་
གཉིས་མཐུས་སྣ་ཚོགས་ལམ་བརྟེན་སྐུ་གསུམ་མྱུར་རྒྱལ་ཤོག །མཆིད་ཚིག་ལྷུག་པ་ཞེས་བྱ་བ་དགེ་བཤེས་ཇོ་སྲས་དར་མ་སེངྒེའི་གསུང་མ་བཅག་པར་སྤྱང་བན་ཞང་གིས་སྒྲགས་
༈ དགེ་བཤེས་ཇོ་སྲས་དརམ་སེང་གེས་ཞུས་པའི་ལམ་འབྲས་བུ་དང་བཅས་པའི་མཆིད་ཚིག་ལྷུག་པའི་ས་བཅད་བཞུགས། ཨོཾ་སྭ་སྟི། འདི་ལ་གསུམ་ཀྱི་ཆོས་ཕུའི་རྒོད་པོ་བྲག་ཏུ་བཀོད་པ་རྫོགས་སོ། ། སྠི། །༎
སྟེ། ཀླད་དང་། གཞུང་དང་། མཇུག་གོ། །ཀླད་ལ་གཉིས་ཏེ། །གུས་པས་བསྟོད་པ་དང་།ཨེམ་དང་སོགས། རྒྱུ་མཚན་གྱིས་དྲི་བའོ།མ་སྦྱངས་སོགས་།གཞུང་ལ་གསུམ་སྟེ། ཐུན་
མོང་གི་ལམ་འབྲས་བུ་དང་བཅས་པ་དང་། ཁྱད་པར་གྱི་ལམ་འབྲས་བུ་དང་བཅས་པ་དང༌། ཞར་ལ་ཕྱི་རབས་ལ་གདམས་པའོ། སྤྲང་ལོང་སོགས། །དང་པོ་ལ་གཉིས་ཏེ། སྔོན་འགྲོ་

དང་། དངོས་གཞིའོ། །སྔོན་འགྲོ་ལ་དང་པོའི་མཆིད་ཚིག་གསུམ་མོ། བྱ་བཏང་བསྐུལ་བ་ལ་ཐུབ་པའི་སོགས། གཞེན་བསྐུལ་གདབ་པ་ལ་ལེ་ལོ་སོགས། ཆགས་ཞེན་སྤང་བ་ལ་སྐྱོན་ཡོན་སོགས། །དངོས་གཞི་ལ་གཉིས་
ཏེ། ལམ་དངོས་དང་། ཕྱ་དང་ཕྱོགས། འབྲས་བུའོ། དེ་ལྟར་ལྷག་སོགས། །ཁྱད་པར་ཅན་གྱི་ལམ་འབྲས་བུ་དང་བཅས་པ་ལ་གཉིས་ཏེ། ལམ་དང་། འབྲས་བུའོ། རྟོགས་དང་སོགས། །ལམ་ལ་
གཉིས་ཏེ། གོང་མའི་མཆིད་ཚིག་དང་པོས་བསྐྱེད་རིམ་དང་།.དཔག་མེད་བསྐལ་པ་སོགས། དེའི་འོག་མ་ལྔས་རྫོགས་རིམ་མོ། བསྐྱེད་རིམ་ཞེས་པ་དང་། ཤིན་ཏུ་སྦྱང་པ་ཅན་ཞེས་པ་དང་། སྒྲིབ་སྦྱོང་གནད་ལ་ཞེས་པ་དང་། ཤེས་
པ་ཅི་ལ་ཡང་ཞེས་པ་དང་བྱིན་རླབས་སྟོབས་ཀྱིས་བཤད་པ་ཞེས་པའོ།། །མཇུག་ལ་གཉིས་ཏེ། བཟོད་པར་གསོལ་བ་དང་།. བླ་མའི་ཡོན་ཏན་སོགས། སྨོན་ལམ་བཏབ་པའོ།.དམ་པའི་དྲིན་སོགས། །འགྲོ་བ་སེམས་ཅན་
གྱི་དོན་དུ་གྱུར་ཅིག ། སྫི།། །། ༈ ཕྱག་རྒྱ་ཆེན་པོ་ལམ་ཟབ་མཐར་ཐུག་ཞང་གི་མན་ངག་བཞུགས། བླ་མ་རྗེ་བཙུན་དམ་པ་རྣམས་ལ་ཕྱག་འཚལ་ལོ། །དུས་གསུམ་རྒྱལ་བ་མ་ལུས་ཐམས་

" ༄ ༅། །ཅད་ཀྱི། །ཐུགས་རྗེའི་ཕྲིན་ལས་མཆོག་གྱུར་དབང་བསྐར་བའི། །ཞགས་པ་མཐའ་ཡས་དོན་ཡོད་གཅིག་གྱུར་པའི། །རྟོགས་ལྡན་བླ་མའི་ཚོགས་ལ་
གུས་བཏུད་ནས། །སྡེ་སྣོད་རྒྱུད་སྡེ་ཐེག་མཆོག་མཐའ་དག་གི། །བཅུད་ཀྱི་ཡང་སྙིང་བདེ་གཤེགས་ཀུན་གྱི་ཐུགས། །རྣལ་འབྱོར་དབང་ཕྱུག་ཐུགས་ནས་ཐུགས་སུ་བརྒྱུད། །ཟུར་
མཚོན་ཙམ་ཞིག་སྐྱོན་བྲལ་སྤྲོ་བས་དགོད། །གཞན་ཕན་སྦྱངས་སྟོབས་བདག་ལ་མེད་མོད་ཀྱི། །དམ་ཆོས་རྗེས་འབྲེང་གུས་པའི་བློ་གྲོས་ཅན། །སློབ་མས་རབ་བསྐུལ་བརྩོན་
འགྲུས་གྲགས་པ་ཡིས། །གལ་ཏེ་ཕན་པ་སྲིད་མཐའ་མི་ཁེགས་སྙམ། །རྒྱལ་བ་སྲས་བཅས་མ་ལུས་བསྐྱེད་པའི་ཡུམ། །སྔོན་སྦྱངས་སྐལ་ལྡན་རྣམས་ཀྱིས་རྟོགས་བྱ་བ། །རྗེ་
བཙུན་བརྒྱུད་ལྡན་རྣམས་ཀྱི་ཐུགས་ཀྱི་མཛོད། །ལུང་རིགས་མན་ངག་མ་ལུས་ཐེག་པའི་བཅུད། །ངེས་དོན་མཐར་ཕྱིན་སྙིང་པོ་ཆོས་ཀྱི་སྐ། །ངོ་བོ་ཉིད་ཀྱིས་རྣམ་དག་འོད་གསལ་

དབྱིངས། །དུས་གསུམ་རྒྱལ་བ་བྱོན་རུང་མ་བྱོན་རུང་། །འཕགས་པའི་ཚོགས་ཀྱིས་རྟོགས་རུང་མ་རྟོགས་རུང་། །ཐུབ་པ་རྣམས་ཀྱི་གསུངས་རུང་མ་གསུངས་རུང་། །དགོངས་
འགྲེལ་མཁན་པོས་བཀྲོལ་རུང་མ་བཀྲོལ་རུང་། །ཆོས་ཉིད་འོད་གསལ་སྤྲོས་བྲལ་རྣམ་དག་འདི། །ཡེ་ནས་ལྷུན་གྲུབ་འཕེལ་འགྲིབ་མེད་པར་གནས། །ནམ་མཁའ་དག་ལ་འཇིག་
རྟེན་ཆགས་འཇིག་གི། །མེ་ཡིས་བསྲེགས་དང་རླུང་གིས་གཏོར་ལ་སོགས། །བསྐལ་པ་དཔག་མེད་མང་པོར་གནོད་བསྐྱལ་ཡང་། །མཁའ་ལ་མ་གནོད་འགྱུར་མེད་འཕེལ་འགྲིབ་
མེད། །ཉི་འོད་ཡེ་གསལ་སྤྲིན་གྱིས་རབ་བསྒྲིབས་པས། །མུན་པར་འཐིབས་དང་སྤྲིན་ཚོགས་སངས་པའི་ཚེ། །གསལ་བར་གྱུར་པའི་འཕེལ་འགྲིབ་ལྟར་སྣང་གིས། །ཉི་མའི་
སྙིང་པོ་འཕེལ་དང་འགྲིབ་མི་སྲིད། །དེ་ལྟར་གནས་པའི་འགྱུར་མེད་ཆོས་སྐུ་འདི། །རང་གི་སེམས་ལས་མ་གཏོགས་གཞན་ན་མེད། །སྣ་ཚོགས་འཁོར་འདས་མ་ལུས་སེམས་
88

། ལ་ཤར། །རང་སེམས་མ་རྟོགས་ཕྱིན་ལོག་འཁྲུལ་དབང་གིས། །དཀྲུགས་པས་འཁོར་བའི་སྣོད་བཅུད་སྡུག་བསྔལ་ཤར། །རང་སེམས་ངེས་རྟོགས་"
མྱ་ངན་འདས་པ་ཡི། །ཡེ་ཤེས་མཐའ་ཡས་བདེ་བ་ཆེན་པོར་ཤར། །དེ་ཕྱིར་མ་ལུས་རང་གི་སེམས་ཉིད་ལས། །འཕྲོས་ཕྱིར་རང་སེམས་ཆོས་ཉིད་ངོ་ཤེས་ན། །སེམས་ཅན་ཀུན་
གྱི་ཆོས་ཉིད་ཤེས་པར་འགྱུར། །དེ་ཤེས་མྱ་ངན་འདས་སོགས་ཆོས་ཀུན་ཤེས། །ཆོས་ཀུན་ཡོངས་ཤེས་ཁམས་གསུམ་ཀུན་ལས་འདས། །གཅིག་ཤེས་པས་ནི་ཀུན་ལ་མཁས་པར་
འགྱུར། །རྩ་བ་འགྱེལ་བས་ལོ་འདབ་ངང་གིས་འགྱེལ། །དེ་ཕྱིར་རང་སེམས་གཅིག་པུ་གཏན་ལ་དབབ། །ཀུན་གྱི་ས་བོན་རང་སེམས་གནས་ལུགས་ནི། །རྒྱལ་བ་སྲས་བཅས་
ཀུན་གྱི་ཐུགས་དང་ནི། །ཡེ་ནས་ཁྱད་མེད་སྐྱེ་མེད་ཆོས་སྐུར་གནས། །བེམ་པོ་མ་ཡིན་རང་རིག་ངང་གིས་གསལ། །དངོས་པོར་མ་གྲུབ་མདོག་དབྱིབས་ཚད་ཀྱིས་སྟོང་། །དངོས་

མེད་མ་ཡིན་རྐྱེན་གྱིས་ཅིར་ཡང་སྣང་། །རྟག་པར་མི་འགྱུར་ངོ་བོ་ཉིད་ཀྱིས་སྟོང་། །ཆད་པར་མི་འགྱུར་རང་གསལ་ངོ་བོ་ཉིད། །བདག་ཏུ་མ་གྲུབ་བརྟགས་ན་སྙིང་པོ་མེད།
བདག་མེད་མ་ཡིན་སྤྲོས་བྲལ་བདག་ཉིད་ཆེ། །མཐའ་རྣམས་མ་གྲུབ་འཛིན་པ་གང་ཡང་མེད། །དབུ་མར་མ་གྲུབ་ལྟོས་པ་ཀུན་ལས་དབེན། །དཔེ་ཡིས་མི་མཚོན་མཚོན་བྱའི་ངོས་
བཟུང་མེད། །དཔེ་མེད་མ་ཡིན་ནམ་མཁའ་ལྟ་བུའོ། །ཚིག་ཏུ་མ་གྲུབ་བརྗོད་པས་བསྙད་དུ་མེད། །ཚིག་བྲལ་མ་ཡིན་བརྗོད་པ་ཀུན་གྱི་རྒྱུ། །ཡོད་དང་མེད་དང་བདེན་དང་བརྫུན་པ་
དང་། །སྟོང་དང་མི་སྟོང་ཞི་དང་མ་ཞི་དང་། །སྤྲོས་པ་ཡོད་དང་སྤྲོས་པ་མེད་པ་དང༌། །བསམ་དུ་ཡོད་དང་བསམ་གྱིས་མི་ཁྱབ་དང༌། །བདེ་དང་སྡུག་བསྔལ་དམིགས་སུ་ཡོད་
མེད་དང་། །གཉིས་དང་གཉིས་མེད་བློ་ལས་འདས་མ་འདས། །དབེན་དང་མི་དབེན་གྲུབ་དང་མ་གྲུབ་དང༌། །དག་དང་མ་དག་ལྷུན་གྱིས་གྲུབ་མ་གྲུབ། །དེ་འདྲའི་ཚིག་ཚོགས་

།བརྗོད་པས་ཐུག་པ་མེད། །ཇི་ཙམ་ཟབ་ཅིང་རྣོ་བའི་ཚིག་ཚོགས་ཀྱིས། །རྣམ་གྲངས་དུ་མར་བརྗོད་པར་བྱས་གྱུར་ཀྱང་། །སེམས་ཀྱི་གནས་ལུགས་
ཐོག་ཏུ་ཕེབས་མི་སྲིད། །ཇི་ཙམ་མཁས་ཤིང་ཟབ་པའི་བརྟག་དཔྱད་ཀྱིས། །བསྐལ་པ་མང་པོར་བརྟགས་ཤིང་དཔྱད་བྱས་ཀྱང་། །རང་བཞིན་གཉུག་མ་བརྟག་པའི་ཡུལ་མིན་
ཕྱིར། །སེམས་ཀྱི་གནས་ལུགས་རྟོགས་པ་མི་སྲིད་དོ། །དཔེར་ན་རྒྱ་མཚོར་ཤར་བའི་གཟའ་སྐར་དེ། །དར་ཚགས་ཇི་ཙམ་ཞིབ་པས་བཙགས་བྱས་ཀྱང་། །གཟའ་སྐར་དངོས་པོ་
དམིགས་སུ་མེད་པའི་ཕྱིར། །གཟའ་སྐར་གཅིག་ཀྱང་ཟིན་པ་མི་སྲིད་དོ། །ཇི་སྲིད་ཚིག་ཏུ་བརྗོད་ནུས་དེ་སྲིད་དུ། །མིང་འདོགས་ཇི་ཙམ་ལེགས་ཀྱང་གནས་ལུགས་མིན། །ཇི་སྲིད་
ཡིད་ཀྱིས་དཔྱད་བཟོད་དེ་སྲིད་དུ། །ཇི་ཙམ་ཟབ་པར་རྟོགས་ཀྱང་གནས་ལུགས་མིན། །བལྟ་བྱ་ལྟ་བྱེད་གཉིས་འཛིན་དེ་སྲིད་དུ། །གཉིས་སུ་མེད་པའི་གནས་ལུགས་རྟོགས་མི་

སྲིད། །མདོར་ན་ཡིན་སྙམ་མཐའ་དག་ཞེན་པའི་རྩ། །ཞེན་པའི་རྩ་བས་འཁོར་བ་མཐའ་དག་སྤེལ། །སྟོང་པ་ཉིད་ཡིན་སྙམ་དུ་འདུ་ཤེས་དང༌། །མཚན་མ་མེད་སྙམ་སྨོན་པ་མེད་
སྙམ་དང༌། །ངོས་བཟུང་མེད་སྙམ་རྣམ་པར་དག་སྙམ་དང་། །སྐྱེ་བ་མེད་སྙམ་དམིགས་སུ་མེད་སྙམ་དང༌། །རང་བཞིན་མེད་སྙམ་སྤྲོས་ལས་དབེན་སྙམ་དང་། །ངག་དང་ཡིད་
Jz
;ཀྱི་སྤྱོད་ཡུལ་མིན་སྙམ་དང་། །མ་བྱས་ལྷན་གྱིས་གྲུབ་སྙམ་ལ་སོགས་པའི། །ཇི་ཙམ་ཟབ་ཅིང་སྟོང་པར་འདུ་ཤེས་ཀྱང་། །རློམ་སེམས་མཚན་མ་དག་ལས་མ་གཡོས་པས། z
2liia.lr
མཚན་མའི་ཞེན་པས་ཕྱིར་ཞིང་དམན་པར་ལྟུང༌། །དམན་པའི་ལས་ཀྱིས་རྣམ་སྨིན་རྒྱུན་མི་འཆད། །ཁོང་གཅོང་མི་ཕྱིན་ཕྱིར་ཞིང་ནད་རོ་ལྡང་། །བློ་བྱས་ལྟ་བ་མཁན་གྱི་སྒོམ་ཆེན་sby
རྣམས། །ཕྱོགས་འཛིན་ཞེན་པའི་ནད་གཅོང་ཞུགས་པར་མཆིའོ། །སྙེམས་བྲལ་ལྷན་ཅིག་སྐྱེས་མ་མཁྱེན་པར་མཛོད། །དྲང་བའི་དོན་དུ་སྒྲོ་བཏགས་ཙམ་དུ་ཟད། །གནས་ལུགས་

Л ༄༅། །ངེས་དོན་འདི་ཡིན་ཞེས་བྱ་བ། །ཐུབ་པས་ཀྱང་ནི་གཟིགས་པ་ཡོད་མི་སྲིད། །ཁོ་བོས་སྨྲས་པ་དེས་ཀྱང་མི་དཔོག་སྟེ། །མཛུབ་མོས་ཟླ་བ་མཚོན་པ་
བཞིན་དུ་རྟོགས། །དེ་ལྟར་ཤེས་ན་ཐ་སྙད་ཚིག་ཚོགས་ཀྱིས། །སྒྲིབ་པར་མི་འགྱུར་ཚིག་གི་སྐྱོན་མི་གོས། །དེ་ཕྱིར་ཚིག་དང་བརྟག་དཔྱད་མི་སྤང་ཞིང་། །དོན་དུ་བརླམས་པས་
༈ ཞེན་པར་ཡང་མི་བྱ། །དེ་ལྟ་བུ་ཡི་རང་སེམས་ཆོས་སྐུ་དེ། །ཉོན་མོངས་རྣམ་རྟོག་ཕུང་པོ་ཁམས་དང་ནི། །སྐྱེ་མཆེད་ལ་སོགས་སེམས་ཅན་མཁའ་མཉམ་དང་། །ས་རྡོ་རྩི་ཤིང་ལ་
སོགས་སྣོད་ཀུན་ཁྱབ། །ཉན་ཐོས་རང་རྒྱལ་བྱང་ཆུབ་སེམས་དཔའ་དང་། །བདེ་གཤེགས་རྒྱ་མཚོ་མ་ལུས་ཀུན་ལ་ཁྱབ། །མདོར་ན་ཕྱི་ནང་དངོས་པོ་ལ་སོགས་པ། །མ་ལུས་
ལུས་པ་མེད་ལ་ཀུན་ཏུ་ཁྱབ། །ཁྱབ་ཀྱང་ཁྱབ་བྱ་ཁྱབ་བྱེད་གཉིས་སུ་མེད། །བདག་ཉིད་ཆེན་པོ་གཅིག་གི་ཆོ་འཕྲུལ་ཡིན། །རྒྱ་མཚོར་ཤར་བའི་གཟའ་སྐར་ཐམས་ཅད་ལ། །རྒྱ་

མཚོས་ཁྱབ་ཀྱིས་གཉིས་སུ་དབྱེར་མི་ཕྱེད། །ཆུ་ཉིད་འཁྱོམས་པའི་རྦ་རླབས་ཐམས་ཅད་ལ། །ཆུ་ཡིས་ཁྱབ་མོད་གཉིས་སུ་ཇི་ལྟར་ཕྱེད། །བར་སྣང་དག་ལ་སྨིག་རྒྱུ་གཡོ་བ་ལ།
བར་སྣང་དག་གིས་ཁྱབ་ཀྱིས་དབྱེར་མི་ཕྱེད། །གསེར་ལས་བྱས་པའི་རྒྱན་ནི་སྣ་ཚོགས་ལ། །གསེར་གྱིས་ཁྱབ་མོད་ཇི་ལྟར་དབྱེར་རུ་ཕྱེད། །བུ་རམ་ལས་བྱས་རིགས་དྲུག་
གཟུགས་བརྙན་ལ། །བུ་རམ་དག་གིས་ཁྱབ་སྟེ་དབྱེར་མི་ཕྱེད། །འཇའ་ཚོན་དག་ལས་ནམ་མཁའ་གཞན་མ་ཡིན། །ནམ་མཁའ་ལས་ཀྱང་འཇའ་ཚོན་གཞན་མ་ཡིན། །འཇའ་ཚོན་
ནམ་མཁའོ་མཁའ་ཉིད་འཇའ་ཚོན་ནོ། །ཐ་དད་མ་ཡིན་དབྱེར་མེད་དཔྱད་དུ་མེད། །དེ་བཞིན་སེམས་དང་སྣ་ཚོགས་དབྱེར་མི་ཕྱེད། །སེམས་དང་སྟོང་པར་མི་ཕྱེད་སྟོང་པ་དང་།
བདེ་བ་ཆེན་པོར་མི་ཕྱེད་མཉམ་པ་ཉིད། །དེ་ཉིད་སྲིད་དང་མྱང་འདས་དབྱེར་མི་ཕྱེད། །དེ་ལྟར་ཁྱབ་པའི་སེམས་ཉིད་ཕྱག་རྒྱ་ཆེ། །རང་བཞིན་སྟོང་ལ་ཅིར་ཡང་ངོས་བཟུང་མེད།

М ༄༅། ། སེམས་ཉིད་རིག་པའི་ཆོ་འཕྲུལ་ཅིར་ཡང་གསལ། །ངོ་བོ་དབྱེར་མེད་ཟུང་འཇུག་རྡོ་རྗེ་སེམས། །ཡོན་ཏན་དཔག་མེད་འབྱུང་གནས་རིན་ཆེན་
སེམས། །ཟད་མེད་སྟོར་མེད་བརླག་མེད་སུས་ཀྱང་ནི། །འཕྲོག་པར་མི་ནུས་ནམ་མཁའ་མཛོད་ཀྱི་སེམས། །དྲི་མས་མ་གོས་ཤེལ་སྒོང་དག་པའི་སེམས། །རང་རིག་རང་
༈ གསལ་མར་མེ་ལྟ་བུའི་སེམས། །རང་བཞིན་འོད་གསལ་བྱང་ཆུབ་སྙིང་པོའི་སེམས། །རྒྱུན་ཆད་མེད་པར་ཆུ་བོ་ལྟ་བུའི་སེམས། །ངོས་བཟུང་མེད་པ་བར་སྣང་ལྟ་བུའི་སེམས། །
ཕྱི་མེད་ནང་མེད་ཡེ་ཤེས་ཟང་ཐལ་སེམས། །མཁར་གཞོང་གཙང་མ་ཆུ་ཡིས་བཀང་བ་འདྲ། །བག་ཆགས་གཟུགས་བརྙན་སྣ་ཚོགས་འཆར་བའི་སེམས། །མེ་ལོང་གཡའ་མེད་
ཕྱིས་པའི་ངོས་དང་འདྲ། །ལྟ་བའི་ལེའུ་སྟེ་དང་པོའོ།། །།དེ་ལྟར་གནས་པའི་རང་སེམས་གཉུག་མ་དེ། །མ་རྟོགས་ལོག་པར་རྟོག་པའི་སྐྱེ་དབང་གིས། །བདག་དང་བདག་གིར་

འཛིན་པའི་སྒྲོ་བཏགས་ནས། །ཕྱིན་ཅི་ལོག་ཞེན་མཐུ་ཡིས་ཉོན་མོངས་དང་། །རྣམ་པར་རྟོག་པའི་ཚོགས་རྣམས་རབ་ཏུ་འཕེལ། །དེ་ཡིས་ལས་བསགས་ལས་ཀྱི་རྣམ་སྨིན་
གྱིས། །འཁོར་བའི་ཆུ་བོ་མི་ཟད་རྦ་ཀློང་དུ། །སྐྱེ་འཆི་ལ་སོགས་སྡུག་བསྔལ་མི་ཟད་པས། །གཡེངས་ཤིང་གཡེངས་ཤིང་རྒྱུན་ཆད་མེད་པར་མནར། །འགྲོ་བ་རིགས་དྲུག་སྣང་
བ་སྣ་ཚོགས་ལ། །ལོག་པར་མཐོང་བའི་བག་ཆགས་སྣ་ཚོགས་ཀྱིས། །སེམས་ལ་ཚང་བཅས་རྣམ་པར་རྟོག་པ་སྤེལ། །ཕྱིན་ཅི་ལོག་གི་སྤྱོད་ངན་སྣ་ཚོགས་ཀྱིས། །བཟོད་གླགས་
མེད་པའི་སྡུག་བསྔལ་སྣ་ཚོགས་པ། །རྒྱུན་ཆད་མེད་པར་ཡང་ནས་ཡང་དུ་མྱོང་། །མྱོང་བ་ཉིད་ཀྱིས་གཏི་མུག་ཕྱི་ཕྱིར་འཕེལ། །མ་གོ་ཡུས་ཀྱིས་རྒྱལ་བས་ཁོང་ཁྲོ་དང་། །ང་
རྒྱལ་ཞེ་འདོད་སེར་སྣ་ལ་སོགས་པས། །རང་སེམས་ཡང་ནས་ཡང་དུ་དཀྲུག་པར་བྱེད། །ཀྱེ་མ་འཁོར་བ་འདི་ལ་སུ་ཡིད་རྟོན། །རང་སེམས་གཉུག་མའི་གནས་ལུགས་

།རྟོགས་གྱུར་ན། །ལོག་པར་རྟོག་པའི་མུན་ནག་སངས་པར་འགྱུར། །བདག་འཛིན་ཉོན་མོངས་ཞེན་པ་ལས་གྲོལ་ཏེ། །ལས་དང་སྡུག་བསྔལ་ཀུན་| ༄༅།
ལས་ངེས་པར་ཐར། །ཡེ་ནས་གནས་པའི་ཆོས་སྐུ་མངོན་དུ་གྱུར། །སྨོན་ལམ་འཕེན་པས་གཞན་དོན་འབད་མེད་འགྲུབ། །རྒྱུ་བདེ་ལམ་བདེ་འབྲས་བུའི་དུས་སུ་བདེ། །མྱ་ངན་
a འདས་པའི་རྟེན་འབྲེལ་དང་རེ་སྤྲོ། །རྒྱུ་དང་ལམ་དང་འབྲས་བུ་སྡུག་བསྔལ་བའི། །ཁམས་གསུམ་འཁོར་བའི་སྡུག་བསྔལ་ཞེ་རེ་འཇིགས། །དེ་བས་འཁོར་བའི་འདམ་ནས་བྲོས་
ནས་ནི། །མྱ་ངན་འདས་པའི་སྐམ་ས་ཅིས་མི་བསྙག །མྱ་ངན་འདས་པའི་ཆོས་ལ་གང་སྤྲོ་དེ། །ཐོག་མར་ཆོས་ལ་ཞུགས་མ་ཐག་ནས་ཀྱང་། །དད་པས་དགེ་བའི་ཕྱོགས་སུ་བློ་
སོང་བས། །བཞིན་མདོག་ངན་ཡང་ཀུན་གྱིས་ཡིད་འོང་ན། །བཞིན་ལྡན་ཆོས་ལ་ཞུགས་རྣམས་སྨོས་ཅི་དགོས། །སྙན་གྲགས་སྤངས་ཀྱང་ཀུན་གྱིས་སྙན་པ་སྒྲོག །བཀུར་སྟི་
89

སྤངས་ཀྱང་ཀུན་གྱིས་བཀུར་བར་བྱེད། །དམན་ས་བཟུང་ཡང་ཀུན་གྱིས་གོང་དུ་ཁུར། །སྡུག་བསྔལ་བསྒྲུབས་ཀྱང་མི་ཚེ་སྐྱིད་ལ་སྐྱེལ། །དབུལ་པོར་གྱུར་ཀྱང་ལོངས་སྤྱོད་ཡོ་
ལང་བྱེད། །ལྟོ་གོས་འབད་པ་མེད་པར་ཞོར་ལ་འབྱུང་། །གཅིག་པུར་བྲོས་ཀྱང་འཁོར་སློབ་ཚོགས་དང་འཕྲད། །བསྐྲད་པ་མེད་ཀྱང་ལོག་འདྲེན་བགེགས་རྣམས་བྲོས། །བོས་པ་
མེད་ཀྱང་ལྷ་དང་ཆོས་སྐྱོང་འདུ། །ཆགས་སྡང་ང་རྒྱལ་སོགས་ཀྱིས་ཀུན་བསླངས་ནས། །ཁྲམ་ཟོལ་གཡོ་སྒྱུ་གཙོ་བོར་སྤྱད་བྱས་ཀྱང་། །ཐོས་པ་ལ་སོགས་དགེ་སྤྱད་དམ་དུམ་
ཀུན། །ཆུད་མི་ཟ་བར་ཡོན་ཏན་ཚོད་ཀ་ལ། །ལོངས་སྤྱོད་བྱེད་པ་རྣམས་ལ་མངོན་སུམ་གཟིགས། །ང་རྒྱལ་ལ་སོགས་ཉོན་མོངས་མཉམ་པོ་ལ། །ཐོས་པ་བག་ཙམ་བྱས་ཏེ་མི་
ཆེན་བྱེད། །དགེ་བའི་གཟུགས་བརྙན་དམ་དུམ་སྤྱོད་པ་ཡི། །ཡོན་ཏན་དམ་དུམ་ཀུན་ཡང་མི་བསླུ་ན། །དམ་ཆོས་གཤའ་མར་སྤྱོད་རྣམས་སྨོས་ཅི་དགོས། །ཞུགས་མ་ཐག་གི་

། ཡོན་ཏན་དེ་འདྲ་ན། །སྒྲབ་ལ་བརྩོན་པའི་ཡོན་ཏན་ཇི་ཙམ་ཞིག །བདག་པོ་མེད་པའི་རི་བྲག་ལུང་སྟོང་ན། །ཚུལ་འཆོས་མེད་པའི་སྤྱོད་པ་བག་
ཡངས། །མི་དྲིན་མེད་པའི་སྐྱིད་ཤས་ཨ་རེ་མནོག །འཕྱ་ཟློས་མེད་པའི་རི་དྭགས་འགྲོགས་རེ་བདེ། །ཚུལ་ཁྲིམས་གཙང་མའི་བཟང་གོས་དྲོ་ལ་མཛེས། །མ་ཆགས་ཆོག་ཤེས་
ནོར་རྫས་ཟད་པ་མེད། །བཟོད་པའི་གོ་ཆ་མཐུག་ཅིང་སྲ་ལ་ཡང་། །ཤུགས་ཀྱིས་མགྱོགས་པའི་བརྩོན་འགྲུས་རྟ་རེ་བཟང་། །བྱིན་ཅན་བླ་མ་དཀོན་མཆོག་སྐྱབས་རེ་བཟང་། །
ཐབས་ལམ་གནད་ཀྱི་ཉམས་མྱོང་ཉམས་རེ་དགའ། །བདེ་གསལ་མི་རྟོག་ཏིང་འཛིན་ཞེ་རེ་ཞིམ། །རང་རིག་དྲི་མེད་སྟོང་པ་འོད་རེ་གསལ། །གཞི་མེད་ཅིར་ཡང་འཆར་བ་རྒོད་རེ་
བྲོ། །གང་ཤར་དབྱིངས་ལས་མ་གཡོས་བློ་རེ་བདེ། །ཉམས་མྱོང་བདུད་རྩིས་ཚིམ་པས་ཁ་རེ་ངོམ། །སྤྲོས་བྲལ་ནང་ནས་ཤར་བས་སེམས་རེ་གཙང་། །རྟོག་པའི་རང་བཞིན་ཤེས་

པས་ཐག་རེ་ཆོད། །རིག་པའི་མཛོད་ལ་དབང་བྱེད་ཞེ་རེ་ཕྱུག །སྣང་གྲགས་ཆོས་སྐུར་ལོངས་སྤྱོད་ཨ་རེ་སྐྱིད། །སྣང་གྲགས་ཁ་ལོ་སྒྱུར་བས་དབང་རེ་ཆེ། །ལོག་རྟོག་བདུད་
དམག་ཐུལ་བས་ཁ་རེ་དྲག །འཁོར་བའི་དོང་ནས་ཐོན་པས་ཕོ་རེ་བཤོར། །འགྲོ་དོན་ཤུགས་ཀྱིས་འགྲུབ་པས་ཕན་རེ་ཆེ། །བདེ་ཆེན་ཐང་ལ་རྒྱུག་པས་བང་རེ་འགྱོགས།
སོགས་སྒྲུབ་ལ་བརྩོན་པའི་ཡོན་ཏན་ཚོགས། །བསྐལ་པར་བརྗོད་ཀྱང་ཟད་མེད་བརྗོད་མི་ལང་། །སྒྲབ་ལ་བརྩོན་པའི་ཡོན་ཏན་དེ་འདྲ་ན། །དྲོད་རྟགས་ཐོབ་པའི་ཡོན་ཏན་སྨོས་ཅི་
དགོས།།རྫུ་འཕྲུལ་སྟོབས་དང་མངོན་ཤེས་ལ་སོགས་པའི། །ཡོན་ཏན་བསྐལ་པར་བརྗོད་ཀྱང་ཐུག་པ་མེད། །དྲོད་རྟགས་ཐོབ་པའི་ཡོན་ཏན་དེ་འདྲ་ན། །སྐུ་གསུམ་མངོན་གྱུར་
ཡོན་ཏན་སྨོས་ཅི་དགོས། །བླ་མེད་ཡེ་ཤེས་བསམ་ཡས་ལ་སོགས་པའི། །རྒྱལ་བའི་ཡོན་ཏན་བརྗོད་པས་ཟད་མི་སྲིད། །འཁོར་འདས་སོ་མཚམས་ཤན་དབྱེ་བའི་ལེའུ་སྟེ་

། གཉིས་པའོ།། །།ཇི་ཙམ་ཚིག་ལ་རྣོ་ཞིང་སྤྱོད་མཁས་ཀྱང་། །ཉམས་སུ་མ་བླངས་ནང་ནས་མ་ཤར་བར། །བློ་ཡིས་བརྟགས་པས་གནས་ལུགས་
རྟོགས་མི་སྲིད། །གནས་ལུགས་མ་རྟོགས་བག་ཆགས་བྱང་མི་སྲིད། །དེ་ཕྱིར་ཚིག་དང་རྟོག་གེའི་ཤེས་རབ་ལ། །མ་ཞེན་བླ་མའི་མན་ངག་ཉམས་སུ་ལོངས། །ནེ་ཙོའི་འདོན་པ་
ཙྪཱི པག་ཤིའི་གླུར་སོང་ན། །བདག་གཞན་མ་མཐོང་གཡང་སར་ལྷུང་ཉེན་གདའོ། །དམ་པའི་གདམས་ངག་ཉམས་སུ་ལེན་པའི་ཚེ། །ལུས་དང་སྲོག་ལ་མ་ཆགས་བྱ་བ་ཐོང༌།
ལྟོགས་འཁྱགས་ན་འམ་མུ་གེས་ཤི་ཡང་བླའི། །ཐམས་ཅད་རྨི་ལམ་ཡིན་གྱིས་བོར་ལ་ཐོང་། །ཀུན་གྱིས་བརྙས་དང་གྲགས་ངན་ཕོག་ཀྱང་རུང་། །དམན་ས་བཟུང་ལ་སྒྲུབ་པ་སྙིང་
པོར་འབུངས། །འཇིག་རྟེན་བྱ་བ་མ་ཐོངས་སྡིག་པའི་རྒྱུ། །འཁྱགས་གྲིར་ལྟོགས་གྲིར་ཤི་ཡིས་དོགས་པས་ལན། །སྤྲང་བན་ཞང་གི་ཡོན་ཏན་བག་ཙམ་འདི། །ལུས་སྲོག་འབེན་

དུ་བཙུགས་པའི་བཀའ་དྲིན་ལགས། །ནོར་རྫས་ཁབ་སྐུད་ཡན་ཆད་སྤངས་གྱུར་ཀྱང་། །འཚོ་བའི་སེམས་ཁྲལ་བྱེད་ན་སྤངས་པ་མིན། །ངན་མི་འདོད་ཀྱི་བསམ་པ་མ་སྤངས་ན།
འཇིག་རྟེན་བྱ་བ་ཐོངས་པའི་དུས་མི་མཆི། །འཇིག་རྟེན་མཐའ་དག་བློ་ཡིས་མ་བཏང་ན། །ཅི་བྱས་ངལ་བ་དོན་མེད་སྡིག་པའི་རྒྱུ། །འཇིག་རྟེན་མཐའ་དག་བློ་ཡིས་མ་བཏང་ན། །
གཏོང་ཕོད་བྱས་དང་ཚུལ་ཁྲིམས་བསྲུངས་པ་དང་། ། བླ་མ་མཆོད་དང་དབེན་པ་བསྟེན་པ་དང་། །བསམ་གཏན་འབད་དང་ཉམས་མྱོང་བཟང་སྙམ་དང༌། །ཤེས་རབ་ཆེ་དང་རྟོགས་
པ་མཐོ་ལ་སོགས། །དགེ་སྦྱོར་ཅི་བྱས་ངལ་བ་དོན་མེད་ཡིན། །འཇིག་རྟེན་བློ་ཡིས་གཏོང་བ་མ་གོ་ན། །ལྷ་ཡི་བདེ་སྐྱིད་ལ་ཡང་མི་བསམ་ན། །ཚེ་འདིའི་སྐྱིད་སྡུག་བསམ་པ་
སྨོས་ཅི་དགོས། །ཇི་སྲིད་རྣམ་པར་རྟོག་པ་མ་ཟད་པར། །སང་བྱ་གནངས་བྱའི་བྲེལ་བ་ཤོམ་མི་སྲིད། །ལིངས་ཀྱིས་བོར་ལ་དམ་པའི་ཕྱག་ཕྱིར་འབྲོངས། །གདམས་པའི་མཛོད་

Л ༄ ༅། །ལ་རང་བྱན་ཚུད་པ་དང༌། །ཕྱི་ནང་བདུད་ཀྱི་དཔུང་གིས་མི་ཐུབ་དང་། །ཚུལ་ཁྲིམས་གཙང་མ་ངོ་ལྐོག་མེད་ལ་སོགས། །ཆིག་རྐྱ་ཕེར་ན་གཅིག་པུར་
རི་ཁྲོད་འགྲིམས། །ཚུལ་འཆོས་མེད་པའི་ཚུལ་ཁྲིམས་གཙང་ལྡན་པས། །ཞེན་འཁྲིས་ཉེ་རིང་མེད་པའི་ཕན་སེམས་ཀྱིས། །འགྲོ་བའི་དོན་དུ་བྱང་ཆུབ་སེམས་བསྐྱེད་དེ། །ཐང་
ལྷོད་མེད་པར་བསྒྲུབ་ལ་གཤའ་མར་འབད། །ཚ་གྲང་བཀྲེས་སྐོམ་སྲོག་གི་བར་ཆད་སོགས། །བདེ་སྡུག་གང་ཡང་ཡིད་ལ་མི་བྱེད་ཅིང༌། །སྙན་གྲགས་ཟང་ཟིང་ཕྱོགས་སུ་མ་ཤོར་
བར། །ཇི་སྐད་གསུངས་པའི་གདམས་ངག་ཉམས་སུ་བླང་། །བྱ་བ་བཏང་བའི་ལེའུ་སྟེ་གསུམ་པའོ།། །།སེམས་ཅན་སྤྱོད་པ་བསམ་ཡས་ཤིང་། །དབང་པོའི་བྱེ་བྲག་བསམ་མི་
ཁྱབ། །སྦྱངས་པའི་ཁྱད་པར་ཐུག་པ་མེད། །རྒྱལ་བའི་ཐེག་མཐའ་ཟད་པ་མེད། །མདོར་བསྡུས་གང་ཟག་རྣམ་པ་གསུམ། །སྦྱངས་པ་ཆེ་ཆུང་ཁྱད་པར་གྱིས། །རིམ་གྱིས་པ་དང་

གཅིག་ཆར་བ། །ཐོད་རྒལ་བ་ཡི་གང་ཟག་གོ། །རིམ་གྱིས་པ་ཡི་ལམ་མཆོག་དེ། །ཅིག་ཆར་བ་ཡི་ཆོས་ལོག་ཡིན། །གཅིག་ཆར་བ་ཡི་ལམ་མཆོག་དེ། །རིམ་གྱིས་པ་ཡི་ཆོས་
ལོག་ཡིན། །རྨ་བྱའི་ཟས་མཆོག་བཙན་དུག་ཡིན། །གཞན་གྱིས་ཟོས་ན་འཆི་བར་འགྱུར། །རྨ་བྱས་བཙན་དུག་སྤངས་ན་འཆི། །ཉ་ཡི་གནས་མཆོག་ཆུ་ཡིན་ཏེ། །མི་སྲོག་ཆུ་
ཡིས་སུབས་ནས་འཆི། །ཉ་ནི་སྐམ་ལ་ཕྱུང་ན་འཆི། །ཚད་པའི་ནད་ལ་གང་ཕན་དེ། །གྲང་བའི་ནད་ལ་གནོད་པར་འགྱུར། །གྲང་བའི་ནད་ལ་གང་ཕན་དེ། །ཚད་པའི་ནད་ལ་
ཤིན་ཏུ་གནོད། །གང་ཟག་གཅིག་ལའང་གནས་སྐབས་ཀྱི། །སྔ་ཕྱིར་ཐེག་པ་སོ་སོར་བསྟན། །དམན་པའི་དུས་སུ་གང་ཕན་དེས། །མཆོག་གི་དུས་སུ་འཆིང་བར་བྱེད། །མཆོག་
གི་དུས་སུ་གང་ཕན་དེས། །དམན་པའི་དུས་སུ་ལྟུང་བར་བྱེད། །ཚད་པའི་ནད་གཞི་གཅིག་པ་ལ། །ཞུགས་མ་ཐག་ཏུ་བསིལ་ཐང་ཕན། །སོས་ལ་ཁད་ལ་ཤིན་ཏུ་གནོད། །དེ་ཕྱིར་
9695

! ༄༅། ། གནས་སྐབས་དུས་ཚོད་དང༌། །དབང་པོ་མཐོ་དམན་ཤེས་བྱས་ལ། །ཕན་ཚུན་ལམ་ལ་སྨད་མི་བྱ། །རིམ་གྱིས་པ་ཡི་གང་ཟག་གིས། །དང་པོ་དལ་
འབྱོར་རྙེད་དཀའ་བསམ། །ངན་འགྲོའི་འཇིགས་ལ་སྐྱོ་བ་བསྐྱེད། །དལ་འབྱོར་མི་རྟག་བསམ་བྱས་ལ། །མྱུར་དུ་གསུམ་ལ་སྐྱབས་སུ་འགྲོ། །དེ་རྗེས་བསྙེན་གནས་ཡན་ལག་
ཟླ་བརྒྱད། །དེ་རྗེས་གཏན་ཁྲིམས་རྣམ་ལྔ་དང་། །དགེ་ཚུལ་དགེ་སློང་རིམ་གྱིས་བསླབ། །འཁོར་བའི་ཆོས་ལ་ཡིད་བྱུང་ནས། །མྱ་ངན་འདས་ལ་བློ་བརྟན་ཅིང་། །ངེས་པར་འབྱུང་
བའི་ཁྲིམས་ལྡན་པས། །བྱེ་བྲག་མདོ་སྡེའི་གྲུབ་མཐའ་བསླབ། །དེ་རྗེས་དམན་པའི་བྱང་ཆུབ་དེ། །སྤང་ཕྱིར་འགྲོ་བའི་དྲིན་ལན་བསམ། །བྱམས་དང་སྙིང་རྗེ་གོམས་པ་ཡིས།
བྱང་ཆུབ་མཆོག་ཏུ་སེམས་བསྐྱེད་ནས། །སྦྱོར་བ་དངོས་གཞི་རྗེས་གསུམ་གྱིས། །ཟིན་པའི་ཕ་རོལ་ཕྱིན་པ་དྲུག །ཚོགས་གཉིས་དག་ཏུ་བསྡུས་བྱས་ལ། །སྟོང་པ་སྙིང་རྗེ་ཟུང་

འབྲེལ་ལས། །ཞི་གནས་ལྷག་མཐོང་གོམས་བྱས་ཤིང་། །རང་རྒྱུ་ལེགས་པར་སྦྱང་བར་བྱ། །རང་འདོད་མེད་པའི་ཕན་སེམས་ཀྱིས། །རྒྱུན་ཆད་མེད་པར་གཞན་དོན་འབད།
དེ་ལྟར་སྦྱངས་པའི་སྐྱེས་བུ་ཡིས། །ཡན་ལག་བདུན་ལྡན་སྐུ་བསྒྲུབ་ཕྱིར། །རྡོ་རྗེ་ཐེག་པའི་སྒོར་ཞུགས་ཏེ། །རྒྱུད་སྡེ་བཞི་ལ་རིམ་བཞིན་བསླབ། །དེ་རྗེས་རྣལ་འབྱོར་བླ་མེད་
ཀྱི། །རྒྱུད་དུ་བུམ་པའི་དབང་མནོས་ལ། །དམ་ཚིག་གཙང་མར་བསྲུང་ལྡན་པས། །བསྐྱེད་པའི་རིམ་པས་སྦྱང་བར་བྱ། །དེ་རྗེས་གསང་བའི་དབང་དག་གིས། །རྩ་རླུང་རྩོལ་
བས་བདག་བྱིན་བརླབས། །དེ་རྗེས་གསུམ་པའི་བདེ་སྟོང་བསྒོམ། །བཞི་པས་མཐར་ཐུག་གོམས་པར་བྱ། །རིམ་གྱིས་གང་ཟག་ཟུར་ཙམ་སྨོས། །གང་ཟག་རིགས་ནི་བརྗོད་མི་
ལང་། །ཐེག་པ་མས་འཛེག་དགོས་པ་ཡོད། །ཆེ་ལོང་བསླབས་པས་ཆོག་པ་ཡོད། །བསླབ་མི་དགོས་པ་དག་ཀྱང་ཡོད། །དབང་མ་བསྐུར་བར་ཐོབ་པ་ཡོད། །བསྐུར་ཡང་མ་88

ת ༄༅། །ཐོབ་ཤིན་ཏུ་མང་། །བསྐུར་ན་ཐོབ་ལ་མ་བསྐུར་ན། །མི་ཐོབ་པ་ཡི་རིགས་ཀྱང་ཡོད། །ཡེ་ནས་དབང་དང་ལྡན་པའང་ཡོད། །དེ་ལྟར་སྣོད་ཀྱི་རིགས་
ཤེས་ནས། །སྣོད་དང་འཚམ་པའི་ལག་ལེན་བྱ། །རིམ་གྱིས་པའི་ལམ་དང་གང་ཟག་གི་རིགས་མ་ངེས་པར་བསྟན་པའི་ལེའུ་སྟེ་བཞི་པའོ།། །།གཅིག་ཆར་བ་ཡི་གང་ཟག་
གིས། །ལུས་སོགས་དངོས་པོ་ཅི་ཡོད་ཀྱིས། །བརྒྱུད་ལྡན་བླ་མ་མཉེས་པར་བྱ། །དབང་དང་བྱིན་རླབས་ལྡན་པ་ཡིས། །བྱང་ཆུབ་སེམས་ཀྱིས་རབ་འཕངས་ལ། །ལྷ་ཡི་རྣལ་
འབྱོར་དང་ལྡན་པས། །ཐོག་མ་ཉིད་ནས་ངེས་པའི་དོན། །ཕྱག་རྒྱ་ཆེན་པོ་བསྒོམ་པར་བྱ། །རྟོགས་པའི་བཅུད་ལྡན་བླ་མ་ཡིས། །རང་ལ་ཡོད་པའི་ཡེ་ཤེས་དེ། །ལག་མཐིལ་
གཏེར་བཞིན་ངོ་སྤྲད་ལ། །བསྒོམ་བྱ་སྒོམ་བྱེད་མེད་མོད་ཀྱི། །བསྒོམ་མེད་ངང་ལས་ཡེངས་མི་བྱ། །སྤྲད་སྤྲད་མང་པོའི་ཞེ་འདོད་ཀྱིས། །ལྷུན་གྲུབ་ཡེ་ཤེས་སྒྲིབ་པར་མཆིའོ།
30

ཕྱག་རྒྱ་ཆེན་པོ་བསྒོམ་པ་ལ། །འདི་བྱའི་ཏིག་ཏིག་མི་དགོས་སོ། །སྔོན་འགྲོ་དངོས་གཞི་རྗེས་གསུམ་གྱི། །གོ་རིམ་མེད་ཅིང་གྲངས་ངེས་མེད། །དུས་ཚོད་ཚེས་གྲངས་བརྩི་མི་
དགོས། །ནམ་དྲན་འགྲོགས་ལ་གློད་ལ་ཞོག །དང་པོ་བར་དང་ཐ་མ་མེད། །རང་སེམས་སྐྱེ་མེད་རྒྱུན་མི་འཆད། །ཆུ་རླབས་རྙོག་མའི་ལང་ལོང་དེ། །མ་རྙོག་རང་དགར་བཞག་
ན་དྭངས། །རང་སེམས་རྟོག་པའི་སྒྲིབ་གཡོག་འདི།།མ་བཅོས་རང་བཞག་ཆོས་སྐུར་དྭངས། །བཅས་བཅོས་མ་བྱེད་གློད་ལ་ཞོག །ཤེས་པ་མ་དགུག་ཡན་པར་ཐོང་། །ཞེ་འདོད་
མ་བྱེད་ཕྱལ་པར་ཞོག །དམིགས་གཏད་མ་འཆའ་གདལ་བར་ཐོང་། །བྱ་བྱེད་མ་མང་ཙེན་ནེ་ཞོག །སེམས་ཀྱི་བཞག་ས་མ་ཚོལ་བར། །རྟེན་མེད་བར་སྣང་ལྟ་བུར་ཞོག །འདས་
དང་མ་འོངས་ད་ལྟ་ལ། །མི་བསམ་ཤེས་པ་སོ་མར་ཞོག །རྣམ་རྟོག་འཕྲོས་རུང་མ་འཕྲོས་རུང་། །ཆེད་དུ་མ་བསྒོམས་ལྷུག་པར་ཞོག །མདོར་ན་ཅི་ཡང་མ་བསྒོམས་པར།

། ཤེས་པ་ཅི་དགར་ཐོང་ལ་ཐོང་། །གང་ལའང་ཉམ་ང་བྱ་མི་དགོས། །ཆོས་སྐའི་ངང་ལས་གཡོས་རེ་ཤི། །ཤེས་པ་ལྷོད་ཀྱིས་གློད་ཙ་ན། །གསལ་ལ་
རྟོག་པ་མེད་པའི་ཉམས། །བར་སྣང་དག་པའི་དཀྱིལ་ལྟར་གནས། །དེ་ནི་འོད་གསལ་ཆོས་སྐུ་ཡིན། །དེ་ལྟར་བཞག་པའི་ངང་ཉིད་ལས། །རྣམ་རྟོག་ཏོལ་གྱིས་སྐྱེས་པ་དེ། །དེ་
ཉིད་འོད་གསལ་ཆོས་སྐུ་ལས། །གཞན་ཞིག་ཡིན་སྙན་མ་སེམས་ཤིག །གཡོ་མེད་རྒྱ་མཚོ་དྭངས་པ་ལས། རྦ་རླབས་ཆིལ་གྱིས་ལངས་པ་དེ། །དེ་ཉིད་རྒྱ་མཚོ་དྭངས་པ་
ལས། །གཞན་ཞིག་མིན་པ་ཇི་བཞིན་ནོ། །རྟོག་པའི་གཞི་མོ་སེམས་ཡིན་ལ། །སེམས་ཀྱི་མཚན་ཉིད་གསལ་རིག་ཡིན། །གསལ་རིག་རང་བཞིན་སྟོང་པ་སྟེ། །སྟོང་པའི་ངོ་བོ་
བདེ་ཆེན་ཡིན། །སེམས་ཀྱི་རང་བཞིན་དེ་ལ་ནི། །མཚན་མའི་མུན་པ་གཏན་མེད་པས། །འོད་གསལ་བྱ་བར་མིང་དུ་བཏགས། །རིག་དང་སྟོང་པ་དབྱེར་མེད་པས། །ཟུང་འཇུག་g

བྱ་བར་མིང་དུ་བཏགས། །ཆོས་རྣམས་ཀུན་གྱི་བདག་ཉིད་དེ། །རང་སེམས་རིག་པའི་ངོ་བོ་ཡིན། །རང་སེམས་རིག་པའི་ངོ་བོ་དེ། །མཚན་མའི་ལུས་ཀྱིས་སྟོང་པས་ན། །ལུས་
མེད་ལུས་ཏེ་ལུས་ཀྱི་མཆོག །ལུས་མེད་ཆོས་ཉིད་ལུས་ཡིན་ཕྱིར། །ཆོས་ཀྱི་སྐ་ཞེས་བཏགས་པ་ཡིན། །དེ་ཕྱིར་རྣམ་རྟོག་འཕྲོ་བ་དེ། །སྟོང་ཉིད་ལས་ནི་སྟོང་ཉིད་འཕྲོ། །ཆོས་
སྐུ་ལས་ནི་ཆོས་སྐུ་འཕྲོ། །འོད་གསལ་ལས་ནི་འོད་གསལ་འཕྲོ། །བདེ་ཆེན་ལས་ནི་བདེ་ཆེན་འཕྲོ། །ཟུང་འཇུག་ལས་ནི་ཟུང་འཇུག་འཕྲོ། །ཆོས་དབྱིངས་ལས་ནི་ཆོས་དབྱིངས་
འཕྲོ། །རྣམ་དག་ལས་ནི་རྣམ་དག་འཕྲོ། །རྡོར་སེམས་ལས་ནི་རྡོར་སེམས་འཕྲོ། །བྱང་ཆུབ་ལས་ནི་བྱང་ཆུབ་འཕྲོ། །གདམས་ངག་གཤའ་མས་མ་ཟིན་ཅིང་། །སྦྱངས་པའི་འཕྲོ་
མེད་རྨོངས་པའི་མིས། །འཕྲོས་པ་དང་ནི་མ་འཕྲོས་དང་། །རྟོག་པ་དང་ནི་མི་རྟོག་དང་། །སེམས་དང་ཆོས་སྐུ་གཉིས་སུ་ཕྱེ། །རྣམ་རྟོག་སྐྱོན་དུ་བལྟས་ཤིང་བཀག །མི་རྟོག་༔

༄༅། །འདོད་ཅིང་ཆེད་དུ་སྒྲུབ། །ཆུ་རླབས་ཕྱགས་པས་ཕྱི་ཕྱིར་འཁྱོམས། །རྟོག་པ་བཀག་པའི་མི་རྟོག་པ། །དེ་ཉིད་རྣམ་རྟོག་འཁྲུལ་བ་སྟེ། །ཆོས་སྐུ་སྒྲིབ་
པའི་མུན་ཆེན་ཡིན། །རྟོག་པ་འཕྲོ་བར་མི་འདོད་གང་། །མི་རྟོག་གནས་པར་འདོད་པ་ཡིན། །ཞེ་འདོད་འགོང་པོ་ཕུགས་སུ་ཞུགས། །གཉུག་མའི་དཀོར་མཛོད་ཟད་པར་བྱེད།
3 རྣམ་རྟོག་འགེགས་པའི་སྒོམ་ཆེན་དེ། །མར་འདོད་ཆུ་ལ་བསྲུབ་པ་བཞིན། །བསྐལ་པར་བསྒོམས་ཀྱང་དོན་མི་མཐོང་། །དེ་ཕྱིར་རྣམ་རྟོག་དགག་མི་དགོས། །འདུག་ན་ཆེད་དུ་སྤྲོ་
མི་དགོས། །འཕྲོས་ཀྱང་ཆོས་སྐུ་འདུག་ཀྱང་ནི། །ཆོས་ཀྱི་སྐུ་ལས་གཡོས་པ་མེད། །བླ་མ་དམ་པས་ཟིན་གྱུར་ན། །འཕྲོས་ཀྱང་གྲོལ་ལ་འདུག་ཀྱང་གྲོལ། །བླ་མ་དམ་པས་མ་
ཟིན་ན། །འཕྲོས་ཀྱང་འཆིང་ལ་འདུག་ཀྱང་འཆིང༌། །དེ་ཕྱིར་གདམས་པས་ཟིན་པར་མཛོད། །གྲོགས་སུ་འཆར་བར་གདོན་མི་ཟ། །བརྟག་དཔྱད་ཙབ་ཙུབ་མ་མང་བར། །ལྷོད་

པ་གློད་ལ་ལྷན་གྱིས་ཞོག །ཕྱིན་ལོག་རྗེས་སུ་མ་འབྲེང་བར། །ཤེས་པ་ཅི་དགར་ཐོང་ལ་ཐོང་། །ཕྱི་རོལ་ཡུལ་ལ་མ་བལྟ་ཞིག །རང་གི་སེམས་ལའང་མ་བལྟ་ཞིག །ཡུལ་
རྣམས་སྟོང་ལ་སེམས་ཀྱང་སྟོང༌། །ཉམ་ང་བག་ཚ་བྱ་མི་དགོས། །འདི་ཡིན་སྙམ་པ་གང་བྱུང་ཡང༌། །དམིགས་ཞེན་ས་བོན་ཐེབས་པ་ཡིན། །རློམ་སེམས་མྱུ་གུ་སྐྱེས་གྱུར་
ནས། །འཁོར་བའི་སྡོང་པོ་འཕེལ་བར་མཆིའོ། །སེམས་ཉིད་ཡེ་དག་འོད་གསལ་ལ། །སྒོམ་པའི་མུན་པས་མ་བསྒྲིབས་ཤིག །རྩོལ་མེད་འབྲས་བུ་སྟོར་བར་མཆིའོ། །སེམས་
ཉིད་རྒྱ་མཚོ་དྭངས་པ་ལ། །ཞེ་འདོད་རྙོག་མ་མ་བསླངས་ཤིག །ཆོས་སྐུའི་ནོར་བུ་བསྒྲིབ་པར་མཆིའོ། །སེམས་ཉིད་མེ་ལོང་གཡའ་མེད་ལ། །བསམ་གཏན་དྲི་མས་མ་བྱུགས་
ཤིག །ཡེ་ཤེས་གཟུགས་བརྙན་མི་མཐོང་ངོ༌། །སེམས་ཉིད་ནོར་བུ་རིན་ཆེན་དེ། །མཚན་མའི་འཇིམ་པས་མ་བཏུམས་ཤིག །འབྲས་བུ་དགོས་འདོད་འགག་པར་མཆིའོ། ། g

།མདོར་ན་ཡིན་སྙམ་མེད་པར་ཞོག །མ་ཡིན་སྙམ་པའང་མེད་པར་ཞོག །ཡིན་སྙམ་སེམས་དང་མིན་སྙམ་སེམས། །ཕན་ཚུན་ལྟོས་པས་འཛིན་པ་
ཡིན། །ཡིན་པ་གང་ཡང་མེད་པ་ན། །མ་ཡིན་པ་ནི་གང་ཡང་མེད། །སྙམ་བྲལ་ངང་དུ་ཕྱམ་གྱིས་ཐོང་། །བཞག་དང་མི་གཞག་མི་བསམ་ཞིང་། །བཏང་དང་མི་གཏང་ཡང་མི་
བསམ། །བསམ་དང་མི་བསམ་ཡང་མི་བསམ། །འགྲོའ མ་འདུག་གམ་འགྲེང་ཡང་རུང་། །སྒོམ་མམ་ཉལ་ལམ་ཟ་ཡང་རུང་། །ཅལ་ཅོལ་སྨྲ་དང་ཉལ་ལ་སོགས། །གཉུག་
མའི་ཡིད་ཀྱིས་ཟིན་པ་གཅེས། །བཞག་ཐབས་ཀྱི་ལེའུ་སྟེ་ལྔ་པའོ།། །།རང་སེམས་ཆོས་སྐུ་ལྷུན་གྲུབ་འདི། །མ་བཅོས་རང་དགར་བཞག་པ་ལས། །ཉམས་ཀྱི་ཁྱད་པར་ངེས་
པར་འཆར། །རིམ་གྱིས་པ་དང་ཐོད་རྒལ་བ། །གཅིག་ཆར་བ་དང་གསུམ་དུ་འདོད། །རིམ་གྱིས་པ་ཡི་འཆར་ལུགས་ནི། །དང་པོ་གནས་པ་ཙམ་དུ་འབྱུང༌། །དེ་ནས་ཉམས་མྱོང་༔

ངེས་པར་འཆར། །དེ་རྗེས་རྟོགས་པ་ལྷག་གིས་འཆར། །གནས་པ་དང་པོ་བྱུང་དུས་སུ། །རི་གཟར་ལོག་ལ་རྦབ་འདྲིལ་བཞིན། །རྣམ་རྟོག་ཟམ་མི་ཆད་པར་ལྡང་། །སྒོམ་ཉམས་
མེད་དམ་སྙམ་པ་འོང་། །རྣམ་རྟོག་བྱུང་ཚད་ཚོར་བ་དེ། །ཤེས་པ་ཅུང་ཟད་གནས་པ་ཡིན། །གནས་པ་མེད་པའི་གོང་རོལ་དུ། །རྣམ་རྟོག་རང་དགར་ཤོར་བ་ཡིས། །རྟོག་པ་
འགྱུས་ཀྱང་ངོ་མ་ཤེས། །དེ་ནས་དལ་འབབ་ཆུ་བོ་བཞིན། །ཤེས་པ་དལ་ཤིང་རྣམ་རྟོག་ཉུང་། །ཐ་མར་རྒྱ་མཚོའི་གཏིང་བཞིན་དུ། །ཤེས་པ་མི་གཡོ་བརྟན་པར་གནས། །དེ་
ནས་ཉམས་སུ་མྱོང་བར་འཆར། །བར་སྣང་དག་པའི་དཀྱིལ་ལྟ་བུར། །གསལ་ལ་མི་རྟོག་བདེ་བར་མྱོང་། །མར་མེ་རླུང་གིས་མི་བསྐྱོད་བཞིན། །རང་གིས་རང་གསལ་ཡེངས་བ་
མེད། །མེ་ཏོག་མཛེས་ལ་ཆར་འབབ་བཞིན། །ས་ལེ་ཧྲིག་གེ་གསལ་ལེ་བ། །སྤྲིན་མེད་མཁའ་ལ་ཉི་ཤར་བཞིན། །སིང་ངེ་ཕྱལ་ལེ་དངོས་པོ་མེད། །འཁར་ཕོར་ཆུ་ཡིས་g

།བཀང་བ་བཞིན། །ཕྱི་ནང་མེད་པར་སང་ངེ་བ། །དེ་འདྲའི་མིང་ལ་ཐུག་པ་མེད། །གཞི་མེད་རྨི་ལམ་ལྟ་བུར་འཆར། །དངོས་མེད་འཇའ་ཚོན་ལྟ་བུར་7 | ༄ ༅།
འཆར། །འཛིན་མེད་ཆུ་ཟླ་ལྟ་བུར་འཆར། །ནམ་མཁའི་འདོད་ཡོན་ལོངས་སྤྱོད་བཞིན། །ཅི་ཡང་མྱོང་བ་མེད་པར་མྱོང་། །མ་མྱོང་བ་ནི་མྱོང་བའི་མཆོག །མྱོང་བ་ཐམས་ཅད་བྲལ་ཏེ་
ཊྛཾའགྲོ། །མ་མྱོང་བ་ལ་འབྲལ་རྒྱུ་མེད། །ཉམས་སུ་མྱོང་བའི་ལེའུ་སྟེ་དྲུག་པའོ།། །།དེ་ལྟར་ཉམས་སུ་མྱོང་གྱུར་ནས། །རྟོགས་པའི་ཡེ་ཤེས་ལྷག་གིས་འཆར། །རྟོགས་པའི་ཡེ་ཤེས་མ་
ཤར་ན། །ཉམས་མྱོང་ཇི་ལྟར་བཟང་གྱུར་ཀྱང་། །ཤིང་བཅད་རྩ་བ་མ་ཕྱིན་བཞིན། །ཕྱིར་ཞིང་ཉོན་མོངས་ཟུག་རྔུ་འཕེལ། །དེ་ཕྱིར་རྟོགས་པ་འཆར་བ་གཅེས། །རྟོགས་པའི་ཡེ་
ཤེས་འཆར་བ་དེ། ། ཨེ་རེ་འདོད་ཀྱིས་འཆར་བ་མིན། །བརྟག་དཔྱད་མཁས་པས་འོང་བ་མིན། །ཐོས་པ་ཆེ་བས་ཤེས་པ་མིན། །རྟོག་གེ་བ་ཡི་སྤྱོད་ཡུལ་མིན། །རྟོག་པ་བཀག་

པའི་མི་རྟོག་པ། །ཇི་ཙམ་མཐུག་ཅིང་ཚན་ཆེ་ཡང་། །ཡེ་ཤེས་སྐྱེ་བའི་སྒྲིབ་ཆེན་ཡིན། །རྟོག་པའི་ཡེ་ཤེས་ཤུགས་འབྱུང་དེ། ། ཨེ་རེ་འདོད་དང་སློང་བ་དང་། །བརྟག་དཔྱད་
མཁས་དང་མི་མཁས་དང་། །ཐོས་པ་ཆེ་དང་ཐོས་ཆུང་དང་། །ཤེས་རབ་ཅན་དང་རྨོངས་པ་དང་། །ཉམས་མྱོང་བཟང་དང་ངན་པ་དང༌། །རྩོལ་བ་དྲག་དང་ཞན་ལ་སོགས།
གང་གིས་ཀྱང་ནི་མི་འཆར་ཏེ། །བླ་མའི་དུས་ཐབས་བསྟེན་པ་དང་། །བདག་གི་བསོད་ནམས་ལས་ཤེས་བྱ། །བླ་མའི་དུས་ཐབས་བསྟེན་ཞེས་པ། །རྟོགས་ལྡན་བླ་མ་མཉེས་པ་
ཡི། །བྱིན་རླབས་སྟོབས་ཀྱིས་འཆར་བ་ཡིན། །བདག་གི་བསོད་ནམས་ཞེས་པ་ནི། །སྦྱངས་པའི་འཕྲོ་ཅན་རྣམས་ལ་འཆར། །དེ་ཕྱིར་རྟོགས་པའི་ཡེ་ཤེས་དེ། །བྱིན་རླབས་ལམ་
ལ་གནས་པའི་ཕྱིར། །དད་པ་ཅན་གྱི་སྤྱོད་ཡུལ་ཡིན། །གུས་པ་ཅན་ལ་འཆར་བ་ཡིན། །སྦྱངས་པ་ཅན་གྱིས་རྟོགས་པ་ཡིན། །ཀུན་གྱི་གྲོགས་ནི་བརྩོན་འགྲུས་ཡིན། །སྐལ་ལྡན་

རྗ་༄༅། །དབང་པོ་རབ་ཀྱིས་མཐོང་། །ཚིག་མཁྱེན་རྣམས་ཀྱི་བློར་མི་ཤོང་། །དེ་འདྲའི་གང་ཟག་སྐལ་ལྡན་ལ། །གཉིས་མེད་རྟོགས་པ་འཆར་བ་དེ། །བླ་མ་
དམ་པའི་བྱིན་རླབས་ཀྱིས། །རྟོགས་པའི་དཀྱིལ་ནས་ཆོས་སྐུ་འཆར། །སེམས་ཉིད་དཀྱིལ་ནས་གཉིས་མེད་ཤར། །ཉོན་མོངས་དཀྱིལ་ནས་ཡེ་ཤེས་ཤར། །ཉམས་མྱོང་དཀྱིལ་
4 ནས་རྟོགས་པ་ཤར། །གཉིད་ལོག་སྐྱེས་བུ་སད་པ་ལྟར། །གཉིས་འཛིན་འཁྲུལ་པ་སངས་ཀྱིས་སོང་། །གཉིས་མེད་ཡེ་ཤེས་ཕྲད་ཀྱིས་སད། །འ་པ་དེ་ཙུག་འདུག་པ་ལ། །སྔ་
ནས་མ་རྟོགས་ཇུག་སོང་སྙམ། །གཉིས་མེད་ཡེ་ཤེས་ཨ་རེ་དགའ། །སྔོན་ཆད་སྤྱོད་པ་ངོ་རེ་ཚ། །རྟོགས་དང་མ་རྟོགས་ཟེར་བ་ཡི། །འཁོར་འདས་ས་མཚམས་དེ་རུ་ཕྱེད།
སྔོན་ཆད་མ་རྟོགས་གོང་རོལ་དུ། །དཔེར་ན་མི་ཞིག་གཉིད་ལོག་པའི། །རྨི་ལམ་རྨི་བའི་དུས་ཙ་ན། །འཁོར་བའི་རྒྱ་མཚོར་འཁྱམས་པ་རྨིས། །དམྱལ་སོགས་སྡུག་བསྔལ་མྱོང་༔

བ་རྨིས། །སུན་པས་བླ་མ་བསྟེན་པ་རྨིས། །གདམས་ངག་ཉམས་སུ་བླངས་པ་རྨིས། །ཉམས་མྱོང་སེམས་ལ་ཤར་བ་རྨིས། །འོད་གསལ་ཆོས་སྐུར་ཤར་བ་རྨིས། །རྟོག་པའི་
མུག་ནག་སངས་པ་རྨིས། །མཉམ་བཞག་རྗེས་ཐོབ་མེད་པ་རྨིས། །དེ་ནས་རྟོགས་པ་ཤར་བ་རྨིས། །མ་རྟོགས་པ་ཡི་སེམས་ཅན་ལ། །དམིགས་མེད་སྙིང་རྗེ་ཤར་བ་རྨིས། །
ཕྱག་རྒྱ་ཆེན་པོ་མཆོག་ཐོབ་ནས། །གཟུགས་སྐུས་འགྲོ་དོན་ལྷུན་གྲུབ་རྨིས། །གཉིད་དེ་ཕྲད་ཀྱིས་སད་དུས་ན། །འཁོར་བའི་སྡུག་བསྔལ་མྱོང་བ་མེད། །སུན་པས་བླ་མ་བསྟེན་པ་
མེད། །གདམས་ངག་ཉམས་སུ་བླངས་པ་མེད། །ཉམས་མྱོང་སེམས་ལ་ཤར་བ་མེད། །འོད་གསལ་ཆོས་སྐར་ཤར་བ་མེད། །རྟོག་པའི་མུན་ནག་སངས་པ་མེད། །མི་རྟོག་པ་ལ་
གནས་པ་མེད། །ཡེ་ཤེས་རྟོགས་པ་ཤར་བ་མེད། །སེམས་ཅན་མེད་ཅིང་སྙིང་རྗེ་མེད། །བྱང་ཆུབ་མེད་ཅིང་ཐོབ་པ་མེད། །འགྲོ་བ་མེད་ཅིང་དོན་བྱེད་མེད། །བདེན་པ་མེད་ཅིང་

༄༅། །རྫུན་པའང་མེད། །རྨི་ལམ་སྣང་བ་ཙམ་དུ་ཟད། །རྨི་ལམ་རྨིས་པའི་འཁོར་བ་དེ། །གང་ནས་བྱུང་ཞིང་གང་དུ་སོང་། །འཁོར་སྤངས་མྱ་ངན་འདས་
པ་དེ། །གང་ནས་བྱུང་ཞིང་གང་དུ་སོང་། །དེ་སོགས་རྨི་ལམ་ཆོས་རྣམས་ཀུན། །གང་ནས་བྱུང་ཞིང་གང་དུ་སོང་། །དཔེར་ན་རྒྱལ་པོ་ཆེན་པོ་ཞིག །གདན་ལས་སྐད་ཅིག་མ་
ཊྛཾབསྐྱོད་པར། །སྒྱུ་མའི་རྟ་ཕོས་ཁ་ཁྱེར་ཏེ། །ལ་དགུ་ལུང་དགུ་རྒལ་བ་དང་། །བདེ་སྡུག་སྣ་ཚོགས་ཉམས་མྱོང་ཞིང་། །ལོ་ཟླ་མང་པོ་ལོན་མོད་ཀྱི། །རྒྱལ་པོ་གདན་ལས་མ་
གཡོས་ཤིང་། །སྔ་དྲོ་ཙམ་ཡང་ལོན་པ་མེད། །རྟོག་པ་དེ་ལྟར་ཤར་བ་ཡི། །ཤེས་རབ་ཆེན་པོའི་སྐད་ཅིག་ལ། །ཆོས་ཀུན་རང་བཞིན་ཁོང་དུ་ཆུད། །ཆུད་དོ་སྙམ་པའི་རློམ་
སེམས་མེད། །གཉིས་མེད་ཡེ་ཤེས་མངོན་དུ་གྱུར། །གྱུར་སྙམ་དུ་ཡང་རློམ་སེམས་མེད། །ཁམས་གསུམ་ཐེག་པ་དམན་ལས་གྲོལ། །གྲོལ་སྙམ་དུ་ཡང་རློམ་སེམས་མེད།

གཉིས་མེད་རྟོགས་པའི་སྐད་ཅིག་ལ། །སྣང་གྲགས་སེམས་སུ་ཐག་ཆོད་པས། །རྣམ་བཅས་གྲུབ་མཐའ་མངོན་དུ་གྱུར། །སེམས་ཉིད་གསལ་བར་ཐག་ཆོད་པས། །རྣམ་མེད་
གྲུབ་མཐའ་མངོན་དུ་གྱུར། །རང་རིག་སྒྱུ་མ་ལྟར་ཤེས་པས། །སྒྱུ་མར་སྨྲ་བའི་གྲུབ་མཐའ་རྫོགས། །སྒྱུ་མ་སྟོང་པར་ཤེས་པ་ཡིས། །རབ་ཏུ་མི་གནས་གྲུབ་མཐའ་རྫོགས། །སྟོང་
པ་བདེ་བར་ཤར་བ་ཡིས།།གཉིས་མེད་ཟུང་འཇུག་ལྟ་བ་རྫོགས། །ཟུག་འཇུག་ཡིད་ལ་མི་བྱེད་པས། །ཕྱག་རྒྱ་ཆེན་པོ་མངོན་དུ་གྱུར། །གྱུར་སྙམ་དུ་ཡང་འདུ་ཤེས་མེད། །དེ་ལྟར་
རྟོགས་པའི་ཡེ་ཤེས་དེ། །གང་ནས་ཀྱང་ནི་མ་འོངས་ལ། །གང་དུ་ཡང་ནི་མི་འགྲོ་སྟེ། །གར་ཡང་གནས་པ་མེད་པའོ། །རྟོགས་བྱ་རྟོགས་པའི་ཡེ་ཤེས་གཉིས། །མི་རྟོག་ཆོས་ཀྱི་
* དབྱིངས་སུ་ཐིམ། །དབྱིངས་ལ་འདུ་ཤེས་རློམ་པ་མེད། །མཁའ་ལྟར་མཉམ་པ་ཉིད་ལ་གནས། །སྨྲ་བསམ་ཐམས་ཅད་འཆལ་བའི་རྒྱུ། །ཡང་དག་ཉིད་ལ་ཡང་དག་ལྟོས། །ང་ྋ

།ཡིས་རྩེད་མོ་བྱས་པ་ལ། །བྱིས་པ་རྣམས་ནི་ཨ་ཐང་ཆད། །ཡོད་ན་བླ་མ་རྗེ་བཙུན་མཆོད། །མེད་ན་ཤེས་པ་གློད་ལ་ཞོག །དེ་ཚོ་རིམ་གྱིས་གང་ཟག་
ཡིན། །ཐོད་རྒལ་བ་ཡི་འཆར་ལུགས་ནི། །གནས་དང་ཉམས་མྱོང་རྟོགས་པ་གསུམ། །སྔོན་དུ་རྟོགས་པ་ལྷག་གིས་འཆར། །རྟོགས་ཀྱང་མི་བརྟན་རྦ་རླབས་འདྲ། །རེས་འགའ་
ཉམས་མྱོང་རེས་འགའ་ནི། །གནས་པ་འོང་སྟེ་ངེས་པ་མེད། །ཉམས་ཀྱི་མཐོ་དམན་གཉིས་ཀའི་རྩལ། །གཅིག་ཆར་བ་ཡི་གང་ཟག་ལ། །རྟོགས་པའི་བཅུད་ལྡན་བླ་མ་ཡིས། །
གདམས་ངག་བསྟན་མ་ཐག་ཏུ་འམ། །སེམས་ལ་བལྟས་པ་ཙམ་གྱིས་ནི། །ཉམས་མྱོང་རྟོགས་པ་གནས་པ་གསུམ། །བསྒོམ་ལོང་མེད་པར་དུས་གཅིག་འཆར། །ཉམས་མྱོང་
འཕེལ་འགྲིབ་བྱུང་གྱུར་ཀྱང༌། །རྟོགས་པ་འགྱུར་མེད་བརྟན་པར་གནས། །སྤྲ་སྤྲེའུ་ཡར་རྒྱུག་མར་རྒྱུག་ཀྱང་། །ལྗོན་ཤིང་འགྱུར་བ་མེད་པར་གནས། །འཇའ་ཚོན་ཡལ་རུང་མ་

ཡལ་རུང་། །ནམ་མཁའི་དབྱིངས་ལ་འགྱུར་བ་མེད། །རྦ་རླབས་ཞི་རུང་མ་ཞི་རུང་། །རྒྱ་མཚོའི་གཏིང་ལ་འགྱུར་བ་མེད། །རང་སེམས་ཆོས་སྐུ་ལྷུན་གྲུབ་ལ། །ཉམས་མྱོང་
ཁྱོད་རང་གང་དགར་སོང༌། །ཉམས་ཀྱི་མྱ་ངན་བསལ་བ་བས། །རྟོགས་པ་ཉམས་དང་མ་འདྲེས་ན། །རླུང་དམར་གསེབ་ཀྱི་སྒྲོན་མེ་བཞིན། །དང་པོའི་ལས་ཅན་ཕུང་བར་
མཆིའོ། །བརྟན་པ་ཐོབ་པའི་སྒོམ་ཆེན་ལ། །བཟང་རུང་ངན་རུང་གྲོགས་སུ་འཆར། །དང་པོ་པ་རྣམས་མ་སྐྲག་ཅིག །སྒྲོན་མེ་ཆུང་ངུའི་དུས་སུ་ནི། །སེར་བུ་ཕྲ་མོ་ཙམ་ཡང་
གནོད། །ནགས་ལ་མེ་ཆེན་འབར་བའི་ཚེ། །རླུང་དམར་ཀུན་ཀྱང་གྲོགས་སུ་འཆར། །རྟོགས་པ་ཉག་ཉུག་ཤར་གྱུར་ཀྱང་། །བརྟན་པ་མ་ཐོབ་སྒོམ་ཆེན་རྣམས། །ཉམས་སུ་མྱོང་
བའི་ཤིང་སྐམ་གྱིས། །རྟོགས་པའི་སྒྲོན་མེ་གསོ་བ་གཅེས། །ཤིང་རློན་མང་ན་བསད་པར་མཆིའོ། །རྟོགས་པ་ཇི་ལྟར་མཐོ་གྱུར་ཀྱང་། །གནས་པ་ཉམས་མྱོང་མ་བརྟན་ན།

།སེམས་ལ་རང་དབང་མ་ཐོབ་པས། །ཉོན་མོངས་དགྲ་བོས་བཅིངས་པར་མཆིའོ། །ཇི་ལྟར་སྐྱེས་བུ་གཅེས་པ་ཞིག །དགྲས་བཟུང་མཚོན་ཆས་" ༄ ༅།
བསྡམས་གྱུར་ན། །རང་ཁྱིམ་ལམ་ངོ་ཆ་ཡོད་ཀྱང་། །འགྲོ་དབང་མེད་པ་ཇི་བཞིན་ནོ། །དེ་ཕྱིར་ཉམས་མྱོང་བརྟན་པོ་ཡིས། །སེམས་ལ་རང་དབང་མ་ཐོབ་ན། །རྟོགས་པའི་
གདེང་དང་བྲལ་བར་མཆིའོ། །སྨྲ་ཁམ་ཆེ་བའི་ཁ་ན་མེད། །གཟོབ་ཀྱིན་མཛོད་ཅིག་སྒོམ་ཆེན་ཀུན། །ཁ་ཚོ་ཉམས་དང་འགལ་བར་མཆིའོ། །གཉིས་མེད་རྟོགས་པའི་ལེའུ་སྟེ་
བདུན་པའོ།། །།ཕྱག་རྒྱ་ཆེན་པོའི་རྣལ་འབྱོར་པས། །རྟོགས་པ་ཡིད་བཞིན་ནོར་བུ་ལ། །ཉམས་སུ་མྱོང་བའི་མདོག་ཕྱུང་སྟེ། །སྤྱོད་པའི་ནུས་པས་དགོས་འདོད་འབྱུང་། །རིམ་
གྱིས་པ་ཡི་གང་ཟག་གིས། །གསང་སྔགས་ལམ་ལ་ཞུགས་མ་ཐག །མི་དགེའི་བསམ་པ་ཐག་བསྲིངས་ལ། །འཁོར་བའི་ཆོས་ལ་ཡིད་འབྱུང་སྟེ། །བྱང་ཆུབ་ཆེན་པོཪ་བློ་བརྟན་ྋ

པས། །རང་འདོད་མེད་པའི་བསམ་པ་ཡིས། །འགྲོ་བའི་དོན་དུ་སེམས་བསྐྱེད་ལ། །ལྷ་ཡི་ང་རྒྱལ་མ་བྲལ་བས། །བཟླས་བརྗོད་མཎྜལ་གཏོར་མ་དང་། །མཆོད་སོགས་ཡན་
ལག་བདུན་པ་དང་། ། ཡི་དྭགས་རྣམས་ལ་གཏོར་མ་དང་། །ཆུ་སྦྱིན་ཀླུ་རྣམས་གསོ་བ་དང་། །ཡོད་ན་བླ་མ་བསྙེན་བཀུར་དང་། །དགེ་འདུན་སྟོན་མོ་ཚོགས་འཁོར་དང་། །སློང་
བ་ཀུན་ལ་ཕངས་མེད་སྦྱིན། །ཕྱི་དང་ནང་གི་སྦྱིན་སྲེག་བྱ། །ཚ་ཚ་མཆོད་རྟེན་སྐུ་གཟུགས་བཞེངས། །སྲོག་ཆགས་ཚེ་སྐྱབས་གསུང་རབ་བཀླག །མདོར་ན་བསྐྱེད་རྫོགས་ཐུན་
བར་དུ། །སྙིང་རྗེ་ཆེན་པོས་ཀུན་བསླངས་ནས། །དགེ་བ་འབའ་ཞིག་མ་གཏོགས་པ། །ལུང་མ་བསྟན་དུའང་མི་བསྡད་ན། །མི་དགེའི་སྤྱོད་པ་སྨོས་ཅི་དགོས། །ཤིན་ཏུ་བཙུན་
པའི་དགེ་སློང་ངམ། །བག་མ་གསར་པའི་ཚུལ་བཟུང་ནས། །སྤྱོད་ལམ་བག་དང་ལྡན་པ་ཡིས། །བྱེད་དགུ་དགེ་བའི་ཆོས་དང་བསྟུན། །ཕྱི་ནང་སྒྲིབ་པ་སྦྱང་བྱ་ཞིང་། །བསོད་

" ༄༅། །ནམས་ཚོགས་ལ་འབད་པར་བྱ། །ཡོན་ཏན་གསོངས་ལ་ལྐོག་ཏུ་སྤེལ། །ལས་འབྲས་ཁྱད་དུ་གང་གསོད་དེ། །ཀུན་རྫོབ་ཐབས་ལ་སྐར་བ་
འདེབས། །འདབ་གཤོག་བྲལ་བའི་བྱ་བཞིན་དུ། །ངན་འགྲོའི་གཡང་སར་ངེས་པར་ལྷུང་། །དེ་ཕྱིར་མི་དགེ་ཕྲ་ནས་སྤངས། །དགེ་བ་ཕྲ་ནས་བསྒྲུབ་པར་བྱ། །དེ་ལྟར་དགྱྀ་བའི་
སྦྱོར་བ་ལ། །རྒྱུན་མི་ཆད་པར་བརྩོན་ལྡན་པས། །ཅུང་ཟད་བརྟན་པ་ཐོབ་གྱུར་ནས། །སྤྱོད་པ་ཕྱི་ནང་གཉིས་སུ་དབྱེ། །ཚོགས་སྤྱོད་སྐྱེ་བོ་རྣམས་ལ་བསྟུན། །དབེན་པར་ནང་སྤྱོད་
ཏིང་འཛིན་སྤེལ། །ནང་སྤྱོད་ཉམས་མྱོང་སྤེལ་བའི་ཚེ། །དང་པོའི་ལས་པས་མ་ཚོར་བར། །ཏིང་འཛིན་རྟོགས་པ་གང་འཕེལ་བའི། །སྤྱོད་པ་ཉམས་དང་བསྟན་ཞིང་བྱ། །མི་འཆི་
བཅུ་ཕྱེད་སྤྱད་བྱ་ཞིང་། །སྟོབས་ལྔ་དག་ཀྱང་བསྟེན་པར་བྱ། །འདོད་ཡོན་བཅུ་ཕྱེད་མི་སྤང་ཞིང་། །ཞེན་པ་སྤངས་ལ་གྲོགས་སུ་ཁྱེར། །ཞིང་པའི་འབྲས་ཀྱི་མྱུ་གུ་དེ། །ཆུ་ལུད་

འཛོམ་པས་རྒྱས་པར་བྱེད། །རྣལ་འབྱོར་ཡེ་ཤེས་མྱུ་གུ་དེ། །འདོད་ཡོན་བསྟེན་པས་རྒྱས་པར་བྱེད། ། སྐྱེ་མེད་ཉམས་དང་མ་བྲལ་བས། །གང་ཡང་ཞེན་པ་མེད་པར་སྤྱད།
ཚོགས་དྲུག་རང་སྤྱོད་ལྷུག་པ་འདི། །གཉིས་མེད་རྟོགས་པས་ཟིན་བྱས་ལ། །འདི་བྱ་འདི་མི་བྱ་མེད་པར། །སྤྱོད་ལམ་གང་དགར་བཏང་བར་བྱ། །གཉིས་མེད་རྟོགས་པའི་ཉམས་
མྱོང་གིས། །གོས་ལ་འདི་གོན་མི་གོན་མེད། །བཟང་རུང་ངན་རུང་གོན་པར་བྱ། །ཟས་ལ་འདི་ཟ་མི་ཟ་མེད། །གཙང་རུང་བཙོག་རུང་བཟའ་བར་བྱ། །མི་རྟོག་ཡེ་ཤེས་འཕེལ་
བར་འགྱུར། །ངག་ལ་འདི་སྨྲ་མི་སྨྲ་མེད། །བླ་རྡོལ་ལྟ་བུར་སྨྲ་བར་བྱ། །གང་ཡང་ཆེད་དུ་བཅོས་མི་བྱ། །རང་བྱུང་ལྷུག་པར་གནས་པར་བྱ། །ཆོས་སྐུའི་ཉམས་དང་བྲལ་མི་
བྱ། །གང་ལའང་ཞེན་པ་མེད་པར་བྱ། །རང་གི་འཁོར་རམ་གཞན་དག་གིས། །ལེགས་ཉེས་ལ་སོགས་གང་བྱས་ཀྱང་། །སྐད་ཅིག་ཙམ་ཡང་འཁྲུག་མི་བྱ། །བེམ་པོ་བཞིན་དུ་༅

། གནས་པར་བྱ། །སེམས་ལ་གནོད་པའི་བྱ་བ་རྣམས། །ནམ་དུ་ཡང་ནི་མི་བྱའོ། །རི་དྭགས་མི་ལ་འབྲོས་པ་བཞིན། །རྟག་ཏུ་མི་ལ་འབྲོས་པར་བྱ། །
བདག་བཟང་སྙེམས་པས་གཞན་དག་ལ། །ཁོ་བཟང་ཁོ་ངན་ཤགས་མི་དབྱེ། །ཁྲམ་པས་རང་མཚང་སྦེད་པ་བཞིན། །རང་གི་ཡོན་ཏན་རྟག་ཏུ་སྦ། །མི་ཆེན་ལྡིར་ཀ་མི་བྱ་
ཞིང་། །རྟག་ཏུ་དམན་ས་བཟུང་བར་བྱ། །མཐོ་དམན་མེད་པའི་དོན་རྟོགས་ཀྱང་། །བླ་མ་མཁའ་འགྲོ་རྟག་ཏུ་མཆོད། །མདོར་ན་རང་འདོད་གཡོ་སྒྱུ་དང་། །བཅོས་མ་ཐམས་ཅད་
སྤང་བར་བྱ། །ཇི་སྲིད་མཉམ་བཞག་རྗེས་ཐོབ་གཉིས། །ཡོད་པ་དེ་སྲིད་མཉམ་བཞག་ལ། །ཤེས་པ་བརྟན་ནམ་མི་བརྟན་བརྟག །མཉམ་བཞག་ཤེས་པ་མི་བརྟན་ན། །མག་མ་
མུག་མར་མགོ་བཏུམས་ནས། །བླུན་སྒོམ་བྱས་པས་དོན་གོ་མེད། །བྱམས་དང་སྙིང་རྗེས་ཀུན་བསླངས་ནས། །ལུང་ངག་དགེ་ལ་འབད་པར་བྱ། །འོན་ཏེ་མཉམ་བཞག་བརྟན་ྋ

གྱུར་ན། །ལུས་ངག་དགེ་སྦྱོར་ཆག་ཀྱང་བླའི །མཉམ་བཞག་འབའ་ཞིག་གོམས་སུ་གཞུག །མཉམ་བཞག་རྗེས་ཐོབ་ཟེར་བ་དེ། །ལངས་འདུག་གཉིས་ལ་ཟེར་བ་མིན། །དང་
པོའི་ལས་ཅན་མཉམ་བཞག་ནི། །དགེ་བའི་དམིགས་པ་གང་རུང་ལ། །རྩེ་གཅིག་མི་གཡོ་སེམས་བརྟན་ན། །འགྲོ་འདུག་བྱས་ཀྱང་མཉམ་བཞག་ཡིན། །དམིགས་པ་རྩེ་གཅིག་
མི་གནས་པར། །རྣམ་རྟོག་རང་དགར་ཤོར་གྱུར་ན། །མལ་དུ་བསྒོམས་ཀྱང་རྗེས་ཐོབ་ཡིན། །རང་སེམས་རྟོགས་པའི་མཉམ་བཞག་ནི། །རྣལ་འབྱོར་བཞི་ཡི་རིམ་པས་ཤེས། །
རྩེ་གཅིག་རྣལ་འབྱོར་ཤར་དུས་སུ། །རང་གི་སེམས་ཀྱི་མཚན་ཉིད་རྟོགས། །བར་སྣང་དག་པའི་དཀྱིལ་ལྟ་བུ། །གསལ་སྟོང་མ་འགགས་མཐའ་དབུས་མེད། །སིང་ངེ་ཡེ་རེ་
གནས་པ་དེ། །རྣལ་འབྱོར་དང་པོའི་མཉམ་བཞག་ཡིན། །དེ་ལས་རྣམ་རྟོག་འཕྲོས་པ་དེ། །མལ་ན་བསྒོམས་ཀྱང་རྗེས་ཐོབ་ཡིན། །གསལ་སྟོང་སིང་ངེ་ཡེ་རེ་ལ། །གནས་ན་&

ๆ ༄༅། ། ལབ་ལོབ་འགྲོ་འདུག་ཀྱང་། །མཉམ་བཞག་ངང་ལ་གནས་པ་ཡིན། །སྤྲོས་བྲལ་རྣལ་འབྱོར་ཤར་དུས་སུ། །རང་གི་སེམས་ཀྱི་ངོ་བོ་རྟོགས། །རིག་
པ་སྤྲོས་བྲལ་རྒྱུན་ཆད་མེད། །སྐྱེ་འགག་བླང་དོར་མེད་པ་ཡི། །རང་སེམས་ཆོས་སྐུར་གནས་པ་དེ། །རྣལ་འབྱོར་གཉིས་པའི་མཉམ་བཞག་ཡིན། །མཉམ་བཞག་དེ་ལ་གནས་པ་
༈ན༑ །འགྲོ་འདུག་ལབ་ལོབ་སྨྲ་བྱེད་ཀྱང་། །མཉམ་བཞག་ངང་ལ་གནས་པ་ཡིན། །སྤྲོས་པའི་མཚན་མས་གཡེང་གྱུར་ན། །མལ་ན་བསྒོམས་ཀྱང་རྗེས་ཐོབ་ཡིན། །རོ་གཅིག་
རྣལ་འབྱོར་ཤར་དུས་སུ། །རང་གི་སེམས་ཀྱི་མཚན་ཉིད་རྟོགས། །རང་སེམས་སྤྲོས་བྲལ་ཆོས་སྐུ་ལས། །འཁོར་འདས་དུ་མར་ཤར་བར་རྟོགས། །རྣམ་པར་རྟོག་དང་མི་རྟོག་
དང་། །སྣང་དང་སྣང་མེད་གནས་པ་དང་། །མི་གནས་སྟོང་དང་མི་སྟོང་དང་། །གསལ་དང་མི་གསལ་སྣ་ཚོགས་ཀུན། །འོད་གསལ་ཆོས་སྐུར་རོ་གཅིག་པས། །ཆོས་སྐུ་མིན་
༣

པའི་སྣང་མ་མཐོང་། །འོད་གསལ་མིན་པའི་རྟོག་མ་མཐོང་། །དེ་ལྟར་རོ་མཉམ་རྟོགས་པ་དེ། །ཡིད་ཀྱིས་ཟིན་པའི་དུས་ཚོད་དེ། །རྣལ་འབྱོར་གསུམ་པའི་མཉམ་བཞག་ཡིན།
གཉུག་མའི་ཡིད་ཀྱིས་ཟིན་གྱུར་ན། །མཆོང་རྒྱུག་ལབ་ལོབ་སྨྲས་བྱས་ཀྱང་། །མཉམ་བཞག་ངང་ལ་གནས་པ་ཡིན། །གཉུག་མའི་ཡིད་དང་བྲལ་གྱུར་ན། །མལ་ན་བསྒོམས་ཀྱང་
རྗེས་ཐོབ་ཡིན། །བསྒོམ་མེད་རྣལ་འབྱོར་ཤར་དུས་སུ། །རིག་པའི་ངོ་བོ་རྟེན་དང་བྲལ། །རྣལ་འབྱོར་པ་ལ་བསྒོམ་རྒྱུ་མེད། །སྒོམ་མཁན་མི་འདུག་ཕྱལ་བར་སོང་། །སྐུ་གསུམ་
ཡེ་ཤེས་ལྔ་ལྡན་གྱི། །སངས་རྒྱས་རང་ལ་ཚང་ངོ་ཟེར། །འདི་རང་ཡིན་པར་ད་གདོད་ཤེས། །ཕྱག་རྒྱ་ཆེན་པོའི་དངོས་གྲུབ་དེ། །འདི་རང་ཡིན་པར་དོན་ཐག་ཆོད། །ཡེ་ནས་
གནས་པའི་དངོས་གྲུབ་ལ། །ཐོབ་བོ་སྙམ་པའི་རློམ་སེམས་མེད། །དྲན་པས་ཟིན་དང་མ་ཟིན་མེད། །ཡིད་ལ་བྱེད་དང་མི་བྱེད་མེད། །རོ་གཅིག་ཡིན་དང་མ་ཡིན་མེད། །གཉིས་༔

" ༄༅། །མེད་ཤེས་པ་རང་སོ་ལ། །མཉམ་བཞག་རྗེས་ཐོབ་རིམ་པ་མེད། །རིག་སྟོང་རྒྱུན་ཆད་མེད་པ་ལ། །འཆི་བ་མེད་ཅིང་སྐྱེ་བ་མེད། །ཁྱུང་རྩལ་སྒོང་
ཤུན་ནང་ནས་རྫོགས། །སྒོང་ཤུན་དང་བྲལ་ནམ་འཕང་གཅོད། །སྐུ་གསུམ་ཡོན་ཏན་སེམས་ལ་རྫོགས། །ལུས་རྒྱ་ཞིག་ནས་གཞན་དོན་འཆར། །དེ་ལྟར་བསྒོམ་མེད་ཤར་བ
ལ༑ །མཉམ་བཞག་རྗེས་ཐོབ་རིམ་པ་མེད། །རྟོགས་པ་ཇི་ལྟར་མཐོ་ཡང་རུང་། །ཇི་སྲིད་གོམས་སུ་ཡོད་བར་དུ། །མཉམ་བཞག་རྗེས་ཐོབ་གཉིས་སུ་ཡོད། །དྲན་པས་ཟིན་དང་མ་
ཟིན་ཡོད། །ཡེངས་དང་མ་ཡེངས་གཉིས་སུ་ཡོད། །གོམས་སུ་མེད་པར་ཤར་ཙ་ན། །བསྒོམ་དུ་མེད་ཅེས་དེ་ལ་བྱ། །དེ་ལ་མཉམ་བཞག་རྗེས་ཐོབ་མེད། །རྟག་ཏུ་མཉམ་བཞག་
འབའ་ཞིག་ཡིན། །འགྲོའམ་འདུག་གམ་ཉལ་ཡང་རུང་། །གཉིད་དང་རྨི་ལམ་རྨི་ཡང་རུང་། །ལབ་ལོབ་སྨྲ་དང་ཟ་ཡང་རུང་། །གཉུག་མ་རྟོགས་པའི་ཡིད་ཀྱིས་ཁྱབ། །ཐམས་

ཅད་མཉམ་བཞག་འབའ་ཞིག་ཡིན། །ནོར་བུ་དགོས་འདོད་རང་ཆས་ཡིན། །ཉི་མ་འོད་དང་རང་ཆས་ཡིན། །རྣལ་འབྱོར་རྟག་ཏུ་མཉམ་བཞག་ཡིན། །གཉིས་མེད་མངོན་གྱུར་
ལ་ཟེར། །རྩེ་གཅིག་དུས་ཀྱི་རྗེས་ཐོབ་འདི། །དངོས་པོ་ཨ་འཐས་ཉིད་དུ་སྣང་། །སྣང་ཡང་སྒྱུ་མར་བསྒོམ་པར་བྱ། །སྤྲོས་བྲལ་དུས་ཀྱི་རྗེས་ཐོབ་འདི། །རེས་འགའ་སྒྱུ་མར་འཆར་
ཡང་ནི། རེས་འགའ་ཨ་འཐས་ཉིད་དུ་འོང༌། །འོང་ཡང་ཆོས་སྐུར་བསྒོམ་པར་བྱ། །རོ་གཅིག་དུས་ཀྱི་རྗེས་ཐོབ་འདི། །དྲན་པས་ཟིན་ཚེ་ཆོས་སྐུར་འཆར། །མ་ཟིན་ཨ་འཐས་ཡད་ཡུད་
ཙམ། །བསྒོམ་དུ་མེད་ལ་མཉམ་བཞག་དང༌། །རྗེས་ཐོབ་ཆོས་སྐུ་འབའ་ཞིག་སྟེ། །གཟུགས་སྐུ་གཉིས་པོ་གཞན་སྣང་ངོ༌། །སྨྲ་ཁམ་ཆེ་བའི་ཁ་ན་མེད། །ཕྱེ་གཏོར་འགམས་
པའི་ཁ་ན་མེད། །རང་མགོ་རང་གིས་མ་གཏུམས་ཤིག །བསྒོམ་དུ་མེད་པའི་དུས་ཚོད་ནི། །གཉིད་ལོག་མ་ལོག་མེད་པར་གསལ། །རྟོག་དཔྱོད་བྱས་རུང་མ་བྱས་རུང་། །དྲན་✖

།པས་ཟིན་རུང་མ་ཟིན་རུང་། །བདག་མེད་གཞན་མེད་ཆོས་སྐུར་གསལ། །དམིགས་མེད་ཐུགས་རྗེའི་འབད་རྩོལ་གྱིས། །རྣམ་རྟོག་མེད་པར་ཤུགས་! ༄༅།
ཀྱིས་འཆར། །དེ་འདྲའི་དུས་ལ་མ་ཕྱིན་པར། །ཁ་སྟོང་ཡུག་པོའི་བསྒོམ་མེད་ཀྱིས། །རང་གིས་རང་ཉིད་བསླུས་ཉེན་ཆེའོ། །དེ་ལྟར་སྐལ་ལྡན་སྒོམ་ཆེན་རྣམས། །བསྒོམ་མེད་
ས་ལ་སླེབས་ཀྱི་བར། །བླ་མ་བཀུར་ཞིང་བསོད་ནམས་བསགས། །ཁ་སྟོང་ཡུག་པོས་མ་བསླུས་ན། །བསོད་ནམས་ཚོགས་ཀྱིས་བསླུས་པ་མེད། །རྟོགས་ལྡན་རྣམས་ཀྱི་སྙིང་
གཏམ་ཡིན། །ཚོགས་དང་དབེན་པའི་ཁྱད་པར་ནི། །ཆོས་སྐུའི་ཡེ་ཤེས་འབྲལ་མེད་ཅིང་། །གཉིས་འཛིན་ཞེན་པ་དང་བྲལ་བས། །ཆོས་བརྒྱད་ཕྱོགས་སུ་མི་འཆོར་ན། །ཚོགས་
སུ་འཁྱམས་ཡང་དབེན་པ་ཡིན། །གཉིས་འཛིན་ཞེན་པ་དང་བཅས་པས། །བདེ་སྡུག་ལ་སོགས་ཡིད་བྱེད་ན། །དབེན་པར་བསྡད་ཀྱང་ཚོགས་པ་ཡིན། །དེ་ཕྱིར་དབེན་རུང་ཚོགས་

ཀྱང་རུང༌། །གཉིས་མེད་རྟོགས་དང་མ་བྲལ་བས། །སྐྱིད་སྡུག་ཡིད་ལ་མི་བྱེད་ཅིང་། །གང་ལའང་ཞེན་པ་མེད་པ་གཅེས། །ཚོགས་དང་དབེན་པར་ཕྱེ་བ་དང༌། །མཉམ་བཞག་
རྗེས་ཐོབ་སོགས་ཕྱེ་བ། །དང་པོ་ལས་པའི་གང་ཟག་རྣམས། །དྲང་ཕྱིར་དགོངས་ཏེ་གསུངས་པ་ཡིན། །ངེས་པའི་དོན་ལ་ཚོགས་དབེན་དང་། །མཉམ་རྗེས་ལ་སོགས་གཉིས་སུ་
a
མེད། །ཅི་ཕྱིར་ཞེ་ན་སེམས་ཉིད་འདི། །ལྷན་ཅིག་སྐྱེས་པ་ཆོས་ཀྱི་སྐུ། །སྣང་བ་ལྷན་སྐྱེས་ཆོས་སྐུའི་འོད། །མར་མེ་མར་མེའི་འོད་བཞིན་ནོ། །རིག་པ་ཆོས་སྐུའི་ངོ་བོ་ལ། rez.bouzla.la
རྒྱུན་ཆད་འཕེལ་འགྲིབ་མི་སྲིད་ཕྱིར། །མཉམ་རྗེས་ལ་སོགས་ག་ལ་སྲིད། །དེ་རྟོགས་བརྟན་པའི་སྒོམ་ཆེན་ལ། །མཉམ་རྗེས་མེད་པ་སུ་ཡིས་ཁེགས། །དེ་ཕྱིར་གང་ཟག་ཚོད་མ་.ak
འཛིན། །ཉམས་མྱོང་རྟོགས་པ་གང་གཅེས་ན། །ཉམས་མྱོང་མི་གཅེས་རྟོགས་པ་གཅེས། །ཉམས་མྱོང་ཇི་ལྟར་བཟང་གྱུར་ཀྱང་། །རྟོགས་པ་མེད་ན་གྲོལ་མི་སྲིད། །རྟོགས་པ་

།ཇི་ཙམ་མཐོ་གྱུར་ཀྱང་། །སྙིང་རྗེ་མེད་ན་ཉན་ཐོས་ལམ། །བསམ་གཏན་བཞི་ལ་སོགས་རྣམས་ལ། །ཉམས་མྱོང་ཏིང་འཛིན་ཡོད་མོད་ཀྱི། །རྟོགས་
པ་མེད་པའི་སྐྱོན་ཆེན་གྱིས། །ཉམས་མྱོང་ཟད་ནས་ཕྱིར་ལ་ཡང་། །ངན་སོང་གསུམ་སོགས་ལྟུང་ནས་ནི། །སྡུག་བསྔལ་མི་བཟད་མྱོང་ལ་ལྟོས། །ཉམས་མྱོང་ཐམས་ཅད་འདུས་
བྱས་ཡིན། །འདུས་བྱས་ཐམས་ཅད་མི་རྟག་འཇིག །དེ་ཕྱིར་ཉམས་མྱོང་མ་ཞེན་པར། །གཉིས་མེད་ཡེ་ཤེས་རྟོགས་པར་གྱིས། །མི་གནས་མྱ་ངན་འདས་པ་དེ། །རྟོགས་པ་ཁོ་
ནའི་སྤྱོད་ཡུལ་ཡིན། །བློ་ཡིས་བྱས་པའི་གཉིས་མེད་དེ། །ཐོས་པ་ཆེ་བས་རྟོགས་གྱུར་ཏེ། །ནང་ནས་འཆར་བའི་གཉིས་མེད་འདི། །བླ་མའི་བྱིན་རླབས་འབའ་ཞིག་ཡིན། །དད་
ལྡན་བླ་མ་ལ་གུས་ལ། །ནང་ནས་རྟོགས་པའི་ངེས་ཤེས་སྐྱེ། །བརྟག་དཔྱད་མཁན་ལ་ཅི་ཆ་ཡོད། །ཚིག་ཏུ་ཤེས་པ་ངས་ཀྱང་བྱས། །སེམས་ལ་རྟོགས་པ་ཤར་གྱུར་ཀྱང་། །རྐྱེན་

ངན་ཐུབ་བམ་མི་ཐུབ་བརྟག །གཡས་ནས་རྟ་རེས་གཤོག་བྱེད་ཅིང༌། །མི་སྙན་སྣ་ཚོགས་བརྗོད་པར་བྱེད། །གཡོན་ནས་ཙནྡན་དྲིས་མཆོད་ཅིང་། །གུས་པའི་སྙན་པ་སྣ་ཚོགས་
སྒྲོགས། །དེ་འདྲའི་སྐྱིད་སྡུག་མྱོང་དུས་སུ། །ཆེད་དུ་བསྲན་པ་མ་ཡིན་པར། །བདེ་སྡུག་དགའ་མི་དགའ་མེད་ན། །སྨྱོན་སྤྱོད་ཚོགས་སུ་བྱུང་བས་ཆོག །འོན་ཀྱང་མ་དད་བསྒྱུར་
ལ་སོགས། །ནུས་པ་ཐོགས་མེད་མ་ཐོབ་པར། །གསང་བར་བཤད་པའི་སྤྱོད་པ་རྣམས། །ཚིགས་སུ་བྱས་ན་བདག་གཞན་བརླག །གཞན་དོན་འགྲུབ་མི་འགྲུབ་སོགས་ཀྱི།
མངོན་ཤེས་སྣ་ཚོགས་ཤར་བ་དང༌། །ནུས་པ་ཐོགས་མེད་ཐོབ་གྱུར་ནས། །གསང་སྤྱོད་ཚོགས་སྤྱོད་དབྱེ་བ་མེད། །རྗེ་བཙུན་མི་ལའི་ཞལ་ནས་ནི། །དགེ་བཅུ་སྤྱད་དུ་མེད་པར་
གདའ། །སྡིག་བཅུ་སྤང་དུ་མེད་པར་གདའ། །མ་བཅོས་ལྷུག་པར་བཞག་ཅེས་གསུངས། །རྗེ་བཙུན་ལོ་རོའི་ཞལ་ནས་ཀྱང་། །མཐོ་ལ་གཉན་གྱི་དཀོན་མཆོག་གསུམ། །བཀུར་

།མེད་རིག་པའི་ངང་དུ་རྫོགས། །སྐྱབས་འགྲོ་བྱ་ས་མ་རྙེད་གསུང་། །རྗེ་བཙུན་རྣམས་པའི་དགོངས་པ་དེ། །ཞང་གི་སྤྲང་བན་བདག་དང་ནི། །རྟོགས་༄༅།
ལྡན་རྡོ་རྗེ་སྤུན་རྣམས་ལ། །བུམ་ནང་མར་མེ་བཞིན་དུ་གསལ། །བཤད་ན་ཁྱེད་ཀྱིས་གོ་བར་དཀའ། །དད་ལྡན་བླ་མ་མཉེས་བྱེད་ཅིང་། །བྱིན་རླབས་སྙིང་ལ་ཞུགས་པ་ཡིས།
རང་ཤར་རྣམས་ཀྱི་སྤྱོད་ཡུལ་ཡིན། །ཕྱོགས་ལས་རྣམ་རྒྱལ་སྤྱོད་པ་དང་། །མཉམ་བཞག་ཆེན་པོའི་སྤྱོད་ལ་སོགས། །མང་གི་དོགས་པས་འདིར་མ་གླེང་། །རྒྱ་མཚོ་ལྟ་བུའི་རྒྱུད་
མཆོག་ལྟོས། །འདིར་མང་སྨྲས་པའི་ཁ་ན་མེད། །བབ་ཅོལ་ཐོ་ཅོ་མ་བྱེད་པར། །སྤྱོད་པ་དུས་དང་འབྲེལ་བར་གྱིས། །སྒྲུབ་པ་ཐང་ལྷོད་མེད་པར་གྱིས། །ལྟ་བ་ཕྱོགས་རིས་མེད་
པར་གྱིས། །སྤྱོད་པ་ཚུལ་འཆོས་མེད་པར་གྱིས། །སྙིང་རྗེ་ཕྱོགས་ཆ་མེད་པར་གྱིས། །སྒོམ་པ་ཡེངས་པ་མེད་པར་གྱིས། །ཡོན་ཏན་ཟད་པ་མེད་པ་འབྱུང༌། །འགྲོ་དོན་ཐུག་པ་

མེད་པར་འགྲུབ། །གཉིས་མེད་རྟོགས་པས་མ་ཟིན་པའི། །བཙན་ཐབས་བཅོས་མའི་ཐོ་ཅོ་ཡིས། །དགྲ་ཟུན་གསེར་དང་བོང་བར་མཉམ། ། ཡ་ཚུལ་ཕྱི་ཚིས་མ་བྱས་ཀྱང་། །གྲོ༢
ན་བུ་ཆུང་ཅིས་མི་གྲོལ། །གཉིས་མེད་རྟོགས་པས་མ་ཟིན་པའི། །གཟའ་གཏད་མེད་པས་གྲོལ་གྱུར་ན། །སྨོན་པ་རྣམས་ཀྱང་གྲོལ་བར་རིགས། །གཉིས་མེད་རྟོགས་པས་མ་ཟིན་
པའི། །གཙང་བཙོག་མེད་པས་གྲོལ་གྱུར་ན། །ཁྱི་ཕག་རྣམས་ཀྱང་གྲོལ་བར་རིགས། །གཉིས་མེད་རྟོགས་པས་མ་ཟིན་པའི། །སྤྱོད་ལམ་མཁས་པས་གྲོལ་གྱུར་ན། །བག་མ་
གསར་པ་རྣམས་ཀྱང་གྲོལ། །གཉིས་མེད་རྟོགས་པས་མ་ཟིན་པའི། །རང་བྱུང་ལྷུག་པས་གྲོལ་གྱུར་ན། །གླན་གླེན་རྣམས་ཀྱང་གྲོལ་བར་རིགས། །གཉིས་མེད་རྟོགས་པས་ཟིན་
གྱུར་ན། །སྤྱོད་པ་རྩིང་རུང་ཞིབ་ཀྱང་རུང་། །ཇི་ལྟར་སྤྱད་ཀྱང་གྲོལ་བར་འགྱུར། །གཉིས་མེད་རྟོགས་པས་མ་ཟིན་ན། །ཞིབ་རུང་རྩིང་རུང་འཆིང་བར་འགྱུར། །ཕྱོགས་མེད་

། སྙིང་རྗེས་ཁྱབ་གྱུར་ན། །ཇི་ལྟར་སྤྱད་ཀྱང་མཆོག་གི་ལམ། །ཕྱོགས་མེད་སྙིང་རྗེས་མ་ཟིན་ན། །རྟོགས་པ་མཐོ་དང་ཉམས་མྱོང་བཟང་། །སྤྱོད་ལམ་
ཚུལ་འཆོས་མཁས་ལ་སོགས། །ཇི་ལྟར་སྤྱད་ཀྱང་དམན་པའི་ལམ། །སྤྱོད་པའི་ལེའུ་སྟེ་བརྒྱད་པའོ།། །།དམ་ཚིག་ཇི་ལྟར་བསྲུང་ཞེ་ན། །དང་པོའི་ལས་པའི་དུས་ཚོད་དུ།
སོ་སོ་ཐར་པའི་སྡོམ་པ་སོགས། །བདེ་གཤེགས་བླ་མའི་བཀའ་མི་བཅག །རྩ་རླུང་བསྒོམ་པའི་དུས་ཚོད་དུ། །བདེ་དྲོད་མི་མཐུན་ཕྱོགས་རྣམས་སྤང་། །མི་རྟོག་ཉམས་མྱོང་ཤར་
གྱུར་ནས། །ཏིང་འཛིན་འགལ་རྐྱེན་ཐམས་ཅད་སྤང་། །རང་སེམས་ངོ་བོ་མཐོང་གྱུར་ནས། །སེམས་ལ་གནོད་པ་ཐམས་ཅད་སྤང་། །གཉིས་མེད་རྟོགས་པ་ཤར་ནས་ནི། །ཆེད་
དུ་བྱ་བ་ཐམས་ཅད་སྤང་། །ཀུན་ལ་རང་སེམས་དཔང་པོར་བཞག །དབྱིངས་ལས་མི་འདའི་དོན་རྟོགས་ནས། །བསྲུང་དུ་མེད་དེ་དམ་ཚིག་མཆོག །དཀར་པོ་ཆིག་ཐུབ་བྱ་བ་

ཡིན། །དམ་ཚིག་གི་ལེའུ་སྟེ་དགུ་པའོ།། །།ལྟ་བ་ཕྱིན་ཅི་མ་ལོག་ཅིང་། །གདམས་ངག་སྣོད་ཚོད་མ་འཆུགས་དང༌། །སྒོམ་པ་མ་ནོར་ཐང་ལྷོད་མེད། །སྤྱོད་པ་ཞེན་མེད་སྐྱོན་
མ་གོས། །དམ་ཚིག་ལྷ་ཡིས་མ་ཁྲེལ་ན། །འབྲས་བུ་དགོས་འདོད་གདོན་མི་ཟ། །དཔེར་ན་སྨན་གྱི་སྡོང་པོ་བཞིན། །ཞིང་ས་ས་བོན་དུས་ཚོད་དང་། །ཆུ་ལུད་རྟེན་འབྲེལ་མ་
འཆུགས་ན། །མྱུ་གུས་ཀྱང་ནི་ནད་སེལ་ཏེ། །སྡོང་བུ་ཡལ་ག་ལོ་འདབ་དང་། །མེ་ཏོག་འབྲས་བུ་ཐམས་ཅད་ཀྱིས། །ཚོད་ཀ་ཚོད་ཀའི་ཡོན་ཏན་གྱིས། །ནད་རྣམས་སེལ་བ་ཇི་
བཞིན་ནོ། །ལོག་པའི་རྟེན་འབྲེལ་རྣམས་ཀྱིས་ཀྱང༌། །འབྲས་བུ་སྡུག་བསྔལ་འབྱིན་ནུས་ན། །མ་ནོར་ལེགས་པའི་རྟེན་འབྲེལ་གྱིས། །བདེ་ལེགས་འབྲས་འབྱིན་སྨོས་ཅི་
དགོས། །གཉིས་འཛིན་འདུས་བྱས་རྟེན་འབྲེལ་གྱིས། །བདེ་སྡུག་འབྲས་བུ་འབྱིན་ནུས་ན། །ལྟོས་མེད་འདུས་མིན་བསམ་ཡས་ཀྱིས། །ཡེ་ཤེས་མཐའ་ཡས་སྨོས་ཅི་དགོས།

།དངོས་པོར་ཞེན་པའི་དགེ་རྩས་ཀྱང༌། །མཐོ་རིས་བདེ་བ་ཐོབ་བྱེད་ན། །དམིགས་མེད་དགེ་རྩ་བསམ་ཡས་ཀྱིས། །རྫོགས་པའི་སངས་རྒྱས་སྨོས་ཅི་! ༄༅།
དགོས། །ཞེན་བཅས་བདེ་གསལ་མི་རྟོག་གིས། །ཁམས་གསུམ་ལྷ་ཡི་བདེ་ཐོབ་ན། །ཞེན་མེད་བདེ་གསལ་མི་རྟོག་གིས། །རྒྱལ་བའི་སྐུ་གསུམ་སྨོས་ཅི་དགོས། །ཐབས་ཤེས་
བྲལ་བའི་སྟོང་ཉིད་ཀྱིས། །ཉན་ཐོས་རང་རྒྱལ་བདེ་འཐོབ་ན། །སྟོང་པ་སྙིང་རྗེ་དབྱེར་མེད་པས། །མི་གནས་བདེ་ཆེན་སྨོས་ཅི་དགོས། །དང་པོའི་ལས་པའི་རྣལ་འབྱོར་གྱིས། །
བསྐྱེད་རིམ་མཉམ་རྗེས་མ་འཆུགས་པས། །རབ་ཀྱིས་ཟུང་འཇུག་ལོངས་སྤྱོད་རྫོགས། །ཚེ་འདི་ཉིད་ལ་མངོན་དུ་གྱུར། །ཡང་ན་བར་དོར་མངོན་དུ་བྱེད། །ཡང་ན་ཕྱི་མར་ལྷ་མིའི་
ལུས། །ཕུན་སུམ་ཚོགས་པ་ངེས་ཐོབ་ནས། །ཟུང་འཇུག་ལོངས་སྐུ་མངོན་དུ་བྱེད། །ཡང་ན་སྐྱེ་བ་བདུན་རྣམས་སུ། །མི་ལུས་འབའ་ཞིག་བརྒྱུད་ནས་འགྲུབ། །འབྲིང་གིས་
ཀ་

མཚན་བཅས་རྫོགས་རིམ་གྱིས། །ཉམས་སུ་མྱོང་བ་སྐྱེས་པའི་ཚེ། །སྐད་ཅིག་དེ་ལ་སྡིག་པའི་ཚོགས། །འདག་ཅིང་མཁའ་འགྲོས་བྱིན་གྱིས་རློབ། །བདེ་གསལ་མི་རྟོག་ཉམས་
མྱོང་དེ། །གོམས་པས་རྟོགས་པ་ངེས་པར་འཆར། །སྐུ་གསུམ་མངོན་དུ་ངེས་པར་བྱེད། །ཡང་ན་བར་དོར་ངེས་པར་བྱེད། །ཤིན་ཏུ་བརྩོན་ལྡན་རྣལ་འབྱོར་པ། །མན་ངག་ཟབ་
མོས་ཟིན་གྱུར་ན། །གཉིས་མེད་རྟོགས་པ་མ་ཤར་ཡང༌། །རྣམ་ཤེས་གཞན་གྱི་གྲོང་འཇུག་དང་། །གྲོང་དུ་འཕོ་བའི་སྦྱོར་བ་ཡིས། །མངོན་སུམ་ཉིད་དུ་འཕོ་བར་འགྱུར། །མ་
ནུས་ཀྱང་ནི་བར་དོར་འཆར། །རབ་ཀྱིས་འོད་གསལ་མངོན་དུ་བྱེད། །འབྲིང་གིས་སྒྱུ་ལུས་ཟུང་འཇུག་འགྲུབ། །ཐ་མས་མངལ་གྱི་གྲོང་ཁྱེར་ཁེགས། །ཡང་ན་གར་སྐྱེ་རང་དབང་
ཐོབ། །དེ་ནས་སྐུ་གསུམ་གདོན་མི་ཟ། །ཕྱག་རྒྱ་ཆེན་པོའི་རྣལ་འབྱོར་པས། །ཤེས་པ་ལྷོད་ཀྱིས་གློད་པའི་ཚེ། །གསལ་ལ་རྟོག་པ་མེད་པའི་ཉམས། །བར་སྣང་དག་པའི་དཀྱིལ་

Л ༄༅། །ལྟར་འཆར། །དེ་ལྟར་ཤར་བའི་དུས་ཉིད་དུ། །སྡིག་སྒྲིབ་དཔག་མེད་ངེས་པར་འཛད། །ངེས་པའི་ཤེས་པ་མ་སྐྱེས་ཀྱང་། །ཆོས་ཀྱི་སྐུ་དང་མཇལ་བ་
ཡིན། །གཉིས་མེད་ལྷན་ཅིག་སྐྱེས་པ་ཡི། །རྟོགས་པ་ལྷག་གིས་ཤར་བའི་དུས། །སྐད་ཅིག་ཉིད་ལ་ཐོག་མེད་ནས། །བསགས་པའི་སྡིག་པ་ཇི་སྙེད་རྣམས། །མ་ལུས་གཏན་ནས་
འཇོམས་པར་བྱེད། །མུན་པའི་ནང་གི་སྒྲོན་མེ་བཞིན། །ཕྱག་རྒྱ་ཆེན་པོ་ཆིག་ཆོད་ལ། །རྨོངས་པས་ས་ལམ་རྩི་བ་འཁྲུལ། །འོན་ཀྱང་རྨོངས་རྣམས་དགའ་བའི་ཕྱིར། །མཚན་
ཉིད་ཐེག་པའི་ས་ལམ་རྣམས། །འདིར་ཡང་དོད་པོ་བརྩི་བར་བྱ། །རྟོགས་པ་ལྷག་གིས་ཤར་བ་དེ། །མཐོང་ལམ་རབ་ཏུ་དགའ་བའི་ས། །རོ་མཉམ་རྟོགས་པ་དེ་ཉིད་ལ། །གོམས་
པར་བྱེད་པ་སྒོམ་པའི་ལམ། །བསྒོམ་དུ་མེད་ནས་མཐར་ཕྱིན་ལམ། །གཉིས་མེད་རྟོགས་མ་ཐག་ཉིད་དུ། །སྡུག་བསྔལ་སངས་པར་མ་གྱུར་ཅིང་། །ཡོན་ཏན་ནུས་པ་མ་སྐྱེས་

ཀྱང་། །མཐོང་ལམ་མིན་ཞེས་སུ་ཞིག་སྨོད། །ནངས་པར་ཉི་མ་ཤར་མ་ཐག །ཆབ་རོམ་ཞུ་བར་མ་ནུས་ཤིང་། །ས་རྡོ་དྲོས་པར་མ་གྱུར་ཀྱང་། །ཉི་མ་མིན་ཞེས་སུ་ཞིག་སྨོད། །
ས་དང་ལམ་གྱི་རིམ་པ་དང་། །དྲོད་རྟགས་ཁྱད་པར་སོ་སོ་ཀུན། །རིམ་འཇུག་གདུལ་བྱ་དྲང་དོན་དུ། །ཐུབ་པས་ལྡེམ་པོར་གསུངས་པ་ལ། །རྨོངས་རྣམས་ཉི་ཚེའི་ཕྱོགས་ཆར་
ཞེན། །གདུལ་བྱའི་མཐོ་དམན་བསམ་མི་ཁྱབ། །སངས་རྒྱས་གསུང་རབ་བསམ་མི་ཁྱབ། །རང་རང་གཞུང་དང་མ་མཐུན་ཡང་། །སྨད་ཅིང་སྤང་བར་མི་བྱ་ཞིང་། །ནམ་ཞིག་
གོ་བར་སྨོན་ལམ་ཐོབ། །ཕྱག་རྒྱ་ཆེན་པོ་ཆིག་ཆོད་མ། །པ་ན་སེ་ཡི་འབྲས་བུ་བཞིན། །རྒྱུ་དང་འབྲས་བུ་དུས་མཚུངས་ཤིང༌།།མཚན་མ་རང་སར་གྲོལ་བ་ཡིན། །སྤྲེའུ་རྣན
མས་འཛེག་ཤིང་ཐོག་ལེན། །ཁྭ་རྣམས་ཐོག་བབས་ཁོ་ནས་ལེན། །ཁྭ་ཏས་ཡལ་ག་མ་མཐོང་སྟེ། །ཤིང་ཐོག་ལོན་ལ་སྨྲར་ཅི་ཡོད། །དེ་བཞིན་གཅིག་ཆར་གང་ཟག་གིས། །ས་

།ལམ་དྲོད་རྟགས་མ་མཐོང་ཡང་། །ཆོས་སྐུ་ཐོབ་ལ་སྨྲར་ཅི་ཡོད། །སྦྱངས་དང་ནུས་པ་སོ་སོ་ཡིན། །གཉུག་མ་རྟོགས་པའི་སྐད་ཅིག་མས། །མྱ་ངན་! ༄༅།
འདས་པའི་རྒྱལ་སྲིད་ཐོབ། །ཐོབ་མེད་སེམས་ཉིད་དག་པ་འདི། །འབྲས་བུ་ཡིན་པར་ད་གདོད་ཤེས། །ཤེས་པའམ་རྟོག་པའི་འདུ་ཤེས་མེད། །རང་གྲོལ་མཉམ་རྗེས་སྐྱེ་ཤི་
*མེད། །སྐུ་ལྔ་ལྷུན་གྱིས་གྲུབ་པ་ཡི། །རྡོ་རྗེ་འཆང་ཆེན་ཉིད་དུ་གྲོལ། །དེ་ལྟ་བུ་ཡི་ཀུན་མཁྱེན་དེ། །ཚོགས་གཉིས་རྫོགས་ཤིང་སྒྲིབ་པ་གཉིས། །བྱང་བའི་སྟོབས་ཀྱིས་འཐོབ་པར་
བཤད། །འདིར་ཡང་ཚོགས་གཉིས་རྫོགས་པ་སྟེ། །སྒྲིབ་པ་གཉིས་ཀྱང་ཤུགས་ཀྱིས་བྱང་། །གཉིས་མེད་རྟོགས་པའི་སྐད་ཅིག་ལ། །བླ་མ་སངས་རྒྱས་ཀུན་མཉེས་པས། །
བསོད་ནམས་ཚོགས་ཆེན་དེ་རུ་རྫོགས། །སེར་སྣ་ལ་སོགས་ཉོན་མོངས་ཀྱི། །སྒྲིབ་པའི་ས་བོན་གཏན་ནས་བྱང་། །རྟོགས་པ་གོམས་པར་བྱེད་པའི་ཚེ། །ཤེས་སྒྲིབ་ཕྲ་མོ་ཡོད་

མོད་ཀྱི། །བསྒོམ་དུ་མེད་པའི་སྐད་ཅིག་ལ། །ཡེ་ཤེས་ཚོགས་ཆེན་རྫོགས་པར་བྱས། །འཁོར་གསུམ་རྟོག་པའི་ཤེས་བྱ་ཡི། །སྒྲིབ་པའི་ས་བོན་གཏན་ནས་བྱང་། །རྫོགས་པའི་
བྱང་ཆུབ་ཞེས་བྱའོ། །ཕྱག་རྒྱ་ཆེན་པོའི་དངོས་གྲུབ་ཡིན། །ཨེ་མ་ངོ་མཚར་རྨད་ཀྱི་ཆོས། །སྐད་ཅིག་གཅིག་གིས་རྫོགས་སངས་རྒྱས། །འབྲས་བུའི་ལེའུ་སྟེ་བཅུ་
པའོ།། །།དེ་ལྟར་ལྟ་བའི་གནས་ལུགས་དང་། །སྒོམ་པ་སྤྱོད་པ་དམ་ཚིག་དང་། །འབྲས་བུ་ལ་སོགས་ཆོས་རྣམས་ཀུན། །རང་གི་སེམས་ཀྱི་ཆོ་འཕྲུལ་ཡིན། །སེམས་ཉིད་
རང་རིག་གསལ་བའི་ངང་། །གསལ་བ་ཉིད་ནས་རང་བཞིན་སྟོང༌། །མཁའ་ལྟར་རིས་སུ་ཆད་པ་མེད། །ཕྱོགས་མེད་མཐའ་དབུས་ངོས་བཟུང་མེད། །དེ་ལྟ་བུ་ཡི་སེམས་ཉིད་
ལ༑ །བལྟ་བྱ་ལྟ་བྱེད་གཉིས་མེད་པས། །ལྟ་བ་མེད་ཅིང་རྟོགས་པའང་མེད། །བསྒོམ་བྱ་སྒོམ་བྱེད་གཉིས་མེད་པས། །བསྒོམ་པ་མེད་ཅིང་ཉམས་མྱོང་མེད། །གོམས་བྱ་གོམས་

༄༅། །བྱེད་གཉིས་མེད་པས། །གོམས་པ་མེད་ཅིང་མ་གོམས་མེད། །ཡེངས་པ་ཡེངས་མཁན་གཉིས་མེད་པས། །མ་ཡེངས་མེད་ཅིང་ཡེངས་པའང་
མེད། །སྤྱད་རྒྱུ་སྤྱོད་མཁན་གཉིས་མེད་པས། །སྤྱོད་པ་མེད་ཅིང་སྤྱད་པའང་མེད། །འཐོབ་བྱ་ཐོབ་བྱེད་གཉིས་མེད་པས། །བསྒྲུབ་པ་མེད་ཅིང་འཐོབ་པའང་མེད། །ནམ་མཁའ་$
ueQN
ad
སྟོང་པའི་དཀྱིལ་ལྟ་བུར། །རྒྱུ་དང་འབྲས་བུ་གཉིས་མེད་པས། །བསྐྱེད་པ་མེད་ཅིང་སྨིན་པའང་མེད། །ཡེ་ནས་སྟོང་པའི་སེམས་ཉིད་ལ། །སྒྲིབ་པ་མེད་ཅིང་བྱང་བའང་མེད། ། -
qRi-
&བེམ་མིན་རིག་སྟོང་དབྱེར་མེད་པས། །ཡེ་ཤེས་མེད་ཅིང་མི་ཤེས་མེད། །དེ་ལྟར་ལྟ་སྒོམ་སྤྱོད་པ་དང་། །དམ་ཚིག་དང་ནི་འབྲས་བུ་རྣམས། །སེམས་ཉིད་འོད་གསལ་ངོ་བོར་unS
།མཉམ་པར་ཤེས་པའི་སྒོམ་ཆེན་ལ། །བལྟ་བྱ་ལྟ་བྱེད་ཞེན་མེད་པས། །ཞེན་མེད་ལྟ་བའི་རྒྱལ་པོ་ཡིན། །བསྒོམ་བྱ་སྒོམ་བྱེད་ཞེན་མེད་པས། །ཞེན་མེད་སྒོམ་པའི་རྒྱལ་པོ་

ཡིན། །སྤྱད་བྱ་སྤྱོད་བྱེད་ཞེན་མེད་པས། །ཞེན་མེད་སྤྱོད་པའི་རྒྱལ་པོ་ཡིན། །འཐོབ་བྱ་ཐོབ་བྱེད་ཞེན་མེད་པས། །ཞེན་མེད་འབྲས་བུའི་རྒྱལ་པོ་ཡིན། །མཉམ་པ་ཉིད་ཀྱི་ལེའུ་སྟེ་
བཅུ་གཅིག་པའོ།། །།རང་སེམས་རྟོགས་པའི་སྐད་ཅིག་མར། །དཀར་པོའི་ཡོན་ཏན་མ་ལུས་པ། །བསྒྲུབས་པ་མེད་པར་དུས་གཅིག་རྫོགས། །སེམས་ཉིད་བར་སྣང་ལྟ་བུ་
ལ༑ །སྐུ་གསུམ་ཡེ་ནས་ལྷུན་གྱིས་གྲུབ། །སངས་རྒྱས་དཀོན་མཆོག་དེ་རུ་རྫོགས། །སེམས་ཉིད་སྤྲོས་བྲལ་འདོད་ཆགས་བྲལ། །དམ་ཆོས་དཀོན་མཆོག་དེ་རུ་རྫོགས། །རང་
བཞིན་སྐྱེ་མེད་ཕྱིར་མི་ལྡོག །རྣམ་རྟོག་སྣ་ཚོགས་གྲོགས་སུ་ཤར། །དགེ་འདུན་དཀོན་མཆོག་དེ་རུ་རྫོགས། །དེ་ལྟར་དཀོན་མཆོག་གསུམ་པོ་ཡང་། །རང་སེམས་རིག་པར་
རྫོགས་པས་ན། །གཞན་ལ་སྐྱབས་སུ་འགྲོ་མ་དགོས། །ངེས་པའི་སྐྱབས་འགྲོ་དེ་རུ་རྫོགས། །སེམས་ཉིད་སྤྲོས་དང་བྲལ་བ་ལ། །ཞེ་འདོད་རང་དོན་གཞི་མེད་པས། །སྨོན་པ་༔

།བྱང་སེམས་དེ་རུ་རྫོགས། །ཐམས་ཅད་འཁྲུལ་བར་གོ་བ་ཡིས། །དམིགས་པ་མེད་པའི་སྙིང་རྗེ་ཤར། །གཞན་དོན་ལྷུན་གྱིས་གྲུབ་པ་ཡིས། །འཇུག་! ༄༅།
པའི་བྱང་སེམས་དེ་རུ་རྫོགས། །སེམས་ཉིད་བར་སྣང་ལྟ་བུ་ལ། །འཛིན་ཆགས་ཀུན་དང་བྲལ་བས་ན། །སྦྱིན་པའི་ཕ་རོལ་ཕྱིན་པ་རྫོགས། །མཚན་མའི་དྲི་མ་རྣམ་དག་པས། །
ཚུལ་ཁྲིམས་ཕ་རོལ་ཕྱིན་པ་རྫོགས། །སྟོང་པ་ཉིད་ལ་མི་སྐྲག་ཅིང་།།ཁོང་ཁྲོའི་ས་བོན་བཅོམ་པས་ན། །བཟོད་པའི་ཕ་རོལ་ཕྱིན་པ་རྫོགས། །རིག་སྟོང་རྒྱུན་ཆད་མེད་པའི་ཕྱིར།
བརྩོན་འགྲུས་ཕ་རོལ་ཕྱིན་པ་རྫོགས། །རྩེ་གཅིག་ཡེ་ནས་ལྷུན་གྲུབ་པས། །བསམ་གཏན་ཕ་རོལ་ཕྱིན་པ་རྫོགས། །ལོག་རྟོག་མཚན་མ་རང་གྲོལ་བས། །ཤེས་རབ་ཕ་རོལ་ཕྱིན་པ་
རྫོགས། །ཅིར་སྣང་གྲོགས་སུ་ཤར་བ་ཡིས། །ཐབས་ཆེན་བསོད་ནམས་ཚོགས་ཆེན་རྫོགས། །གཉིས་སུ་མེད་པའི་དོན་རྟོགས་པས། །ཡེ་ཤེས་ཚོགས་ཆེན་དེ་རུ་རྫོགས། །

སེམས་ཉིད་བར་སྣང་ལྟ་བུ་ལ། །ལུས་ཀྱི་དྲི་མ་གཏན་མེད་པས། །བུམ་པའི་དབང་མཆོག་དེ་རུ་རྫོགས། །ངག་གི་དྲི་མ་ཡེ་དག་པས། །གསང་བའི་དབང་མཆོག་དེ་རུ་རྫོགས།
ཡིད་ཀྱི་དྲི་མའི་གནས་མེད་པས། །ཤེས་རབ་ཡེ་ཤེས་དབང་མཆོག་རྫོགས། །ཆ་མཉམ་དྲི་མའི་གནས་མེད་པས། །བཞི་པའི་དབང་མཆོག་དེ་རུ་རྫོགས། །རིག་པ་རང་གསལ་གོ་
མ་འགགས། །སྐུ་མདོག་ཕྱག་མཚན་ཅིར་ཡང་སྣང་། །བསྐྱེད་རིམ་མཐའ་དག་དེ་རུ་རྫོགས། །གསལ་ལ་ངོས་བཟུང་མེད་པ་ཡིས། །རྫོགས་པའི་རིམ་པ་དེ་རུ་རྫོགས། །རང
སེམས་འོད་གསལ་གཉིས་མེད་དུ། །ལྷག་གིས་རྟོགས་པ་མཐོང་བའི་ལམ། །རྒྱུན་ཆད་མེད་པ་སྒོམ་པའི་ལམ། །འབད་རྩོལ་མེད་པ་མཐར་ཕྱིན་ལམ། །གར་ཡང་འགག་མེད་
དྲོད་རྟགས་མཆོག །ས་ལམ་དྲོད་རྟགས་དེ་རུ་རྫོགས། །ཅི་ཡང་མ་ཡིན་ཆོས་ཀྱི་སྐུ། །ཅིར་ཡང་སྣང་བ་སྤྲུལ་པའི་སྐུ། །ཅིར་སྣང་ཆོས་སྐུར་ལོངས་སྤྱོད་པས། །འབྲས་བུ་སྐུ་

།གསུམ་དེ་རུ་རྫོགས། །རང་རིག་བར་སྣང་ལྟ་བུ་ལ། །ཕྱོགས་རིས་མེད་པས་ལྟ་བ་རྫོགས། །དམིགས་ཞེན་མེད་པས་སྒོམ་པ་རྫོགས། །བླང་དོར་
མེད་པས་སྤྱོད་པ་རྫོགས། །ཉམས་པ་མེད་པས་དམ་ཚིག་རྫོགས། །ལྷུན་གྱིས་གྲུབ་པས་འབྲས་བུ་རྫོགས།།སེམས་ཉིད་འོད་གསལ་སྟོང་པ་ལ། །སྔ་ཕྱི་དུས་གསུམ་ཕྱོགས་ཆ་
མེད། །ཇི་སྲིད་བདག་འཛིན་ཡོད་ཀྱི་བར། །ལྟ་སྒོམ་སྤྱོད་འབྲས་དམ་ཚིག་ཡོད། །ལས་དང་ལས་ཀྱི་རྣམ་སྨིན་ཡོད། །སྡིག་སྤང་བསོད་ནམས་བསགས་པ་གཅེས། །དཀར་པོ་
ཆིག་ཐུབ་ཏུ་བསྟན་པའི་ལེའུ་སྟེ་བཅུ་གཉིས་པའོ།། །།ཞང་གི་སྤྲང་བན་བདག་ལ་ནི། །ཉེ་གནས་ཆོས་ཀྱི་བློ་གྲོས་ཀྱིས། །བསྐལ་ནས་རང་གི་སེམས་ཉིད་ཀྱི། །གནས་ལུགས་
སྒྲོ་བཀུར་ཡེ་མེད་པ། །གདུལ་བྱ་འགའ་ཞིག་དྲང་བའི་ཕྱིར། །སྒྲོ་བཏགས་ནས་ནི་ཡི་གེར་བཀོད། །རྐྱེན་ཤར་ཅིར་ཡང་སྣང་བའི་ཕྱིར། །བརྩེ་བས་བྲིས་པས་ཉེས་པ་མེད། །དགེ་
गा

བ་འདི་དང་དགེ་གཞན་རྣམས། །མ་ལུས་གཅིག་ཏུ་གྱུར་ནས་ནི། །ནམ་མཁའི་མཐའ་མཉམ་འགྲོ་དོན་དུ། །གཉིས་མེད་ཆོས་སྐུ་མངོན་གྱུར་ཤོག །འབད་པ་མེད་པར་འགྲོ་དོན་
དུ། །ཞེན་བྲལ་དམིགས་མེད་ཐུགས་རྗེ་ཡིས། །གཟུགས་སྐུ་ནམ་མཁའི་མཐའ་ཁྱབ་པས། །གང་འདུལ་དེ་ལ་དེ་སྟོན་ཤོག །དེང་ནས་བརྩམས་ཏེ་དུས་ཀུན་ཏུ། །དལ་འབྱོར་ཕུན་
ཚོགས་ལུས་ཐོབ་ནས། །དད་དང་ཤེས་རབ་སྙིང་རྗེ་ཡིས། །སྟོབས་ཆེན་དགེ་སྤྱོད་འབའ་ཞིག་ཤོག །ཀུན་ཏུ་རྡོ་རྗེ་ཐེག་མཆོག་སྣོད། །རབ་གྱུར་བླ་མའི་གདམས་ངག་དང་།
རྟོགས་མཆོག་ཐུགས་རྗེའི་བྱིན་རླབས་ཅན། །རྙེད་ནས་རྟག་ཏུ་མཉེས་བྱེད་ཤོག །རྒྱུན་དུ་བླ་མའི་ཡོན་ཏན་མཐོང་། །སྐྱོན་རྣམས་གཅིག་ཀྱང་མ་མཐོང་བས། །རྡོར་འཛིན་ཉིད་དུ་
རྟག་མཐོང་སྟེ། །དད་གུས་རྒྱུན་ཆད་མེད་པར་ཤོག །ཀུན་སློང་ངན་པས་མ་སྦགས་པའི། །དམིགས་མེད་སྙིང་རྗེ་ཆེན་པོ་ཡིས། །བླ་མ་སངས་རྒྱས་ཐམས་ཅད་ཀྱི། །ཡོན་ཏན་༔

, ༄༅། །མ་ལུས་བདག་ལ་ཤོག །རྟག་ཆད་མུ་མཐར་མ་གོལ་བའི། །ཕྱོགས་བྲལ་ལྟ་བ་རྣམ་དག་དང༌། །ཞེན་མེད་བདེ་གསལ་མི་རྟོག་དང་།།རོ་སྙོམས་
སྤྱོད་པ་མཆོག་ཐོབ་ཤོག །ཀུན་ཏུ་གཡོ་སྒྱ་ཚུལ་འཆོས་དང༌། །ཉོན་མོངས་དྲི་མས་མ་གོས་པས། །དམ་ཚིག་མཁའ་འགྲོས་མ་ཁྲེལ་བ། །བསྲུང་ཞིང་སྒྲུབ་ལ་རྟག་བརྩོན་ཤོག
རྟག་ཏུ་རི་ཁྲོད་འགྲིམ་བྱེད་ཅིང༌། །འཇིགས་སྐྱོ་བར་ཆད་གཏན་མི་འབྱུང་། །ཉམས་མྱོང་རྟོགས་པ་དྲོད་རྟགས་སོགས། །ཡོན་ཏན་རྫུ་འཕྲུལ་མཐུ་ལྡན་ཤོག །བདག་གི་སྤྱོད་ལམ་
ཅི་བྱས་ཀུན། །བླ་མ་ཀུན་དང་མཆེད་གྲོགས་དང་། །སེམས་ཅན་གཞན་དག་མ་ལུས་པ། །ཀུན་གྱི་ཡིད་དུ་འོང་བར་ཤོག །བདག་གི་ལུས་ངག་ཡིད་གསུམ་དང་། །གནས་དང་
གོས་དང་མིང་དང་རུས། །མཐོང་ཐོས་དྲན་རེག་ལ་སོགས་ཀྱིས། །བདག་གཞན་ཅི་འདོད་ཀུན་རྫོགས་ཤོག །དངོས་ཀུན་ཆགས་མེད་གཏོང་བྱེད་ཅིང་། །རེ་འདོད་ལ་སོགས་སྐྱོན་

དང་བྲལ། །རྣམ་དག་ཁྲིམས་ལྡན་སེམས་མི་འཁྲུག །གཏན་སྤྲོ་མི་གཡེང་མཁས་རྟོགས་ཤོག །བསྐྱེད་རྫོགས་གཉིས་ལ་བརྟན་ཐོབ་ནས། །འོད་གསལ་ཟུང་འཇུག་མཐར་ཕྱིན་
ཏེ། །བདག་གི་བྱིན་རླབས་ལྷུན་གྲུབ་ཀྱིས། །འགྲོ་ཀུན་རེ་བ་བསྐང་བར་ཤོག །བདག་གི་དམིགས་མེད་སྙིང་རྗེ་ཡིས། །མཐུ་སྟོབས་རྫུ་འཕྲུལ་དཔག་མེད་ཀྱིས། །ལྷ་ཀླུ་གནོད་
སྦྱིན་བདུད་ལ་སོགས། །མཐུ་ཆེན་དྲེགས་བཅས་ཀུན་འདུལ་ཤོག །བདག་གི་མགོ་དང་རྐང་ལག་དང་། །ཤ་ཁྲག་སྲོག་དབུགས་ལ་སོགས་པས། །གཞན་ཕན་དུས་ལ་བབ་གྱུར་
ན༑ །སྤྲོ་ཞིང་ལེགས་གཏོང་མི་འགྱོད་ཤོག །ཟས་སྐོམ་ནོར་བུ་བཞོན་པ་སོགས། །ལོངས་སྤྱོད་སྣ་ཚོགས་གང་འདོད་ལ། །བདག་གི་ཅི་དགོས་ཟད་མེད་ཀྱིས། །ཕན་འདོགས་ང་༈
རྒྱལ་མེད་པར་ཤོག །དགྲ་དང་གདོན་གྱིས་གང་ཉེན་དང་། །ནད་དང་མུ་གེ་ལ་སོགས་པའི། །སྡུག་བསྔལ་གང་གིས་ཉེན་ཡང་རུང་། །བདག་གི་མཐུ་དཔལ་གྱིས་སྐྱོབ་ཤོག

༄༅། །དེང་ནས་བརྩམས་ཏེ་དུས་ཀུན་ཏུ། །གཞན་དོན་འབའ་ཞིག་སྤྱོད་བྱེད་ཅིང་།།གཞན་གྱིས་མི་རིགས་གང་བྱས་ལ།།ཡིད་འཁྲུག་སྐྱོ་མེད་ཕན་འདོགས་
ཤོག །རློམ་སེམས་ང་རྒྱལ་ཕྲག་དོག་དང་། །རང་འདོད་ཉེ་རིང་ཕྱོགས་རིས་སོགས། །མི་དགེའི་དྲི་མས་མ་གོས་པར། །འགྲོ་བ་ཀུན་ལ་ཕན་ཐོགས་ཤོག །གཞན་གྱིས་བསྟོད་
སོགས་དགའ་བ་མེད། །སྨད་སོགས་སྐྱོན་ལ་མི་དགའ་མེད། །འབད་མེད་བཏང་སྙོམས་སྙིང་རྗེ་ཡིས། །ཆགས་སྡང་དྲི་མས་མི་གོས་ཤོག །སྤྱན་རས་གཟིགས་ཀྱི་ཐུགས་རྗེ་
དང་། །འཇམ་པའི་དབྱངས་ཀྱི་ཤེས་རབ་དང་། །ཕྱག་ན་རྡོ་རྗེའི་མཐུ་སྟོབས་རྣམས། །མ་ལུས་བདག་ལ་རྫོགས་པར་ཤོག །ཀླུ་སྒྲུབ་སྙིང་པོའི་མཁྱེན་པ་དང་། །ས་ར་ཧ་ཡི་
རྟོགས་པ་དང་། །བིར་ཝ་པ་ཡི་ནུས་མཐུ་རྣམས། །མ་ལུས་བདག་གིས་ཐོབ་པར་ཤོག །སྔགས་རྒྱུད་མ་ལུས་སྦྱོར་བ་ཤེས། །ལས་ཚོགས་མཐའ་དག་ཐོགས་མེད་འགྲུབ། །མན་༤

ངག་དཔག་མེད་མངའ་བདག་བྱེད། །མཁའ་འགྲོ་མ་ལུས་མཉེས་བྱེད་ཤོག །ཆོས་ཀུན་གང་ནས་ཀྱང་མི་འོངས། །གང་དུ་ཡང་ནི་མི་འགྲོ་ལ། །གར་ཡང་མི་གནས་མཉམ་པའི་
དོན། །ངེས་རྟོགས་རབ་བརྟན་གཞན་ཕན་ཤོག །ཞེ་འདོད་སྐྱོན་བྲལ་གཞན་དོན་དུ། །བཟོ་དང་བསྟན་བཅོས་ཐམས་ཅད་དང་། །སྙན་ངག་ལ་སོགས་ཕྱོགས་མེད་མཁས། །རྒོལ་
བ་ཀུན་གྱིས་མི་ཐུབ་ཤོག །རིགས་དང་ཡོན་ཏན་ལོངས་སྤྱོད་དང་། །མ་ནོར་ཚིག་དོན་ཤེས་རབ་དང་། །མཐུ་རྩལ་སྤོབས་པ་ལ་སོགས་པའི། །མཐུན་རྐྱེན་ཚོགས་ཀྱིས་མི་ཕོངས་
ཤོག །སྨོན་ལམ་གྱི་ལེའུ་སྟེ་བཅུ་གསུམ་པའོ།། །།དེང་སང་དུས་ངན་ཆོས་པ་རྣམས། །ཐོས་པས་རང་རྒྱུད་ཐུལ་བ་ཉུང༌། །ཚིག་ཚོགས་མཁས་ཀྱང་དོན་མ་རྟོགས། །ཕྱིར་ལ་
ང་རྒྱལ་རྩོད་པ་འཕེལ། །སྒྲུབ་བརྒྱུད་བླ་མ་རྗེ་བཙུན་རྣམས། །དོན་གྱི་རྗེས་སུ་འབྲངས་ཏེ་སྒྲུབ། །ང་རྒྱལ་ལ་སོགས་གཏན་སྤངས་ནས། །དོན་རྟོགས་ལུང་རིགས་དགོངས་

།པ་རྫོགས། །ཏཻ་ལོ་པས་ནི་ནཱ་རོ་ལ། །ཚིག་གཅིག་ཙམ་ཡང་མ་གསུངས་ཏེ། །ལུང་རིགས་མན་ངག་དང་བཅས་ཀུན། །མ་ལུས་ནཱ་རོའི་ཐུགས་ལ་
n | ༄༅།
རྫོགས། །དེ་ཕྱིར་ཁོ་བོའི་ལབ་ལོབ་འདི། །ཁེངས་སྐྱང་ལ་སོགས་ཁ་སྤྱང་དང༌། །འགལ་འབྲེལ་རྩི་དང་ཟློས་པའི་སྐྱོན། །མ་བརྟགས་མུ་ཅོར་སྨྲས་པ་ཡིན། །རང་གི་གདུལ་
བྱར་གང་བབ་ལ། །འདི་ཡིས་ཕན་པ་སྲིད་པའི་མཐའ། །མི་ཁེགས་སྙམ་ནས་བྲིས་པ་ཡིན། །ལུང་རིགས་གདམས་ངག་མི་མཐུན་པ། །ཚིག་ཅིག་བྱུང་ན་མགོ་བོ་ཁོས། །སྤྲང་
བན་ཞང་གི་རྟོགས་ཚོད་འདི། །སྤར་བུ་ཐུལ་གྱི་བྲག་སྔོན་དུ། །ཉེ་གནས་མར་པས་བསྐུལ་ནས་བྲིས། །མི་ལ་མ་བསྟན་སྡིག་པ་སོག །བཀའ་དང་བསྟན་བཅོས་རྣམས་དང་ནི། །
བླ་མ་རྣམས་ཀྱི་དགོངས་པ་དང་། །རང་གི་རྟོགས་ཚོད་གླེང་བ་ཡིན། སྫི།། །། ༈ གཅེས་པ་བསྡུས་པ་ཞེས་བྱ་བ་གཡུ་བྲག་ཏུ་མཛད་པ། བླ་མ་དམ་པ་རྣམས་ལ་ཕྱག་འཚལ་ལོ། །དཔལ་རྡོ་

་མཁའ་འགྲོ་མ་རྣམས་ལ་ཕྱག་འཚལ་ཞིང་སྐྱབས་སུ་མཆིའོ། །སྒྲབ་པ་གཤའ་མ་ཉམས་སུ་ལེན་པའི་སྒོམ་ཆེན་པ་རྣམས་འདི་ལྟར་བྱེད་འཚལ། སྐྱིད་རུང་སྡུག་རུང་འཆི་
ངེས། ནམ་འཆི་ཆ་མེད། ཚེ་འདིའི་ལེགས་ཉེས་སྟབས་ཀ་གང་གིས་ཀྱང་དགོས་པ་མེད་པར་ཐག་ཆོད། ད་ལྟ་རང་འཆི་བ་འདྲ་བ་ཞིག་མ་བྱས་ན་སྒོམ་ཆེན་མི་བཏུབ། དཀོན་
མཆོག་གསུམ་ལ་བློ་གཤའ་མར་ཁོལ། རང་གིས་དཀོན་མཆོག་གསུམ་ལ་བློ་གཤའ་མར་ཁེལ་ལམ་མི་ཁེལ་སོམས་མཛོད། དཀོན་མཆོག་གསུམ་ལ་བློ་མ་ཁེལ་བར་ཚེ་འདིའི་
སྟབས་ཀ་ཞོར་ལ་སྒྲུབ་པ་ལ་སྒོམ་ཆེན་མི་བཏུབ། རང་གིས་ཇི་ལྟར་ཁས་བླངས་པའི་སྡོམ་པ་རྣམ་གསུམ་གྱི་གནང་བཀག་ཤེས་པར་བྱས་ནས་ཉེས་བྱས་ཕྲ་མོ་ཙམ་གྱིས་ཀྱང་མ་གོས་
པར་གཙང་སིང་ངེ་བ་མཛད་དགོས། དམ་ཚིག་དང་སྡོམ་པ་མེད་པ་ལ་སྒོམ་ཆེན་མི་བཏུབ། གསང་སྔགས་ནང་གི་སྤྱོད་པ་གཞན་གྱིས་མ་ཚོར་བར་མཛོད། གསང་བ་སྒྲོག་ཅིང་g

" | ༄༄ ༅། །བབ་ཅོལ་བྱེད་པ་ལ་སྒོམ་ཆེན་མི་བཏུབ། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་ཡབ་ཐེག་པ་ཆེན་པོའི་ལམ་གྱི་གཞི་མ་བྱམས་པ་དང་
སྙིང་རྗེ་བྱང་ཆུབ་ཀྱི་སེམས་ཡིན་པས་སྐད་ཅིག་ཙམ་ཡང་མ་བརྗེད་པར་མཛོད། བྱམས་སྙིང་རྗེ་བྱང་ཆུབ་ཀྱི་སེམས་མེད་པ་ལ་སྒྲོམ་ཆེན་མི་བཏུབ། ཡོན་ཏན་ཐམས་ཅད་བླ་མ་ལ་
་རག་ལུས་པས་བླ་མ་དམ་པ་བརྒྱུད་པ་བྱིན་རླབས་ཅན་དང་ཕྲད་པ་གལ་ཆེ། ཚིག་རྐྱང་ཉམས་རྐྱང་གི་དབང་དུ་སོང་བ་ལ་སྒོམ་ཆེན་མི་བཏུབ། ཉམས་མྱོང་རི་རབ་ལྟར་བརྟན་པ་ཐོབ་
ཅིང་། རྟོགས་པ་ནམ་མཁའ་ལྟར་མཐོ་ཡང་བླ་མ་ལ་དད་གུས་དང་བསྙེན་བཀུར་རྒྱུན་ཆད་མེད་པར་འབད་དགོས། སྔ་ཕྱི་དང་ལེགས་ཉེས་བག་ཙམ་རེ་ལ་ཐུགས་ལ་མ་བཏགས་ཟེར་
ནས་འཁོང་ར་གཏོང་བ་ལ་སྒོམ་ཆེན་མི་བཏུབ། ཉམས་མྱོང་དང་རྟོགས་པ་ལ་སོགས་པ་བདེན་བདེན་ཆོ་ཆོ་སྐད་ཟེར་ཡང་ཁ་སྤྱང་ཡིན། སངས་རྒྱས་དང་བྱང་ཆུབ་སེམས་དཔའ་

ཐམས་ཅད་དང་བླ་མ་གྲུབ་ཐོབ་ཐམས་ཅད་ཀྱི་ཡོན་ཏན་བླ་མ་མཉེས་པ་ཁོ་ན་ལས་བྱུང་བ་ཡིན། མདོ་རྒྱུད་ལས་ཀྱང་། བསྐལ་པ་སྟོང་གི་སངས་རྒྱས་ཀྱང་། །བླ་མ་དག་ལ་བསྟེན་
ནས་བྱུང་། །ཞེས་གསུངས་སོ། །ཕྱག་རྒྱ་ཆེན་པོ་ལ་སོགས་པ་རྫོགས་རིམ་ཐམས་ཅད་ཀྱི་རྟེན་བསྐྱེད་པའི་རིམ་པ་ལྷ་སྐུ་ཡིན་པས་ཅི་མཛད་ཐམས་ཅད་ལྷའི་ང་རྒྱལ་དང་མ་བྲལ་བར་
གྱིས། མི་རྟོག་པ་ལྟེངས་པོ་རེ་ལ་མཆོག་ཏུ་བཟུང་ནས་བསྐྱེད་པའི་རིམ་པ་ལྷའི་སྐུ་ཁྱད་དུ་གསོད་པ་ལ་སྒོམ་ཆེན་མི་བཏུབ། བླ་མ་རྗེ་བཙུན་མི་ལའི་ཞལ་ནས་ཀྱང་། གཅིག་ཏུ་
གསང་སྔགས་ཀྱི་ཐབས་ལམ་ཆེ། །གཉིས་སུ་བླ་མའི་གདམས་ངག་ཆེ། །གསུམ་དུ་རང་ཉིད་སྒོམ་སྲན་ཆེ། །ཞེས་གསུངས་པས། གསང་སྔགས་ཀྱི་ཐབས་ལམ། བླ་མའི་
གདམས་ངག །རང་ཉིད་ཀྱི་སྒོམ་སྲན་གསུམ་འཛོམ་པ་ལས་གྲུབ་ཐོབ་ཐམས་ཅད་བྱོན་པ་ཡིན་པས་མ་ཤི་བར་དུ་ཐབས་ལམ་ལ་འབུང་གསུམ་ཐོན་མཛོད། ལུང་མ་བསྟན་པ་ཡམ་g

།མེ་ཡོམ་མེ་ཞིག་ལ་ཕྱག་རྒྱ་ཆེན་པོར་མིང་བཏགས་ནས་འདི་རང་བདེ་བར་གདའ། ཐབས་ལམ་མི་དགོས་པར་འདུག་ཟེར་ནས་ལེ་ལོ་དང་རྒྱུ་སླའི་དབང་
དུ་སོང་བ་ལ་སྒོམ་ཆེན་མི་བཏུབ། ཐུན་མཚམས་ཐམས་ཅད་དུ་མཎྜལ་དང་གཏོར་མ་དང་བཟླས་བརྗོད་ལ་སོགས་པ་རྒྱུན་མ་ཆད་པར་མཛོད། ཐུན་མཚམས་སུ་བྲེ་མོའི་གཏམ་
དང་། ཕོ་ཁྲོམ་དང་ཇ་གོའི་གླ་བོ་ཡུན་རིང་དུ་བྱེད་པ་དང་། མཐོ་སར་ཕྱིན་གྱིན་བྱ་ར་ལ་དགའ་བ་ལ་སྒོམ་ཆེན་མི་བཏུབ། སྐ་ཁམས་གསེང་བ་ནི་མ་གཏོགས་སོ། །དེ་ལ་སོགས་
པའི་ལག་ལེན་དང་། །འཕྲལ་གྱི་བྱ་བཞག་མ་ལུས་པ། །མདོ་རྒྱུད་བསྟན་བཅོས་མཐའ་དག་དང་། །བླ་མའི་གདམས་ངག་མ་ལུས་པ། །ཕྱག་རྒྱ་ཆེན་པོའི་བོགས་འདོན་ཡིན། །
སྐྱེ་མེད་གཉུག་མའི་ནམ་མཁའ་ལ། །འགག་མེད་ཆར་གྱི་རྩལ་སྦྱོང་ཡིན། །འགྲོ་བའི་ལོ་ཐོག་སྨིན་པར་བྱེད། །དེས་ན་རྟོགས་ལྡན་རྣལ་འབྱོར་པས། །གཉུག་མའི་ང ལས་

གཡོས་པར། །ཐབས་ཀྱི་ཁྱད་པར་སྣ་ཚོགས་ཀྱིས། །འགྲོ་བའི་དོན་དུ་རྩལ་སྦྱོང་གཅེས། ། སྐྱེ་མེད་མ་བཅོས་རྣམ་དག་ཀྱང་། །འགག་མེད་ཐབས་ཀྱི་རྩལ་མེད་ན། །ཡོན་ཏན་སྣ་
ཚོགས་འཆར་མི་སྲིད། །སྣ་ཚོགས་ཡོན་ཏན་མ་ཤར་བར། །སྣ་ཚོགས་གཞན་ལ་ཕན་མི་སྲིད། །དེས་ནས་རྩལ་སྦྱོང་རྩིས་སུ་ཆེ། །ཨེ་མ་རྟོགས་ལྡན་སྤྲལ་པའི་སྐུ། །གྲུབ་ཐོབ་
བརྒྱུད་པའི་བྱིན་རླབས་ཅན། །ལྕགས་ལ་གསེར་འགྱུར་རྩི་མཛད་པའི། །བླ་མ་རྗེ་བཙུན་ཇི་ལྟར་མཆོད། །བསྐལ་པའི་བསྐལ་པ་མཐའ་མེད་པར། །ལུས་སྲོག་འབེན་དུ་བཙུགས་
བགྱིས་ནས། །བླ་མའི་ཕྱོགས་སུ་མི་འབུང་རི། །ཁམས་གསུམ་འཁོར་བ་ང་མི་སྤང་། །བླ་མེད་བྱང་ཆུབ་ང་མི་བསྒྲུབ། །བླ་མ་མཉེས་པའི་བྱིན་རླབས་ཀྱིས། །སྣ་ཚོགས་ཐབས་
ཀྱིས་འགྲོ་བ་འདུལ། །ཨེ་མ་བླ་མ་དམ་པའི་བྱིན་རླབས་ཀྱིས། །རང་རིག་སེམས་ཀྱི་ངོ་བོ་འདི། །སྲིད་མེད་ཞི་མེད་གཟུང་འཛིན་མེད། །དམིགས་པ་ཐམས་ཅད་རང་སར་ཞི།

༄༅། །རྒྱུན་ཆད་མེད་པར་འདི་རང་སྐྱོང་། །གཉུག་མ་སྐྱོང་བའི་སྒོམ་ཆེན་དེས། །སུ་དང་འགྲོགས་ཀྱང་གོང་དུ་ཁུར། །ཆེ་མེད་ཆུང་མེད་གོང་དུ་ཁུར།
རྒྱལ་མགོ་ཐམས་ཅད་ཁོང་ལ་སྦྱིན། །ཕམ་མགོ་ཐམས་ཅད་རང་ཅག་བླང་། །ལག་ལེན་བྱ་རྒྱུ་དེ་ལས་མེད། །སྤྲང་བན་ཞང་གི་སྙིང་གཏམ་ལགས། །སྐལ་མེད་རྣམས་ཀྱི་མཐོང་
བར་མཆིའོ། །སྙིང་གི་སྙིང་ལ་གཏད་པ་ཡིན། །གཅེས་པ་བསྡུས་པ་ཞེས་བྱ་བ་གཡུ་བྲག་གི་སྤྱིལ་པོའི་གཟིམས་མལ་ནས་སྤྲོད་པ་རྫོགས་སོ།། །། ༈ ཆོས་ལག་ལེན་དུ་དྲིལ་བ་ཞེས་བྱ་བ་
ཆོས་ཕུར་མཛད་པ། བླ་མ་དམ་པ་རྣམས་ལ་ཕྱག་འཚལ་ལོ། །སྐྱེ་བོ་རྨོངས་པ་ཁྱིམ་ཐབས་འདམ་དུ་བྱིངས། །ཉིན་མཚན་ལོ་ཟླ་མི་ཚེ་བྲེལ་བས་གཡེང༌། །ལོངས་སྤྱོད་རྣམས་དང་
གཏན་དུ་འགྲོགས་སྙམ་ནས། །ཕྱི་མའི་ཟོན་ཆག་མི་བྱེད་ཤིན་ཏུ་ནོར། །སྤྱིར་མི་ལུས་ཐོབ་པ་ཤིན་ཏུ་དཀའ་བར་བཤད། འོ་ན་མི་མང་པོ་འདུག་སྙམ་ན་སྔོ་ཕུང་གཅིག་གི་སྲོག་

ཆགས་དང་སྟོང་ཁམས་ཀྱི་མི་གང་མང་ལྟོས། མིར་སྐྱེས་ནས་དམ་པའི་ཆོས་མི་བྱེད་པ་རྣམས་ཕྱུགས་མ་དང་ཁྱད་ཅི་ཡོད། འཁོར་བ་ཐོག་མ་མེད་པའི་དུས་ནས་སེམས་ཅན་དམྱལ་
བའི་སྡུག་བསྔལ་ཇི་ཙམ་ཞིག་གིས་མནར་ཞིང་སྦྱངས་པ་ཡིན། ད་རེས་མི་ལུས་ཐོབ། སྨྲ་ཤེས། སྐྱིད་སྐྱིད་པོ་ཞིག་འདོད་ཤེས། བཟང་བཟང་པོ་ཞིག་འདོད་ཤེས། ལེགས་
ལེགས་པོ་ཞིག་འདོད་ཤེས་པའི་དུས་འདིར་གཏན་དུ་སྐྱིད་པའི་ལམ་སྣ་ཞིག་ཟིན་དགོས་པ་ཡིན། ད་རེས་མ་ཟིན་ན་ཕྱི་ནས་ཟིན་པའི་དུས་མི་འོང་བས་ད་རེས་ལམ་སྣ་ཞིག་མི་ཟིན་པའི་
གླགས་མེད། ད་ལྟ་རང་དབང་ཡོད་པའི་དུས་སུ་ཕ་རེ་ཚུ་རེ་ཡང་ངེ་ཡེང་ངེ་བྲལ་ལེ་བྲེལ་ལེ་ལ་འབྱམས་པས་མི་ཚེ་ཆུད་ཟོས། ལོ་དང་ཟླ་བ་ཆུད་ཟོས། ཞག་དང་ཟ་མ་ཆུད་
ཟོས། འཆི་བའི་དུས་སུ་ཨ་ཡུ་ད་མེད་ཟེར་ནས་ངན་སོང་གི་མུན་ཁུང་དུ་ཕྱིད་ཀྱིས་འགྲོ་བ་ཡིན། དེ་ནས་ཐར་བའི་དུས་མི་འོང་བས་སྡུག་བསྔལ་སྲན་གླགས་མེད། བཟོད་གླགས་

" ༄༅། །མེད་པར་སྡུག་པ་ཡིན། ཇེ་སྡུག་ཇེ་སྡུག་ཇེ་བྱིངས་ཇེ་བྱིངས་ལ་སོང་ནས་འཁོར་བའི་སྡུག་བསྔལ་ལ་དུས་གཏན་དུ་འཁྱམ་དགོས་པ་སོམས་དང་། འོ་
འདི་ཙུག་ཏུ་སྡོད་ཁོམ་པ། ཆོས་བྱེད་འདོད་ཀྱང་སང་བྱ་གནངས་བྱ་སྙམ་པའི་ཕྱི་དུས་བཏབ་ཀྱིན་ལེ་ལོར་སོང་ན་བདུད་ཀྱིས་བྱིན་གྱིས་བརླབས་པ་ཡིན། ཆོས་བྱེད་ཁོམ་པའི་དུས་དེ་
ཎྜཱ་ལ་མི་འོང་། གཏན་དུ་སྡུག་བསྔལ་ཡུན་རིང་པོར་མཆི། ནམ་འཆི་ཆ་མེད། དོ་ནུབ་རང་འཆིའ མ་ཅི་ཆ། མ་ཤི་བར་ལ་བརྩོན་འགྲུས་བྱས་ནས་ལམ་སྣ་ཅི་ཟིན་བྱེད་དགོས་པ་
ཡིན། དེ་ལྟར་འཆི་བ་རྗེས་སུ་དྲན་ནས་ཆོས་བྱེད་ན་གཤའ་མ་ཞིག་བྱེད་དགོས་པ་ཡིན། ཆོས་ལོག་ཏུ་མ་སོང་བ་གལ་ཆེ། སྐྱབས་འགྲོ་དང་སྡོམ་པ་ལ་སོགས་པ་མི་
དགོས། ཚོགས་བསགས་མི་དགོས། བྱར་མེད་གཅིག་ཡིན་ཟེར་ན་དེ་ཆོས་ལོག་པ་ཡིན་ཏེ་དམྱལ་བ་ལས་འགྲོ་ས་མེད། ཡང་གང་ཟག་རིགས་གཅིག་ན་རེ་སྲུང་སྡོམ་ལ་སོགས་པ་ ྴ
སྐ

དང་། བསོད་ནམས་བསོག་པ་འདི་རང་གཅིག་པུ་ཡིན་ཟེར། སྟོང་པ་ཉིད་དང་ཕྱག་རྒྱ་ཆེན་པོ་ལ་སོགས་པ་ཆོས་མིན། གལ་ཏེ་ཆོས་ཡིན་ཡང་ད་ལྟ་སྔས། ལག་ཏུ་ལེན་པའི་དུས་
མིན་ཟེར་བའི་གང་ཟག་དེ་རྣམས་ཀྱང་ཤིན་ཏུ་ཆོས་ལོག་མཁན་པོ་ཡིན་ཏེ། ཡུམ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྐུར་བ་ཆེན་པོ་བཏབ་པའི་ཕྱིར་རོ། །དེས་ན་ཆོས་གཤའ་མར་བྱེད་
པ་ལ་སློབ་དཔོན་གཤའ་མ་ཞིག་འདམ་དགོས། སློབ་དཔོན་གཤའ་མ་ནི་དོན་དམ་པའི་ངོས་ནས་རང་བཞིན་མེད་པར་མཁྱེན་པས་ལྟ་བ་ཤིན་ཏུ་ཡངས་པ་ཞེན་པ་ཆུང་བ་ཡིན། ཀུན་
རྫོབ་ཀྱི་ངོས་ནས་རྟེན་ཅིང་འབྲེལ་བར་འབྱུང་བའི་མཐའ་མི་འགག་པར་ཤེས་པའི་སྤྱོད་པ་ཤིན་ཏུ་དོག་ལ་ཞིབ་པ་ལས་རྒྱུ་འབྲས་ལ་འཛེམ་པ་ཡིན། ལྷས་ཞུས་པའི་མདོ་ལས། ལྟ་བ་
ཡངས་སུ་མི་བགྱི་རུ། །ཆོས་ཀྱི་དབྱིངས་ལ་ཡངས་དོག་མེད། །སྤྱོད་པ་ཞིབ་ཏུ་མི་བགྱི་རུ། །ཁམས་གསུམ་འཁོར་བ་གཡང་ས་ཆེ། །ཞེས་གསུངས་སོ། །དེ་ལྟ་བུའི་བླ་མ་དམ་༔

། པ་དེ་ནི། སྡེ་སྣོད་གསུམ་ལ་སོགས་པའི་ཆོས་ཀྱི་བབས་གང་དང་ཡང་མི་འགལ་བ་ཡིན། ཆོས་ཚིག་གཅིག་ཉམས་སུ་བླངས་པས་ཆོས་ཐམས་ཅད་Л
ཉམས་སུ་བླངས་པར་འགྲོ་བ་ཡིན། ཅི་དང་ཅི་ཉམས་སུ་བླངས་པ་ཐམས་ཅད་ཚོགས་གཉིས་ཟུང་དུ་འབྲེལ་བའི་གནད་ཀྱིས་ཆུད་མི་ཟ་བར་ཡོན་ཏན་འབྱུང་བ་ཡིན། དེས་ན་བླ་མ་
འདམ་པ་གལ་ཆེའོ། །བླ་མ་དམ་པ་གཤའ་མ་ཞིག་རྙེད་ཀྱང་སྐྱབས་སུ་འགྲོ་བ་ལ་གཙོ་ཆེར་མ་བྱས་ན་ལྟ་བ་མཐོ་རུང་དམའ་རུང་ཐེག་པ་ཆེན་པོ་མི་བཏུབ། ནང་པ་སངས་རྒྱས་པ་མི་
བཏུབ་པས་སྐྱབས་སུ་འགྲོ་བ་གལ་ཆེ། སྙིང་རྗེ་བྱང་ཆུབ་ཀྱི་སེམས་མེད་ན་ལྟ་བ་ལ་མཐོ་དམན་མེད། ཐེག་པ་ཆེན་པོ་མི་བཏུབ་པས་སྙིང་རྗེ་བྱང་ཆུབ་ཀྱི་སེམས་ལ་བློ་སྦྱོང་བ་གལ་
ཆེ། འཆི་བ་དང་མི་རྟག་པ་མ་བསྒོམས་ན་ལྟ་བ་མཐོ་རུང་དམའ་རུང་། ཚེ་འདི་ལས་བློ་མི་ལྡོག་པས་འཆི་བ་དང་མི་རྟག་པ་དྲན་པ་གལ་ཆེ། ཚོགས་བསགས་ཤིང་སྨོན་ལམ་མ་

བཏབ་ན་ལྟ་བ་མཐོ་རུང་དམའ་རུང་གཞན་དོན་མི་འབྱུང་བས་ཚོགས་སོག་ཅིང་སྨོན་ལམ་འདེབས་པ་གལ་ཆེ། སྟོང་པ་ཉིད་མ་བསྒོམས་ན་སངས་རྒྱ་མི་སྲིད་ཅིང་ཞེན་པ་དང་བྲལ་མི་
ཕྲེད་པས་ད་ལྟ་རང་ནས་སྟོང་ཉིད་བསྒོམ་དགོས་པ་ཡིན། ཅི་སྟེ་སྙམ་ན་སྟོང་པ་ཉིད་མ་བསྒོམས་ན་ཞེན་པ་དང་མི་འབྲལ། ཞེན་པ་དང་མ་བྲལ་ན་སེར་སྣ་ལ་སོགས་པའི་དབང་དུ་
སོང་ནས་སྡིག་པ་དང་མི་བྲལ་བ་ཡིན། དེ་ཙ་ན་ཆོས་པ་བཟང་པོ་ཡིན་པ་སྐད་བྱས་ཀྱང་སོ་ནམ་དང་མནན་གཏད་དང་། སྒོ་ཟེད་དང་། ཉོ་ཚོང་དང་། བྲང་ཁང་དང་། ཕྱུགས་མ་
དང་། བང་ཆ་དང་། ཀད་ཀད་ཅག་ཅག་པོ་རེ་ལ་མ་ཚོར་བར་ཞེན་ནས་སྡིག་པ་མང་པོ་མ་ཚོར་བར་སོག་པའི་ཉེན་ཡོད་པས་སྟོང་པ་ཉིད་གནད་དུ་ཕོག་ན་ཞེན་པ་ལས་རང་གྲོལ་དུ་
སོང་སྟེ་སེར་སྣ་ལ་སོགས་པའི་སྐྱོན་ལས་གྲོལ་ནས་ཡོན་ཏན་གང་ནས་ཤར་ཆ་མེད་པར་ཆོས་ལམ་དུ་འགྲོ་བ་ཡིན། སྟོང་པ་ཉིད་གནད་དུ་ཕོག་པ་ལ་བླ་མ་གྲུབ་ཐོབ་དང་འཕྲད་

།དགོས་པ་ཡིན། དེ་དང་མ་ཕྲད་ན་བྱིན་རླབས་མི་འཇུག་པ་ཡིན། རང་གི་སྣང་བ་ལོག་ན་བླ་མ་གྲུབ་ཐོབ་ངོ་མི་ཤེས་པས་རྙེད་མི་སྲིད་པ་ཡིན། དེས་ན་
བླ་མའི་སྐྱོན་ལ་མི་རྟོག་པ་གལ་ཆེའོ། །དེ་ནས་བསྒོམ་པར་འདོད་ན་སྟན་བདེ་བ་ལ་བསམ་གཏན་གྱི་ཡན་ལག་གནད་ལྔ་བཅས་ལ་དང་པོ་སྐྱབས་འགྲོ་སྙིང་ཐག་པ་ནས་བྱ། དེ་ནས་
སེམས་ཅན་གྱི་དོན་དུ་བླ་ན་མེད་པའི་བྱང་ཆུབ་ཐོབ་པར་བྱ་སྙམ་དུ་སེམས་བསྐྱེད། དེ་ནས་ཡན་ལག་བདུན་པས་བསོད་ནམས་ཀྱི་ཚོགས་བསགས། བླ་མ་ལ་གསོལ་བ་གདབ། དེ་
ནས་སྟོང་པ་ཉིད་བསྒོམ་པ་ནི། བློ་ལྷན་གྱིས་ཕབ་ལ་སེམས་གཞན་ལ་མི་གཏད་པར་རང་གི་སེམས་ལ་བྱ་ར་བྱ་ཞིང་བཙལ་བས་ཅི་ཡང་མ་རྙེད་པའི་ངང་ལ་ལྷན་གྱིས་བཞག །དེ་
ལྟར་ཡང་ཡང་བྱས་པས་སྡིག་པ་ཐམས་ཅད་སངས་སངས་འཛད་པ་ཡིན། ཚོགས་རླབས་པོ་ཆེ་རྫོགས་ནས་ཇེ་བྲོད་ཇེ་བྲོད་འོང་བ་ཡིན། འཇོག་ཙ་ན་བསྔོ་བ་དང་སྨོན་ལམ་རྒྱ་ཆེན་པོ་
गा

གདབ་བོ། །ཆོས་ལག་ལེན་དུ་དྲིལ་བ་ཆོས་ཕུའི་རྒོད་པོ་བྲག་ཏུ་བཀོད་པའོ། །སྟྲི། །༎ ཡིད་ཆེས་པའི་གནད་བཅུ་གསུམ་བསྟན་པ། ན་མོ་གུ་རུ། གནད་ཐམས་ཅད་གསོལ་བ་
འདེབས་པ་ལ་ཚང་གསུངས་པ་དེ་མད་པར་ཡིད་ཆེས། གསོལ་བ་བཏབ་པས་བྱིན་རླབས་ཞུགས་ཏེ་ཉམས་མྱོང་མངོན་སུམ་དུ་འཕེལ་བར་འདུག་པས། མཎྜལ་ལ་སོགས་པ་ཕུལ་
ནས་ཚོགས་བསགས་པས་སྒྲིབ་པ་འཛད་པའི་གནད་དུ་འདུག །ཏིང་ངེ་འཛིན་གྱིས་སྤྲལ་ནས་ཀྱང་འབུལ་ན། དངོས་སུ་ཡོད་པ་རྣམས་ལྟ་ཅི་སྨོས་སྙམ་སྟེ། ཐམས་ཅད་བླ་མའི་
ཕྱོགས་སུ་གཏོང་བ་ཞིག་འོང་བའི་གནད་དུ་འདུག །ལག་ལེན་ཐམས་ཅད་བསག་སྦྱང་གཉིས་སུ་འདུས་པ་འདི་ངོ་མཚར་རེ་ཆེ། སྐྱབས་འགྲོ་དེ་ཁ་ཙམ་ཚིག་ཙམ་མ་ཡིན་པ་ལ་
གོམས་པས་བློ་བླ་མ་དང་དཀོན་མཆོག་ལ་ཁེལ་བའི་གནད་དུ་འདུག །དེའི་བཀའ་དྲིན་གྱིས་ཅི་བསམ་པ་འགྲུབ་པར་འདུག་སྟེ་ངོ་མཚར་རེ་ཆེ། སེམས་ཅན་ལ་སྙིང་རྗེ་བསྒོམ་པ་དེ་

།གོམས་པས། གོམས་པ་ལས་བྱུང་བའི་སྙིང་རྗེ་སྐྱེ་བའི་གནད་དུ་འདུག །དེ་གོམས་པས་རང་བས་གཞན་གཅེས་ཀྱི་བློ་སྐྱེ་བ་འདི་ངོ་མཚར་རེ་
ཆེ། གཏོང་རེའི་ཞེ་མནའ་དེ་ནར་སོན་མཐར་སྐྱོལ་བ་ལས། སྒོམ་ཆེན་པ་ཚེ་འདིའི་མདུན་མ་ཐམས་ཅད་བློས་འདོར་བ་དེ་འོང་བའི་གནད་དུ་འདུག །བྱ་བ་ཐམས་ཅད་གཏོང་ཞིང་
དགོས་མེད་ཀྱི་བློ་སྐྱེ་བའི་ཆོས་པ་གཤའ་མ་ཞིག་འོང་བ་དེ་ངོ་མཚར་རེ་ཆེ། རྩ་བའི་བླ་མ་མདུན་ན་བཞུགས་པར་སྒོམ་པ་དེ་དེ་བཞིན་གཤེགས་པ་ཐམས་ཅད་ཀྱི་ཐུགས་དམ་གྱི་བཅུད་
བསྡུས་པའི་སྐུ་བདག་གི་ངོ་གང་ལ་བླ་མར་བྱོན་པས། དེ་དྲན་པས་ཉམས་དགའ་བ་དང་བྱིན་རླབས་འཇུག་པ་དང་བར་དོའི་འཇིགས་པ་མེད་དེ་བློ་བདེ་བའི་གནད་དུ་འདུག །བསམ་
རྒྱུ་བརྒྱུད་ལྡན་གྱི་བླ་མ་གཅིག་པུས་ཆོག་པ་འདི་ངོ་མཚར་རེ་ཆེ། བཀའ་བརྒྱུད་ལ་སོགས་པ་སངས་རྒྱས་ཐམས་ཅད་བཞུགས་པ་དེ་བྱོན་པ་དང་བཞུད་པ་མི་མངའ་བར་ཁྱབ་པར་

བཞུགས་པ་དང་། རང་སྣང་བ་དག་ནས་སྣང་བ་ཐམས་ཅད་དེ་ཁོ་ན་ལྟར་འཆར་བའི་གནད་དུ་འདུག །ཆོས་སྐུ་ཉིད་གཟུགས་སྐུར་འཆར་བ་འདི་ངོ་མཚར་རེ་ཆེ། དེ་ཐམས་ཅད་བླ་
མའི་བྱིན་རླབས་འབའ་ཞིག་ཏུ་ཡིད་ཆེས་པས་བྱིན་རླབས་ཀྱི་བརྒྱུད་པ་འདི་འདྲ་བ་དང་མཇལ་བ་སྙམ་སྟེ་ངེས་ཤེས་མངོན་སུམ་དུ་སྐྱེས་ནས། ང་ཁོ་ན་བསོད་ནམས་རེ་ཆེ་སྙམ་པ་འོང་
བ་འདུག་ངོ་མཚར་ཆོས་འདི་རང་ལ་འདུག་ཅིང་གཞན་ལ་མ་ལྟོས་པ་ངོ་མཚར་རེ་ཆེ། ཚོགས་བསགས་པས་སྒྲིབ་པ་གཉིས་ཀྱི་མུན་པ་དྭངས་ཏེ་རང་གི་སེམས་ཀྱི་དཀྱིལ་འཁོར་
གཅེར་གྱིས་མཐོང་བའི་གནད་དུ་འདུག །རྟོགས་པ་གཅིག་གིས་ས་ལམ་མ་ལུས་བགྲོད་པ་འདི་ངོ་མཚར་རེ་ཆེ། དེ་ལ་གསོལ་བ་རུས་པའི་གཏིང་ནས་འདེབས་པ་དེ། དེ་དག་གི་
བྱིན་རླབས་དང་ཐུགས་རྗེ་སྤྱི་ཁྱབ་ཏུ་ཡོད་པ་ལ་དཔེར་ན་རིན་པོ་ཆེ་ལ་གསོལ་བ་བཏབ་པས་དགོས་འདོད་འབྱུང་བ་ལྟར་བྱིན་རླབས་ཀྱི་གནད་དཔལ་ནཱ་རོ་པས་གཏན་ལ་ཕབ་པ་དེ་ཀ་རང་༔

།ལ་ཡིད་ཆེས་པའི་གནད་དུ་འདུག །བྱིན་རླབས་ཀྱི་ཆུ་བོ་མ་ཆད་པ་འདི་ངོ་མཚར་རེ་ཆེ། ད་ལྟ་གདན་ཐོག་འདི་རང་དང་། འདུག་ས་འདི་ཉིད་རང་དུ་
ཞེ་འདོད་ཐག་ཉེ་བར་བྱེད་པ་དེ། ལག་ལེན་འདི་ཁོ་ན་ལ་མྱུར་དུ་བརྩོན་འགྲུས་རྩོམ་པའི་གནད་དུ་འདུག །བྱ་རྒྱུ་ཆོས་ལས་མེད་པ་ཞིག་འོང་བ་འདི་ངོ་མཚར་རེ་ཆེ། དེ་ནས་གསོལ་
བ་འདེབས་མཁན་མཎྜལ་འབུལ་མཁན་རང་ལ་ཅེར་གྱིས་བལྟས་པས་ཉམས་མྱོང་མངོན་སུམ་དུ་སྐྱེ་བའི་གནད་དུ་འདུག །ཕྱག་རྒྱ་ཆེན་པོ་ངོ་སྤྲོད་པ་འདི་ངོ་མཚར་རེ་ཆེ། དེའི་ངང་
ལ་རྣམ་རྟོག་བྱུང་བ་དང་བལྟས་པའམ། གློད་པས་ཆོག་པའི་གནད་དུ་འདུག །རྟོག་པ་ཉིད་མི་རྟོག་པ་ཡིན་པ་འདི་ངོ་མཚར་རེ་ཆེ། རྩྭ་དང་ཤིང་ལས་མེ་བྱུང་བས་ནི་དེ་ཉིད་
བསྲེག །ཅེས་གསུངས། དེ་ལས་བྱུང་བའི་དགེ་བ་གཞན་དོན་དུ་བསྔོས་པས་དགེ་བ་མི་འཛད་པར་ཚོགས་བསགས་ཤིང་སྨོན་ལམ་བཏབ་པའི་སྟོབས་ཀྱིས་ཆོས་ཀྱི་སྐར་སསངས་༔

རྒྱས་པ་དང་གཞན་དོན་རྒྱུན་མི་འཆད་པར་འབྱུང་བའི་གནད་དུ་འདུག །བདག་གི་སློབ་མ་བཙུན་པ་ཞིག་ན་རེ། སློབ་དཔོན་ལ་གསོལ་བ་འདེབས་པ་འདི་གཅིག་པུས་ཆོག་པར་
འདུག་པ་འདི་རེ་བྲོད་ཟེར་ཏེ་ཁོ་རེ་བདེན་ནོ་སྙམ། དེས་ན་རྡོ་རྗེ་གོ་ཆའི་རྒྱུད་ལས། རྒྱུ་འབྲས་དུས་སུ་ཀུན་མཉམ་སྟེ། །རྐྱེན་གྱུར་རྐྱེན་ལ་རག་ལས་ཕྱིར། །དེ་ཕྱིར་བཤེས་གཉེན་བླ་
མ་བཀུར། །ཞེས་པ་ལ་སོགས་པ་དང་། དཔལ་ཀྱེ་རྡོ་རྗེ་དང་། དཔལ་གསང་བ་འདུས་པ་ལ་སོགས་པའི་རྒྱུད་ཟབ་མོ་ཐམས་ཅད་ན་བཞུགས་པའི་གནད་དེ་རྗེ་རིན་པོ་ཆེའི་བྱིན་.jzuzy.blkr.g
292རླབས་ཀྱི་བརྒྱུད་པ་ཟམ་མ་ཆད་པ་འདིས་མངོན་སུམ་དུ་གཏན་ལ་ཕབ་བོ། །དེ་ནས་རི་ཁྲོད་དམ་དགོན་པར་གཅིག་པུར་བླ་མ་ལ་གསོལ་བ་འདེབས་ཀྱིན་བསྡད་པ་གཅིག་པུས་ཆོག་
པར་ཡིད་ཆེས་སོ། །ཕྲུ་བ་དྲོས་པ་ལ་ལ་ཆ་ཚ་བ་འབྱར་རོ། །འབི་འབི་ལེགས་པ་བརྡབ་ལེགས་པ་ལ་བརྐོས་ཕོར་གྱི་རི་མོ་འབྱུང་ངོ་། །ལྷ་བཟོའི་རས་ཀྱི་གཞི་ཚོན་ལ་སོགས་པའི་༔

།དཔེ་དཔག་ཏུ་མེད་པ་རིན་པོ་ཆེ་ཉིད་ཀྱིས་གསུང་ངོ༌།། །ནྱཱཾ།། །། ༈ མོན་མཚོ་སྣའི་གནས་བརྟན་སྤུངས་པ་ལ་གསུངས་པའི་སྙིང་གཏམ བླ་མ་རྗེ་བཙུན་པ་དང་རྡོ་རྗེ་
མཁའ་འགྲོ་མ་རྣམས་ལ་ཕྱག་འཚལ་ཞིང་སྐྱབས་སུ་མཆིའོ། །བྱིན་གྱིས་རླབས་པ་ཆེན་པོ་མཛད་དུ་གསོལ། གནས་བརྟན་ཡུལ་དུ་སྐོར་གཅིག་བཞུད་པ་ལ། །གདམས་ངག་ཚིག་
● གཅིག་པོ་འདི་བསྐུར་བ་ལགས། །ཚེ་འདིའི་བཟང་ངན་སྐྱིད་སྡུག་ལིངས་ཀྱིས་ཞོག །སྙིང་རྗེའི་གོ་ཆ་ཆེན་པོ་རྒྱུན་མི་བཅད། །བླ་མའི་ཡོན་ཏན་རྟག་བསམ་མོས་གུས་བྱ། །བསྐྱེད་
རིམ་བཟླས་བརྗོད་གཏོར་མས་གཞི་བླངས་ལ། །གཏུམ་མོ་རྒྱུན་མི་བཅད་ཅིང་ཐབས་ལམ་སྣ་ཚོགས་རྣམས། །ཞར་ལ་གང་ལྕོགས་གར་བདེར་འབད་པར་མཛོད། །ཐམས་ཅད་སྐྱེ་
མེད་ཆོས་སྐུའི་རྩལ་ཡིན་པས། །གནད་ཀྱི་མན་ངག་གཅེར་མཐོང་ཚིག་གཅིག་པོ། །འདི་ངོས་ཟིན་པར་མཛོད་ལ་ངང་ལས་མ་གཡོས་གཅེས། །མཐོ་མེད་དམའ་མེད་འཐད་

འཐད་སོགས། །ཐམས་ཅད་གོང་དུ་ཁུར་ལ་རྟག་ཏུ་དམན་ས་ཟུང་། །དགའ་དང་མི་དགའི་ཆགས་སྡང་ག་ལ་སྲིད། །ཞར་ལ་སྣ་ཚོགས་ཐབས་ཀྱིས་བསོད་ནམས་འབད།
གཅེས་པའི་བུ་ལ་ཕ་ཡིས་སྙིང་གཏམ་ཚིག །དེ་ལས་མེད་ཀྱིས་སྙིང་གི་དཀྱིལ་དུ་ཞོག །སྤྲང་བན་ཞང་གི་སྙིང་གཏམ་གནས་བརྟན་སྤུངས་པ་ལ་གནང་བ་ཚལ་གྱི་ཡང་དགོན་དུ་
བཀོད་པ། །སྟྲི༎ །། ༈ གནས་བརྟན་སྒོམ་ཆེན་ལ་གདམས་པ་ཉ་ག་འགག་འདུས་བཞུགས། དམ་པ་རྣམས་ལ་ཕྱག་འཚལ་ལོ། །སྙིང་ནས་སངས་རྒྱས་ཐོབ་འདོད་ན། །འགག་ཏུ་དྲིལ་བ་འདི་
ལས་མེད། །གྲུབ་ཐོབ་ཀུན་གྱི་བཅུད་ཡིན་པས། །ཚམ་ཚོམ་མེད་པར་ཉམས་སུ་ལོངས། །རྟག་ཏུ་འཁོར་བའི་ཉེས་དམིགས་དང་། །ངན་སོང་སྡུག་བསྔལ་དྲན་པར་མཛོད།
དུས་ངན་ད་ལྟའི་སྒོམ་ཆེན་ལ། །ཉ་ག་ཤོར་ནས་དྲེད་པ་མང་། །སྐྱིད་སྡུག་རྒན་གཞོན་སྒོ་ཕུགས་རྣམས། །གཉིད་ཐུམ་གཅིག་གི་རྨི་ལམ་ཡིན། །ཚེ་འདིའི་སྟབས་ཀ་ལིངས་༔

л ༄༅། ། ཀྱིས་ཞོག །ཚེ་འདི་གཙོར་མཛད་ཀྱི་སྒོམ་ཆེན་མང་། །སེམས་ཅན་སྐྱོན་གྱི་རང་བཞིན་ཡིན། །གཞན་སྐྱོན་བརྟག་གིས་མི་ལོང་གིས། །རང་སེམས་
རང་གིས་མ་ཁྲེལ་མཛོད། །རང་སྐྱོན་མ་ཚོར་སྒོམ་ཆེན་མང་། །ཉོན་མོངས་ཐ་རྒོད་མ་སྤངས་པར། །བྱང་ཆུབ་མྱུ་གུ་སྐྱེ་མི་སྲིད། །རང་རྒྱུད་འབོལ་གྱིས་འདུལ་བར་ཞུ། །རང་
༈ རྒྱུད་རེངས་པའི་སྒོམ་ཆེན་མང༌། །འཇིག་རྟེན་བྱ་བ་བཏང་ལགས་ཀྱང༌། །འཕྲལ་དགོས་ཟག་ཟོག་ཕྲན་ཚེགས་འདིས། །ཐད་ཀ་ཐད་ཀར་བཅིང་བར་མཆིའོ། །མི་མཁོ་དགུ་
མཁོའི་སྒོམ་ཆེན་མང་། །ལུས་སྲོག་ཐེད་ལ་མ་གཟན་པར། །ཡོན་ཏན་སྐྱེ་བར་བཤད་པ་མེད། །ལྟོགས་གྲིར་ཤི་ཡང་བྱ་བྱེད་སྐྱུངས། །ལྟོགས་ཀྱིས་དོགས་པའི་སྒོམ་ཆེན་
མང་། །བྱམས་དང་སྙིང་རྗེའི་སེམས་མེད་ན། །ཇི་ལྟར་འབུངས་ཀྱང་ཉན་ཐོས་ལམ། །ཅི་མཛད་སེམས་ཅན་དོན་དུ་མཛོད། །རང་དོན་སྒྲབ་པའི་སྒོམ་ཆེན་མང་། །གདམ་དུ་ཡོད་༔

པའི་དུས་ཚོད་འདིར། །སྒྲུབ་བརྒྱུད་ཚད་ལྡན་བླ་མ་འདོམས། །ལུང་སྐྱོབ་མཁན་དང་ཕྲད་པར་མཆིའོ། །ལོག་པར་འཐས་པའི་སྒོམ་ཆེན་མང་། །གསང་སྔགས་བསྟན་པ་དར
དུས་འདིར། །བླ་མེད་རྒྱུད་དུ་སྨིན་བྱས་ལ། །དམ་ཚིག་ས་མཚམས་ཤེས་པར་མཛོད། །རྦག་མ་རྦོག་མའི་སྒོམ་ཆེན་མང་། །ཤིན་ཏུ་དབེན་པའི་ས་ཕྱོགས་སུ། །གདེང་རྙེད་ནས་
ནི་གསང་སྤྱོད་སྐྱོངས། །དམན་སྤྱོད་ཞིབ་མོས་བཅིངས་པར་མཆིའོ། །རྟ་སུག་སྐམ་པོའི་སྒོམ་ཆེན་མང་། །གསང་སྔགས་ནང་གི་སྤྱོད་པ་དེ། །སྐལ་མེད་རྣམས་ཀྱིས་ཚོར་བ་
ན༑ །མཁའ་འགྲོའི་བཀའ་ཆད་འབྱུང་བར་མཆིའོ། །སྦ་གསང་མེད་པའི་སྒོམ་ཆེན་མང་། །སྡེ་སྣོད་ཐམས་ཅད་དྲིལ་དྲིལ་ནས། །རང་སེམས་རྟོགས་པར་བྱེད་པ་ཡིན། །འདའ་
ཀ་ཡེ་ཤེས་མདོ་ལས་ནི། །སེམས་ནི་ཡེ་ཤེས་འབྱུང་བའི་རྒྱུ། །སངས་རྒྱས་གཞན་ལས་མ་ཚོལ་གསུང་། །དགྱེས་པ་རྡོ་རྗེའི་རྒྱུད་ལས་ཀྱང་། །སེམས་ཉིད་རྫོགས་པའི་སངས་

! ༄༅། །རྒྱས་ཏེ། །སངས་རྒྱས་གཞན་ནས་བཙལ་དུ་མེད། །ཅེས་གསུངས། རང་སེམས་ངོ་ཤེས་སངས་རྒྱས་ཡིན། །ངོ་མ་ཤེས་པས་འཁོར་བར་
འཁྱམས། །ཤེས་ན་རྩོལ་མེད་ཆོས་ཀྱི་སྐུ། །གསང་སྔགས་བྱིན་རླབས་ལམ་པ་ཡིན། །བླ་མའི་བྱིན་རླབས་མ་ཞུགས་ན། །ཇི་ལྟར་རྟོགས་ཀྱང་བློས་བྱས་ཡིན། །བློ་ནི་ཀུན་རྫོབ་
སྒྲིབ་པར་བཤད། །དེས་ན་བླ་མ་མཉེས་བྱས་ནས། །སྐྱོ་དུབ་མེད་པར་གསོལ་བ་གདབ། །ཆུ་ནི་མ་རྙོགས་བཞག་ན་དྭངས། །སེམས་ནི་མ་བཅོས་གློད་ན་གསལ། །རང་དགར་
སོ་མར་ལྷུག་པར་བཞག །ཞེ་འདོད་མི་བགྱིད་ལྷོད་དེ་ཞོག །བརྟག་དཔྱད་བྱས་ན་ཚིག་ཏུ་ཤོར། །མ་རྟོགས་བར་དུ་རྩེ་གཅིག་བཞག །རྟོགས་ན་རིག་པ་ཤུབས་ནས་འདོན།
གཟུང་འཛིན་གཉིས་མེད་ནམ་མཁའ་ལྟར། །མཐའ་དབུས་མེད་པར་ཕྱམ་གྱིས་སོང་། །བདག་འཛིན་འགོང་པོའི་རྟེན་ས་ཞིག །ཉོན་མོངས་འཁོར་བའི་སྡོང་པོ་འགྱེལ། །མང་དུ་

སྨྲས་ཀྱང་ཅིག་ལས་མེད། །གཅིག་པུ་རང་ཡང་ངོས་བཟུང་མེད། །ངོས་བཟུང་མེད་ཅེས་སྨྲས་པས་འཚལ། །སྨྲར་མེད་ལྐུགས་པའི་རྨི་ལམ་རྨིས། ། ཨེ་མ་ངོ་མཚར་རྨད་ཀྱི་
ཆོས། །དཀར་པོ་ཆིག་ཐུབ་འདི་རྙེད་ནས། །བན་ཏ་བུན་ཏ་མ་མང་མཛོད། །ཤི་རུང་གསོན་རུང་འདི་རང་སྐྱོངས། །བསྐྱང་རྒྱུ་མེད་པ་རྒྱལ་བའི་ཐུགས། །གྲུབ་ཐོབ་རྣམས་ཀྱི་
དངོས་གྲུབ་ཡིན། །བསྐྱང་རྒྱུ་མེད་པའི་ངང་ཉིད་ལས། །ངམ་ཤོད་གཙང་པོའི་རྒྱུན་བཞིན་དུ། །བསམ་གཏན་མེད་པའི་བསམ་གཏན་མཛོད། །ནམ་མཁའ་གནས་པར་སྨྲ་ལགས་
ཀྱང་། །འགག་ཏུ་དྲིལ་བ་དེ་ལས་མེད། །སྤྲང་བན་ཞང་གིས་གནས་བརྟན་སྒོམ་ཆེན་ལ་གདམས་པ་ཆོས་ཕུའི་རྒོད་པོའི་བྲག་ཏུའོ། ། སྒྲི།། །། ༈ བདུད་རྩི་བུམ་ཕྲེང་བཞུགས། རྗེ་
བཙུན་གོང་མ་རྣམས་ལ་ཕྱག་འཚལ་ལོ། །གང་ཞིག་ཡེ་ཤེས་སྤྱན་མངའ་བའི། །བླ་མ་བདེ་གཤེགས་ཆོས་སྐྱོང་ཚོགས། །དེ་དག་བདག་ལ་དགོངས་མཛོད་ལ། །ཆེ་གཞི་དཔང་༩

༞| ༄༅། །པོར་བཞུགས་སུ་གསོལ། །ངན་བུ་ཞང་སྟོན་བྱང་མཁར་བའི། །ལྷན་སྐྱེས་བཟང་འཁྲུལ་ངན་འཁྲུལ་གཉིས། །སྐྱེ་མེད་དབྱིངས་སུ་ཤགས་ཤིག་
འགྱེད། །ངན་འཁྲུལ་མཆེད་ནས་འདི་སྐད་གླེང་། །མ་ལ་བཙས་ནས་ད་ལྟའི་བར། །འདྲེ་མཐུ་ལོ་གསུམ་མ་གཏོགས་པའི། །མི་དགེ་སྤྱད་པ་ངས་མ་དྲན། །ལོ་བདུན་ཕན་ཆད་
ཡིག་རྩལ་སྦྱངས། །བཅུ་དགུ་ཕན་ཆད་ཐོས་པ་བྱས། །རྔོག་སྟོན་སཾ་ལོ་ལ་སོགས་བསྟེན། །སྔགས་དང་མཚན་ཉིད་ལོ་རྒྱུས་ཤེས། །ཉི་ཤུ་གསུམ་ནས་ཚངས་པར་སྤྱད། །ཉི་ཤུ་
དྲུག་ལ་བསྙེན་པར་རྫོགས། །བསགས་པའི་ནོར་རྫས་སྤོང་དག་བྱས། །གྲུབ་ཐོབ་བླ་མ་ཧྭ་དང་མཇལ། །དབང་དང་གདམས་ངག་མ་ལུས་མནོས། །ནོར་རྫས་ཀྱི་འཛིན་ཆགས་
སྤོང་ལུགས་སམ། །སྦྱངས་པའི་ཡོན་ཏན་བསྟེན་ལུགས་སམ། །དགེ་སྦྱོར་བརྩོན་འགྲུས་འབད་ཚོད་འདིས། །འཕགས་པའི་གང་ཟག་ཡིན་ནམ་སྙམ། །དེ་ནས་བོད་ཡུལ་དབུས་

སུ་ཕྱིན། །རྗེ་བཙུན་ཡེར་པ་བ་དང་མཇལ། །བྱིན་རླབས་གདམས་ངག་མ་ལུས་མནོས། །ཉམས་མྱོང་མེ་འབར་ཤིང་བསྣན་འདྲ། །འདུ་འཛི་རྒྱབ་ཏུ་འབོར་ལུགས་སམ། །གཅིག་
པུ་རི་ཁྲོད་འགྲིམ་ལུགས་སམ། །ཞིམ་པོའི་གདུང་བ་གཅོད་ལུགས་ཀྱིས། བརྟུལ་ཞུགས་ཅན་ཞིག་ཡིན་ནམ་སྙམ། །ཞེས་སྨྲས་པ་དང་། བཟང་འཁྲུལ་གྱི་ཞལ་ནས་འདི་སྐད་
.l2lieགསུང་། །འོ་སྐོལ་བཟང་འཁྲུལ་ངན་འཁྲུལ་གཉིས། །ཐོག་མེད་དུས་ནས་འགྲོགས་འགྲོགས་པས། །ཁྱོད་ཀྱི་སྤྱོད་པ་ང་ཡིས་ཤེས། །འཁོར་བར་སྐྱོ་བ་མ་སྐྱེས་ཤིང་། །ངན་.hlkka
ar
སོང་སྡུག་བསྔལ་མ་དྲན་ཏེ། །མི་རྟག་འཆི་བ་མ་བསམས་པས། །ཁྱོད་ཀྱིས་ཚེ་འདི་བློས་མ་ཐོངས། །དེ་ཕྱིར་ཁྱོད་ཀྱིས་ཅི་བྱས་ཀྱི། །བྱ་བ་ཐམས་ཅད་ཚེ་འདིར་ཟད། །བྱ་བ་2z2
གཅིག་ཀྱང་བྱང་ཆུབ་ཀྱི། །དོན་དུ་སོང་བར་ངས་མ་མཐོང་། །ཐོས་བསམ་ལ་སོགས་བྱེད་ཚེ་ཡང་། །གྲོགས་ཀྱི་དོད་པོ་བསྲང་ཕྱིར་དང་། །ཁེ་གྲགས་མི་ཆེན་བྱ་ཕྱིར་དང་།

།ཟང་ཟིང་རྙེད་པ་བཙལ་ཕྱིར་བྱས། །ཆོས་ཕྲན་ཀོར་ལེ་སློབ་ཚེ་ཡང་། །འདི་ཡང་ཉན་ཅིང་ཤེས་སོ་ཞེས། །རློམ་ཞིང་ངོམས་པའི་དོན་དུ་བསླབས།
ཉིས་བརྒྱ་ལྔ་བཅུ་བསྲུངས་པ་དང་། །ནོར་རྫས་འཛིན་པ་སྤངས་པ་དང་། །སྦྱངས་པའི་ཡོན་ཏན་བསྟེན་ལ་སོགས། །གཞན་གྱིས་མ་ཚོར་དོགས་ནས་སྦྱངས། །བླ་མ་རྣམས་དང་
མཇལ་དུས་སུ། །རང་གི་མཚང་དང་སྐྱོན་ལ་སོགས། །གསང་ནས་རང་ལ་བསྟོད་ར་གཏོང༌། །གནང་བའི་གདམས་ངག་གཞན་ལ་ངོམས། །ཁྱོད་གཅིག་པུར་རི་ཁྲོད་འགྲིམ་
པའི་ཚེ། །གཏམ་སྙན་འདོད་པའི་བསམ་པ་ཡིས། །གབ་ཚུལ་སྟོན་ཞིང་མཐོང་དུ་རེ། །འབྲོས་ཚུལ་སྟོན་ཞིང་འདུ་འཛིན་འདོད། །འཇིག་རྟེན་བྱ་བ་བཏང་ཟེར་ནས། །ཆོས་བརྒྱད་
ཀྱི་དོན་སྣ་སླར་ལ་མང་། །འཇིག་རྟེན་ཆགས་སེམས་སྤོང་ཟེར་ནས། །ཉེ་འབྲེལ་གྱི་གདུང་བ་སླར་ལ་ཆེ། །ཁྱོད་ཀྱི་བྱེད་སྤྱོད་དེ་འདྲ་ན། །འབུང་གསུམ་བསགས་པའི་བྱ་བ་g

རྣམས། །ཚེ་འདིའི་འདོད་པའང་མ་འགྲུབ་ན། །ཐར་པའི་རྒྱུ་རུ་ཅི་སྟེ་སོང་། །དེ་བས་ཁྱོད་ཀྱི་རྩོལ་སྒྲུབ་རྣམས། །ཁྲོམ་ཟོལ་གཡོ་སྒྱུ་འབའ་ཞིག་ལས། །གྲོལ་བའི་རྒྱུ་རུ་འགྲོ་རེ་
སྐན། །ཁྱོད་ཀྱིས་སྐྱེ་བོ་རྣམས་རེ་བསླུས། །རང་གི་རང་བསླུས་སྡིག་པོ་ཆེ། །བྱས་པ་ཐམས་ཅད་དོན་མེད་ཅིང་། །བདག་གཞན་བསླུས་པ་མ་ཚོར་བའི། །བྱོལ་སོང་ཁྱོད་ཀྱིས་ཅི་
ཞིག་བསམ། །དད་ལྡན་སྐྱེ་བོ་ཉོན་མོངས་རྣམས། །ཁྱོད་ཀྱི་གཏིང་སྐྱོན་མ་གོ་བར། །སྤྱོད་ལམ་མཁས་ལ་དད་གྱུར་པས། །སྒོམ་ཆེན་ཟེར་ཞིང་བསྙེན་བཀུར་བྱེད། །ཀྱི་ཧུད་ཐ་
མལ་སྙིང་རེ་རྗེ། །སྡིག་ཅན་རྐུན་མ་སྤྱང་ཁུ་ཁྱོད། །དད་ལྡན་འདྲིད་ཅིང་དད་ཟས་ཟ། །མེ་འདག་འགམ་ཞིང་དུག་ཆུ་འཐུང་། །ལོག་ཆོས་རྫུན་གྱི་རྐྱལ་པ་འགེངས། །སྙན་
གྲགས་བཀུར་སྟི་མ་གཏོགས་པ། །ཆོས་གཞན་ཡིད་ལ་སེམས་མི་བྱེད། །ཁྱོད་ཀྱི་ལེགས་པ་ཅི་ཞིག་བྱས། །གཞན་ཡང་གསང་སྔགས་གདམས་ངག་དང་། །སྤྱོད་པ་བརྟུལ་

། ཞུགས་ལ་སོགས་ཀུན། །སྣོད་མིན་རྣམས་ལ་སྟོན་བྱེད་ཅིང་། །ཐ་མལ་ཚོགས་ལ་ངོམ་པར་བྱེད། །དེང་སང་དུས་ཀྱི་སྐྱེ་བོ་རྣམས། །བསྟན་པ་ནུབ་
ཁའི་སྔ་ལྟས་སུ། །ཚུལ་ཁྲིམས་ལ་སོགས་ཁྱད་གསོད་ཅིང་། །རྩིང་ཆོས་ཁ་ལྟ་ཅན་ལ་དགའ། །ཁྱོད་ཀྱང་དེང་སང་སྐྱེ་བོ་རྣམས། །དད་པར་འདོད་པས་སྤྱོད་ལམ་ཀུན། །རྩིང་
》 ཞིང་གསང་སྔགས་འཆོལ་བར་བཤད། །ཁྱོད་ཀྱི་བླ་མ་རྣམས་རེ་བསླུས། །ཁྱོད་ཀྱི་སྐྱོན་མཚང་མ་ལུས་རྣམས། །བསྐལ་པར་བརྗོད་ཀྱང་རྫོགས་མཐའ་མེད། །འོན་ཀྱང་གཉིས་
སུ་བསྡུ་བྱ་སྟེ། །གཞན་བསླུ་བདག་ཉིད་འཆིང་བའོ། །ཞེས་བཟང་འཁྲུལ་གྱིས་སྨྲས་པའོ། །ཆོས་རྣམས་རང་བཞིན་དེ་བཞིན་ཉིད་ཀྱིས་བཀའ་སྩལ་པ། །ཀྱེ་ཧོཿཉོན་ཅིག་བྱང་
མཁར་བ་ཡི་འཁྲུལ་པའི་ཚོགས། །གང་ཞིག་བཟང་འཁྲུལ་ངན་འཁྲུལ་ལུང་མ་བསྟན་འཁྲུལ་དང་། །དེ་དག་གིས་བརྟགས་སྣོད་བཅུད་ལ་སོགས་སྣང་བ་ཀུན། །དེ་བཞིན་ཉིད་ངང་

ལས་ནི་ལོགས་སུ་གཡོས་པ་མེད། །དཔེར་ན་ཆུ་ལ་རྦ་རླབས་ཆུ་བུར་ཁྱག་རོམ་སོགས། །ཐ་དད་སྣང་ཡང་ཆུ་ལས་ལོགས་སུ་གཡོས་པ་མེད། །ནམ་མཁའི་སྤྲིན་དང་ཁུག་སྣ་ལ་
སོགས་ཇི་བཞིན་ནོ། །དེ་ཕྱིར་ང་ནི་ཡེ་ནས་སངས་རྒྱས་ཟིན་པ་ལ། །སྐྱོན་སྤོང་ཡོན་ཏན་སྒྲབ་ལ་སོགས་པ་ཅི་ཕྱིར་འབད། །ང་ལ་ཡེ་ནས་སྐྱོན་ཡོན་གཉིས་ཀྱིས་གོས་མ་མྱོང་། དེ་
དག་སྤང་བ་མེད་ཅིང་ད་ཡང་སྤོང་མི་བྱེད། །དམྱལ་བ་ལ་སོགས་སྡུག་བསྔལ་རྣམས་ཀྱང་ང་ཉིད་དེ། །དེ་དག་གིས་ཀྱང་ང་ལ་གནོད་པ་རྡུལ་ཙམ་མེད། །ལྷ་མི་ལ་སོགས་བདེ་བ་
རྣམས་ཀྱང་ང་ཉིད་དེ། །དེ་དག་གིས་ཀྱང་ང་ལ་ཕན་འདོགས་བྱས་པ་མེད། །ང་ནི་གཅིག་མིན་དུ་མ་མ་ཡིན་བར་མའང་མིན། །གཅིག་དང་དུ་མ་ལ་སོགས་ལོགས་ནའང་ང་ཡོད་
མིན། །དངོས་པོ་སོགས་མིན་དངོས་ལས་གཞན་ནའང་ང་ཡོད་མིན། །ང་ལ་རྣམ་པ་མེད་ཅིང་རྣམ་པ་ལ་ཡང་ང་མེད་དེ། །དངོས་པོ་གང་དུ་སྣང་བ་དེ་དང་དེ་ཐམས་ཅད། །རྐྱེན་e

!| ༄༅། །ལས་གྲུབ་ཕྱིར་སྐྱེ་དང་འགག་པ་ཡེ་ནས་མེད། །རྐྱེན་ཉིད་རྐྱེན་གྱི་ངོ་བོས་སྟོང་ཞིང་སྐྱེ་བ་མེད། །དེ་ཕྱིར་རྐྱེན་དང་རྐྱེན་བྲལ་སྣང་རྣམས་ཆོས་སྐུ་
ངང་། །གང་ཚེ་དེ་ལྟར་རྟོགས་ཤིང་གོམས་པ་མཐར་ཕྱིན་པ། །དེ་ཚེ་ཡེ་ནས་བདག་མེད་དོན་དེ་ངེས་མཐོང་འགྱུར། །བདག་དང་བདག་གི་མེད་པས་བག་ཆགས་རྩ་བ་ཞིག །བག་
ཆགས་སྐྱོན་བྲལ་རྣམས་ལ་ཉོན་མོངས་ཅི་ཕྱིར་སྐྱེ། །ཆོས་རྣམས་བདག་ཡིན་བདག་ནི་བདག་གིས་སྟོང་པ་ལ། །སུ་ལ་སུ་ཡིས་འདོད་ཆགས་ཅི་ཕྱིར་བསྐྱེད་པར་བྱེད། །དེ་བཞིན་ཞེ་
སྡང་གཏི་མུག་ང་རྒྱལ་ལ་སོགས་དང༌། །སེར་སྣ་ཚུལ་ཁྲིམས་འཆལ་སོགས་ཅི་ཕྱིར་བསྐྱེད་པར་བྱེད། །དེ་ཡི་ལུས་ནི་ཡང་ཞིང་གར་ཡང་ཐོགས་མེད་དང༌། །སྲོག་ཆགས་ཉུང་
ཞིང་ནད་མེད་ཚ་གྲང་བཟོད་པ་དང་། །དབུགས་རྒྱུ་མི་ཚོར་ལུས་ཉིད་ཡོད་དུ་མི་ཚོར་དང་། །དམན་པས་འཚོ་ཞིང་བཀྲག་བཟང་བརྐྱང་བསྐམ་བདེ་སོགས་འབྱུང༌། །ངག་ནི་སྙན་ ༷

པར་སྨྲ་དང་དྲི་བའི་ལན་ལ་མཁས། །ཚིག་གི་སྡེབ་སྦྱོར་མཁས་དང་ཅི་སྨྲས་གདམས་ངག་ཚུལ། །བདེན་པ་མཐའ་དག་འགྲུབ་དང་སྔགས་ཀྱི་ཚིག་འགྲུབ་སོགས། །ངག་གི་ཡོན་
ཏན་མ་ལུས་འཁྲུལ་ཞིག་དེ་ལ་ཚང་། །གཞན་ཡང་ཡིད་ནི་སྙིང་རྗེ་ཆེ་དང་ཀུན་ལ་སྙོམས། །གཟའ་གཏད་ཕྱོགས་འཛིན་རེ་དོགས་མྱ་ངན་མིང་ཡང་མེད། །ཅིར་སྣང་ཐམས་ཅད་བླ་
མར་འཆར་དང་ལུས་ངག་གི།།གང་བྱས་རྣམས་ཀྱིས་གཞན་དོན་མི་འགྱུར་གཅིག་ཀྱང་མེད། །སྐྱེས་བུ་དེ་ནི་གནས་པ་མེད་ཅིང་འགྲོ་བའང་མེད། །དེ་ལ་བསྒོམ་རྒྱུ་མེད་ཅིང་ཡེངས་
སའང་མི་རྙེད་དོ། །ཉ་ནི་སྐམ་ལ་སྐད་ཅིག་གནས་པར་མི་ནུས་ལྟར། །འཁྲུལ་ཞིག་དེ་ནི་སེར་སྣའི་སེམས་སོགས་སྐད་ཅིག་མིན། །བུང་བ་སེང་གེ་བཞིན་དུ་ངེས་མེད་འཇིགས་པ་
མེད། །ནགས་ལ་མེ་མཆེད་བཞིན་དུ་སྣང་བ་ཐུག་ཕྲད་འཇོམས། །ཆོས་སྐ་བསམ་མི་ཁྱབ་ལ་ཡོན་ཏན་བསམ་མི་ཁྱབ། །རྟེན་འབྲེལ་བསམ་མི་ཁྱབ་པས་ནུས་པའང་དེ་བཞིན་ནོ།

༄༅། ། ཀྱེ་ལགས་ཞང་བཙུན་བྱང་མཁར་བ། །གང་ཚེ་གོང་བཞིན་མ་རྟོགས་པ། །དེ་ཚེ་བདག་འཛིན་ཡོང་བའི་ཕྱིར། །ཉེས་ལྟུང་ཕྲ་ཡང་བདག་གཞན་
ཕུང་། །ཇི་ལྟར་འབྲུ་མར་ཚིག་པ་ལ། །ཆུ་ཐིགས་ཆུང་ངུས་མེ་ཆེན་འབར། །དེ་བཞིན་མི་ཤེས་མཆིལ་མ་དོར། །རྒྱལ་ཆེན་རིགས་བཞིའི་ཚེ་ཚད་དམྱལ། །དེ་ལྟར་ཆོས་དང་མི་
མཐུན་པའི། །སྤྱོད་ལམ་ཕྲན་ཚེགས་རྣམས་ཀྱིས་ཀྱང་། །ངན་སོང་གསུམ་དུ་སྐྱར་བྱེད་ན། །མི་དགེ་གཞན་གྱིས་སྨོས་ཅི་དགོས། །དེ་ཕྱིར་ཉེས་བྱས་ཕྲ་མོ་ཡང༌། །གནང་བཀག་
རིམ་པ་ཤེས་གྱིས་ལ། །ཚེ་སྲོག་ཟད་ལ་ཐུག་ཀྱང་བླའི། །མིག་བཞིན་སྲུངས་ཤིག་བྱང་མཁར་བ། །སངས་རྒྱས་བསྟན་ལ་གནོད་གྱུར་ན། །བདག་གིས་ད་ལྟ་བདེན་མཐོང་
ཡང་། །སྤྱོད་ལམ་རྩིང་ཞིང་ལྷུག་པ་རུ། །གནས་པར་མ་བྱེད་ཞང་བཙུན་པ། །གྲགས་པ་ལྷུར་ལེན་སེམས་ཡོད་ན། །གངས་དཀར་རྩེ་ལ་བསྒོམས་བྱས་ཤིང་། །ནམ་མཁའི་

དབྱིངས་སུ་འཕུར་གྱུར་ཀྱང་། །བདུད་ཀྱིས་བསླུས་སོ་སྟོན་ཆུང་པ། །རེས་འགའ་གྲལ་འགོར་བཞག་ནས་ཀྱང་། །དགེ་བཤེས་བླ་མ་སློབ་དཔོན་ཟེར། །མིང་གི་རྣམ་གྲངས་བཟང་
པོ་ལ། །ཆགས་པར་མ་བྱེད་ཞང་སྒོམ་པ། །རི་ཁྲོད་པ་རུ་ཁས་བླངས་ནས། །གྲོང་ཁྱེར་ཉུལ་ཞིང་སྨྱོན་ཐབས་བྱེད། །སྒོམ་དང་ཚུལ་ཁྲིམས་མེད་ཟེར་ཡང་། །སྡང་བར་མ་བྱེད་རྦ་བ་
ཅན། །མིང་དང་ཚིག་གིས་ཆགས་སོགས་བསྐྱེད། །གར་ཕྱིན་སྦྲང་འདབས་ཆགས་པ་བཞིན། །ཆགས་སྡང་མིང་གིས་ཁྱེད་རེ་མནར། །མིང་མཐའ་རྟོགས་ཤིག་མིག་ཤེལ་པོ། །
ཚིག་ལྟ་ཕྱལ་ལ་བློ་བཞག་ནས། །མཚོན་བྱེད་ཐབས་ལམ་ཁྱད་གསོད་ཅིང་། །ལུས་ངག་དོན་མེད་ངལ་བ་རྣམས། །ལེ་ལོའི་བདུད་ཡིན་བོང་ཐུང་པོ། །འདུ་འཛི་ལྟད་མོ་བཞད་གད་
དང་། །གཟའ་བཏུང་བཀུར་སྟིས་རང་གི་སེམས། །གཡེང་ཞིང་ཏིང་འཛིན་ཉམས་པར་བྱེད། །དབེན་པ་བསྟེན་ཅིག་གཏི་ཐུག་པོ། །གང་ཞིག་མི་དང་འདྲིས་དགའ་བ། །དེ་དག་༔

།རྟག་ཏུ་སྐྱོན་དང་འགྲོགས། །ཆགས་སྡང་གཡེང་སོགས་མི་དགེའི་རྩ། །མི་དང་མ་ཕྲད་སྲད་མ་ཅན། །དེང་སང་སྣོད་ལྡན་ཤིན་ཏུ་དཀོན། །དཀའ་
ཐུབ་མ་ནུས་སྔགས་ལ་དགའ། །དེ་ཕྱིར་སྡོམ་པ་གཏོང་རྣམས་ལ། །གསང་སྔགས་མ་བཤད་ཅ་ཐར་པོ། །གང་གི་འཁྲུལ་བ་ཅི་མཐོང་ཡང་། །དེ་ཡི་ཉེས་པ་བརྗོད་མི་བྱ། །རང་
གི་ཡོན་ཏན་སྒྲིམ་བྱ་ཞིང་། །ཟོལ་ཟོག་སྒྲོག་ཅིག་ཅོལ་ཆུང་པོ། །མཚོན་བྱེད་ཐབས་ལམ་བསམ་མི་ཁྱབ། །རང་གི་གཞུང་དང་མ་མཐུན་ཡང་། །སོ་སོའི་ཉོན་མོངས་མགོ་ནོན་
ན༑ །སུ་ལ་ཡང་མ་སྨྲ་ཁ་སྤྱང་པོ། །ཐར་བ་འཇོམས་ཤིང་ངན་སོང་རྒྱུ། །ཞེ་སྡང་དུག་གིས་བདག་མྱོས་བྱེད། །བྱང་སེམས་ཚད་དུ་མ་སྐྱོལ་ཚེ། །འདྲེ་མཐུ་སྤོངས་ཤིག་མཐུ་
རྡུགས་པོ། །རྣལ་འབྱོར་པ་རུ་ཁས་ལེན་ཅིང་། །གདམས་ངག་མང་པོའི་ཁུངས་ཀྱང་འདྲེན། །འཕོང་རའི་གསེབ་ཏུ་གླུ་ལེན་ཅིང་། །ལྷ་མཐོང་འདྲེ་མཐོང་མངོན་ཤེས་བཤད།

ནུས་པ་སྣ་ཚོགས་བླུན་པོ་ལ། །ངོམས་ཤིང་ལྐོག་ཏུ་ཁྲིད་ནས་ཀྱང་། །མན་ངག་བཤད་པའི་ཚུལ་སྟོན་ཅིང་། །ད་ནི་ལྟ་བའི་དོན་རྟོགས་པས། །ཚུལ་ཁྲིམས་ལ་སོགས་དགེ་སྤྱད་
ན༑ །འཆིང་བས་རྩོལ་སྒྲུབ་སྤོངས་ཤིག་ཟེར། །འོ་སྐོལ་ཕལ་ཆེར་དེ་འདྲས་བསླུས། །ཚོར་ངས་མ་ཆེ་སར་སར་པོ། །ཤིན་ཏུ་ཟབ་པའི་ཆོས་ཐོས་ཚེ། །རང་བློ་དམན་པས་སྐྲག་གྱུར་
ཀྱང་། །སྨོད་ཅིང་སྤོང་བར་མ་བྱེད་པར། །ནམ་ཞིག་གོ་བར་སྨོན་ལམ་ཐོབ། །ཁྱོད་ཀྱི་རྩོལ་སྒྲུབ་འདི་འདྲ་བས། །འཁོར་བའི་ལ་ཆེན་མི་འདོས་པས། །དྲག་ལ་སྙུགས་སྲིངས་
ཡང་དང་ཡང་། །རང་ལ་སྐུལ་ཅིག་རྒྱུས་སླ་འོ། །ལས་དང་བག་ཆགས་སྐོར་ལོག་གིས། །རིགས་དྲུག་འཁོར་བར་ང་རེ་སྦྱངས། །ལས་ཀྱི་རྩ་བ་གང་ཞེ་ན། །ཡོད་མེད་མཐའ་
དབུས་ལ་སོགས་པའི། །སྣ་ཚོགས་ཡིད་ལ་བྱེད་པའི་ཆོས། །ཡིན་ཕྱིར་དངོས་དང་དངོས་མེད་སོགས། །གང་ཡང་ཡིད་ལ་མ་བྱེད་པར། །མི་དམིགས་ཞོག་ཅིག་ཞང་སྒོམ་པ།

| ༄༅། །དགེ་བའང་ཡིད་ལ་མི་བྱེད་ན། །མི་དགེ་བ་དང་ལུང་མ་བསྟན། །ཁྱོད་ཀྱི་ཡིད་ལ་ཅི་སྟེ་བྱེད། །མ་བཅོས་ཞོག་ཅིག་ཞང་སྒོམ་པ། །མ་བཅོས་འོད་
གསལ་དྲི་མེད་དེ། །གཏི་མུག་བེམ་པོར་གོལ་ཉེན་ཆེའོ། །སྨན་དང་དུག་ཏུ་ནོར་ཉེན་ཆེའོ། །ཤེས་རབ་བསྐྱེད་ཅིག་མཁས་སུ་རེ། །གསལ་རིག་ཉིད་ལ་ཞེན་གྱུར་ན། །ཤ་བཙོན་Bue
,N
Bd-
བྲོས་ཐབས་ནོར་བ་བཞིན། །འདི་ཡིན་སྙམ་ན་དམིགས་པའི་བདུད། །སླར་ལ་ལྡང་ངོ་ཞང་སྟོན་པ། །ཡིན་མིན་ལ་སོགས་མུ་བཞི་ཡིས། །སྟོང་ཞིང་དེ་ལས་གཞན་ནའང་མེད།
nŃy
481-0uns
དྲི་མ་མེད་གྲགས་རྣམ་ཐར་བཞིན། །ཤེས་པར་གྱིས་ཤིག་ཞང་སྒོམ་པ། །ཆོས་དབྱིངས་བསམ་གྱིས་མི་ཁྱབ་ཕྱིར། །བསམ་དང་བརྟག་དཔྱད་ལ་སོགས་རྣམས། །ལྷོད་ཀྱིས་གློད་
ལ་རྩེན་གྱིས་ཞོག །རྟོག་པ་འཆར་གྱི་ཞང་སྒོམ་པ། །དེ་འདྲའི་སྟོང་ཉིད་ཤེས་རབ་ལ། །སྙིང་རྗེའི་ཐབས་དང་བྲལ་གྱུར་ན། །བྱ་རྒོད་གཤོག་མེད་འཕུར་འདོད་བཞིན། །སླར་ལ་g
ཀ་

བརྡེབས་སོ་བཟང་དུ་རེ། །རང་བཞིན་དེ་ཁོ་ན་ཉིད་ཀྱིས་གསུངས་པའོ། །དེ་དག་གསུངས་པས་ཀྱང་ལྷན་ཅིག་སྐྱེས་པའི་ངན་འཁྲུལ་དེ་ཐོག་མ་མེད་པ་ནས་ཀྱི་བག་ཆགས་ངན་པ་
གོམས་ཤིང་མཐུ་བརྟས་པའི་དབང་གིས་ཧ་ཅང་ཡང་སྐྲག་ཅིང་ཞུམ་པར་མ་ནུས་ན། བཟང་འཁྲུལ་དང་ངན་འཁྲུལ་གཉིས་ལ་བཙན་ཐབས་སུ་སྣ་བསྒག་པ་ནི། དེ་རིང་དུས་ནས་སྐྱེ་
མེད་རྟོགས་ཀྱི་བར། །མི་དགེ་ལུང་མ་བསྟན་གྱིས་ཀུན་བསླང་བའི། །བྱ་བ་བྱེད་ན་ངན་འཁྲུལ་ཁྱོད་ལ་སྡིགས། །དེ་རིང་དུས་ནས་ཀུན་ཏུ་འོད་ཀྱི་བར། །ཞེན་དམིགས་འཁོར་
གསུམ་རྟོག་པས་ཀུན་བསླང་བའི། །རྩོལ་བསྒྲུབ་བྱེད་ན་བཟང་འཁྲུལ་ཁྱོད་ལ་སྡིགས། །ཚིག་རྐང་གསུམ་པ་དྲག་པོའི་ལས་ལ་ཤིས། །བཟང་འཁྲུལ་ངན་འཁྲུལ་དྲག་པོའི་སྣ་
བསྒྲགས་པས། །འཁྲུལ་ཚོགས་མྱུར་ཞིག་འགྲོ་བའི་དོན་བྱེད་ཤོག། །རང་གི་ཉེས་སྐྱོན་ཚོགས་ལ་ཞེ་ཁྲེལ་ཡི་མུག་གྱུར་པས་ཀྱང་། །རང་ལ་གདམས་ངག་ཚིག་འགའ་སྨྲས་པའི་

! ༄༅། །ཚུལ་ལགས་ཏེ། །གཞན་ལ་འཇལ་དང་ཟར་ཟུར་ཐལ་དང་སྡེབ་མཁས་ལ་སོགས་པ། །ངོམ་སྲིད་རྗེ་བཙུན་ལ་སོགས་སྤྱན་སྔར་བཟོད་པར་གསོལ། །
ཚིག་འདིས་གཞན་ལ་ཕན་འགྱུར་སྙམ་པའི་རེ་མེད་དེ། །འོན་ཀྱང་སོ་སོའི་འདུལ་སྐལ་ལས་འཕྲོ་གར་བཞག་ཚོད་མེད་པས། །གལ་ཏེ་གཞན་ལ་ཕན་པ་སྲིད་ན་འདི་ནི་གང་ཐོས་
དེའི། །གཡོ་བྲལ་འཁྲུལ་ཞིག་རང་བདེ་གཞན་དཔལ་འབད་མེད་ཤོག །ཞང་སྒོམ་རང་གིས་རང་ལ་གདམས་པ་བདུད་རྩི་བུམ་པའི་ཕྲེང་བ་ཞེས་བྱ་བ། གོང་དཀར་མོའི་བྲག་ཕུག་
ཏུ་བཀོད་པ་རྫོགས་སོ།། །། ༈ ཕྲ་མོ་གཅོད་པའི་གླེང་སློང་བཞུགས།། ཐུགས་རྗེས་བར་ཆད་མེད་པར་དོན་རྫོགས་མཛད། །སྐལ་ལྡན་འདྲེན་པའི་རྗེ་བཙུན་རྣམས་ལ་འདུད། །ཞང་གི་
སྤྲང་བན་སྨྱོན་པ་འདིས། །དང་པོ་མཆོད་རྟེན་རང་བྱུང་རྩར། །འཛམ་གླིང་བྱེ་བ་ཕྲག་བརྒྱ་ན། །བྲག་དང་ཆུ་དང་མཆོད་རྟེན་དང་། །འདི་འདྲ་རེ་རེ་ངེས་བཞུགས་སྙམ། །དེ་ཚེ་

ཉམས་ལའང་དེ་བཞིན་ཤར། །དེ་ལ་བརྟེན་ནས་ཕྱོགས་བཅུ་ཡི། །འཇིག་རྟེན་དཔག་མེད་ཐམས་ཅད་དུ། །ཐུབ་པའི་རྣམ་འཕྲུལ་དཔག་མེད་པ།།ཐད་ཀ་ཐད་ཀར་བཞུགས་སོ་
སྙམ། །གསང་སྔགས་ཕྱི་ནང་ཐ་དད་པའི། །ལྷ་དང་བླ་མ་སློབ་མ་དང་། །སྔགས་དང་ཕྱག་རྒྱ་ཏིང་འཛིན་གྱི། །ཁྱད་པར་སྣ་ཚོགས་མུ་མེད་པ། །ངེས་པར་བཞུགས་པ་ངོ་མཚར་
སྙམ། །དེ་ནས་དེ་ཡི་སྣང་བ་རྣམས། །བྱིན་རླབས་དབང་བསྐྱར་ལ་སོགས་པའི། །ཆོ་ག་ཆེ་ཆུང་ཁྱད་པར་རྣམས། །གང་བྱེད་ཚེ་ན་དེ་དག་གིས། །ཤེས་པ་བསྐལ་ཞིང་དེ་དག་
ཤར། །ཤར་བར་ལ་བརྟེན་གཞན་དག་ཀྱང་། །རྣམ་པ་སྣ་ཚོགས་འཆར་ཞིང་གདའ། །དེ་ནས་སྒྲགས་དང་འཕྲང་པོ་ཡི། །སོ་མཚམས་གཅོང་རོང་ཐད་ཀ་བ། །དགོང་མོ་ཞིག་ལ་
ཕྱིན་པའི་ཚེ། །རྨི་ལམ་ཉམས་མྱོང་འབར་དོགས་པས། །ཤིན་ཏུ་གཟོབ་ཅིང་ཕྱིན་ཙ་ན། །དེ་བས་ཀྱང་ནི་ཆེས་གཟར་བའི། །ཤིན་ཏུ་འཇིགས་ཤིང་སྐྱི་བུང་བའི། །མ་རུངས་༔

། གཅོང་རོང་མི་བཟད་པར། །རང་དབང་མེད་པར་ལྷུང་བར་བསམས། །ལྕགས་སྲེག་ཁང་སྒྲོམ་མི་བཟད་པའི། །དམྱལ་བའི་གཅོང་རོང་ལྷུང་
བསམས་ནས། །སྡུག་བསྔལ་མི་བཟད་མྱོང་བར་བསམས། །དེ་ལྟར་བསམས་པའི་དེ་མ་ཐག །ཕྱོགས་བཅུའི་འཇིག་རྟེན་དཔག་མེད་དྲན། །རེ་རེར་གཅོང་རོང་འདི་འདྲ་དང་།
༈དམྱལ་བའི་སྡུག་བསྔལ་དེ་ཡི་བར། །བདག་གིས་ཀུན་ཏུ་ཁྱབ་གྱུར་ནས། །སྡུག་བསྔལ་འདི་འདྲ་དུས་གཅིག་ཏུ། །མྱོང་བར་བསམས་པའི་རྟོག་པ་དེ། །ད་ལྟའི་གོམ་པ་འབོར་
ཕོད་འདིར། །འུབས་ཀྱིས་བསྔས་པས་ལྷན་ཅིག་སྐྱེས། །གསལ་སྟོང་བར་སྣང་དཀྱིལ་ལྟ་བུར། །སིང་ངེ་ཡེ་རེ་བཟུང་འཛིན་མེད། །བསྒོམ་བྱ་སྒོམ་བྱེད་མཁའ་ལྟར་དག །
བདག་མེད་ཞི་བ་ཆེན་པོར་མྱོང་། །ཁྱེད་ཀྱིས་བསྐྱེད་པས་འཇིག་རྟེན་ཁམས། །དཔག་མེད་འདས་པའི་ཕ་རོལ་གྱི། །ཤར་གྱི་ཕྱོགས་སུ་བསྡད་བྱས་ནས། །སྔར་བཞིན་བསྒོམས་g

པས་དེ་ཉིད་ཤར། །དེ་ནས་ལྷོ་བྱང་ཕྱོགས་བཅུ་ཡི། །འཇིག་རྟེན་རེ་རེར་དེ་བཞིན་བྱས། །གར་བྱས་ས་དེར་དེ་བཞིན་ཤར། །དུས་གཅིག་འཇིག་རྟེན་ཁམས་རྣམས་སུ། །སྐད་ཅིག་
ཁྱབ་བྱས་དེ་བཞིན་བསྒོམས། །བསྒོམས་པས་ཐམས་ཅད་དུས་གཅིག་ཤར། །དེ་ཙམ་ནམ་མཁས་གར་ཁྱབ་པར། །བསྐྱེད་ཅིང་བསྐྱེད་པ་པོ་མེད་པར། །གང་ལྟར་བསམས་པ་དེ་
ལྟར་མྱོང་། །དེ་བས་བསྐྱེད་ཀྱང་དེ་ཉིད་དོ། །ཐུག་པ་མེད་ཅིང་མུ་མེད་པར། །བསྐྱེད་ཀྱང་དེ་ལྟར་དེ་ལྟར་རོ། །བསྡུས་ནས་ཡང་ནི་གོང་བཞིན་དུ། །མྱོང་ཞིང་རྟོགས་པའི་དེ་མ་
ཐག །འ་པ་ཉམས་མྱོང་ཨ་ཅང་ཆེ། །རོ་མཉམ་རྟོགས་པའི་ཡེ་ཤེས་དེ། །གཞི་མེད་མཁའ་ལྟར་ཀུན་ཁྱབ་ཀྱང་། །ཀོར་ལེར་ཞིག་ཏུ་ལུས་ནས་འདུག །བདག་མེད་རྟོགས་པའི་
བློ་མཆོག་ཀྱང་། །ཀོར་ལེར་ཞིག་ཏུ་ལུས་ནས་འདུག །མཁའ་ལ་ཉི་འོད་ཤར་བ་བཞིན། །ངོས་བཟུང་མེད་པའི་ཡེ་ཤེས་མཆོག །རྒྱུན་ཆད་མེད་པར་གསལ་བ་ཡང་། །ཀོར་g

། ལེར་ཞིག་ཏུ་བཅིངས་ནས་འདུག །ཡེ་ཤེས་ནམ་མཁའི་དཀྱིལ་ལྟ་བུར། །སྣང་མེད་རྒྱུན་ཆད་མེད་པའང་། །ཀོར་ལེར་ཞིག་ཏུ་བཅིངས་ནས་
འདུག །བདག་མེད་རང་ཡང་བཏགས་ཙམ་པས། །དེ་སོགས་རྟོགས་བྲལ་སྤྲོས་བྲལ་དང་། །སྨྲ་བསམ་བརྗོད་ལས་འདས་པ་དང་། །ཁྱབ་ཅིང་ཡངས་ལ་རྒྱ་ཆེར་དང་། །དགེ་
བསྙེན་ཆེན་པོ་ལི་ཙ་བྱི། །ཅི་ཡང་མི་སྨྲའི་རྟོགས་པ་དང་། །ས་ལམ་དྲོད་རྟགས་མཐོན་པོ་དང་། །མཁའ་ལྟར་ཁྱབ་པའི་སྐུ་གསུམ་ཞེས། །བླ་མེད་རྫོགས་པའི་བྱང་ཆུབ་ཀྱང༌།
ཀོར་ལེར་ཞིག་ཏུ་བཅིངས་ནས་འདུག །དགེ་བསྙེན་ཆེན་པོས་མ་ལན་ཏེ། །བློ་ཆུང་རེ་རེས་ཀོར་ལེར་བཅིངས། །དེ་ཕྱིར་ཉམས་རྟོགས་ལ་སོགས་པ། །ཅི་ཙམ་ཕུལ་བསྐྱེད་མཐོན་
པོར་རྟོགས། །དེ་བས་ཀྱང་ནི་མཐོ་རྟོགས་ཀྱང་། །ཀོར་ལེར་རེ་རེར་བཅིངས་ནས་འདུག །རྗེ་བཙུན་མི་ལ་རས་པའི་ཞལ་ནས། རྒྱ་གར་ཡང་མ་ཆད། ཕྱོགས་གར་ཡང་མ་

ལྷུང་། ཕུགས་གར་ཡང་མ་གཏད་ཞེས་གསུངས། འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་བརྒྱད་སྟོང་པ་ལས་ཀྱང་། མྱ་ངན་ལས་འདས་པ་ལས་ཆེས་ལྷག་པའི་ཆོས་གཅིག་
ཡོད་ན་ཡང་། དེ་ཡང་སྒྱུ་མ་ལྟ་བུ་རྨི་ལམ་ལྟ་བུའོ། །ཞེས་གསུངས། ཡང་གསུངས་པ། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས་
པར་བྱའོ་ཞེས་དེ་ལྟར་ཡང་གནས་པར་མི་བྱའོ། །ཞེས་གསུངས། དེ་སོགས་མདོ་རྒྱུད་དུ་མ་ལས། གནས་མེད་མུ་མེད་ཐུག་མེད་པའི། །བཀའ་སྩལ་དུ་མ་དཔག་མེད་གསུངས། །
མཁས་པའི་བསྟན་བཅོས་ཐམས་ཅད་འཆམ། །རྟོགས་ལྡན་རྣམས་ཀྱིས་གསུངས་པ་ཡི། །གདམས་ངག་ཐམས་ཅད་དེ་ལྟར་འཆམ། །དེ་ལྟར་མཁས་རྟོགས་ལྡན་པ་ཡི། །ཐུབ་
དང་སྐྱེས་མཆོག་ཀུན་འཆམ་ལ། །ང་འདྲའི་ཅོལ་ཆུང་རེ་རེ་ཡིས། །ཀོར་ལེར་རེ་རེར་བཅིངས་ལ་ཆེའོ། །འ་ཙི་ཨ་མ་ང་རེ་འཇིགས། །ད་རུང་བསོད་ནམས་ལྟག་ཚན་ལ།

།འབུང་གསུམ་གདོན་ནོ་འོ་སྐོལ་རང་། །རྩལ་མཆོག་སྦྱང་ངོ་སྐལ་ལྡན་ཀུན། །ཤིན་ཏུ་ཕྲ་བོ་གཟིགས་ཤིག་ཀྱེ། །ཐག་པ་བཅད་དོ་སྐལ་ལྡན་ཀུན། །༄༅།
འ་པ་གཟིགས་ཤིག་བུ་ཚོ་ཀུན། །མ་རྟོགས་འཁྲུལ་བའི་སེམས་ཉིད་དང་། །རྟོགས་པར་བྱེད་པའི་ལམ་ཚོགས་དང་། །ལམ་རྟགས་ས་ལམ་དྲོད་རྟགས་དང་། །འབྲས་བུ་རྫོགས་
པའི་སངས་རྒྱས་དེ། །གཅོང་རོང་འདི་ན་མི་འདུག་གོ། །གཞི་ས་ན་ཡང་མི་འདུག་གོ། །རི་ཁྲོད་ན་ཡང་མི་འདུག་གོ། །ཁྲོམ་གསེབ་ན་ཡང་མི་འདུག་གོ། །བོད་ཡུལ་ན་ཡང་མི་
འདུག་གོ། །རྒྱ་གར་ན་ཡང་མི་འདུག་གོ། །རི་རྩེ་ན་ཡང་མི་འདུག་གོ། །ཐང་སྟོང་ན་ཡང་མི་འདུག་གོ། །ཁང་ཁྱིམ་ན་ཡང་མི་འདུག་གོ། །ཆུ་དཀྱིལ་ན་ཡང་མི་འདུག་གོ། །
ནམ་མཁའ་ན་ཡང་མི་འདུག་གོ། །བྲག་གསེབ་ན་ཡང་མི་འདུག་གོ། །དེ་སོགས་ཀུན་ན་མི་འདུག་གོ། །ནང་ནའང་མི་འདུག་ཕྱི་ནའང་མིན། །འཛམ་བུའི་གླིང་ན་མི་འདུག་གོ། །
ཝཱ

ལུས་འཕགས་པོ་ནའང་མི་འདུག་གོ། །གླིང་བཞི་གང་ནའང་མི་འདུག་གོ། །མི་མཇེད་བྱེ་བ་ཕྲག་བརྒྱའི་ཁམས། །གང་ན་ཡང་ནི་མི་འདུག་གོ། །ཕྱོགས་བཅུའི་མཁའ་མཉམ་
འཇིག་རྟེན་ཁམས། །གང་ན་ཡང་ནི་མི་འདུག་གོ། །ལྷ་ཡུལ་ན་ཡང་མི་འདུག་གོ། །དམྱལ་བ་ན་ཡང་མི་འདུག་གོ། །ཀྱེ་ལགས་སྐལ་ལྡན་བུ་ཚོ་ཀུན། །གང་ན་ཡང་ནི་མི་འདུག་
པས། །ཀོར་ལེར་འཆིང་བ་སུ་ཡིས་དྲན། །འཆིང་བའི་གཞི་རྩ་མི་འདུག་པས། །གྲོལ་བར་འདོད་པ་སུ་ཡིས་དྲན། །གཟུགས་མ་བཅིངས་མ་གྲོལ་བའོ། །རྣམ་པར་ཤེས་པ་མ་
བཅིངས་མ་གྲོལ་བའོ། །མ་རིག་པ་མ་བཅིངས་མ་གྲོལ་བའོ། །སྦྱིན་པའི་ཕ་རོལ་ཏུ་ཕྱིན་པ་མ་བཅིངས་མ་གྲོལ་བའོ། །ནང་སྟོང་པ་ཉིད་མ་བཅིངས་མ་གྲོལ་བའོ། །དྲན་པ་ཉེ་བར་
བཞག་པ་རྣམས་མ་བཅིངས་མ་གྲོལ་བའོ། །འཕགས་པའི་བདེན་པ་བཞི་མ་བཅིངས་མ་གྲོལ་བའོ། །རྣམ་པ་ཐམས་ཅད་མཁྱེན་པ་ཉིད་མ་བཅིངས་མ་གྲོལ་བའོ། །དེ་ཅི་སྟེ་

།ཟེར་ན། ནམ་མཁའ་ལ་ནི་གཟུགས་མ་མཆིས་སོ། །རྣམ་པར་ཤེས་པ་མ་མཆིས་སོ། །མ་རིག་པ་མ་མཆིས་སོ། །སྦྱིན་པའི་ཕ་རོལ་ཏུ་ཕྱིན་པ་མ་
མཆིས་སོ། །ནང་སྟོང་པ་ཉིད་མ་མཆིས་སོ། །དྲན་པ་ཉེ་བར་བཞག་པ་རྣམས་མ་མཆིས་སོ། །འཕགས་པའི་བདེན་པ་བཞི་མ་མཆིས་སོ། །རྣམ་པ་ཐམས་ཅད་མཁྱེན་པ་ཉིད་མ་
* མཆིས་སོ། །ཞེས་གསུངས་སོ། །ཤེས་རབ་ཀྱི་ཕ་རོལ་ཏུ་ཕྱིན་པ་ཚུལ་བརྒྱ་ལྔ་བཅུ་པ་ལས། ཐམས་ཅད་ནམ་མཁའི་མཚན་ཉིད་དེ། །ནམ་མཁའ་ལ་ཡང་མཚན་ཉིད་མེད།
ནམ་མཁའ་དང་ནི་མཉམ་སྦྱོར་བས། །ཀུན་མཆོག་ནམ་མཁའི་ངང་དུ་གསལ། །ཞེས་གསུངས་སོ། །དེ་ཀུན་ཚིག་ཏུ་མ་ཤོར་རམ། །གོ་ཡུལ་དུ་ཡང་མ་ཤོར་རམ། །སྙིང་ནས་
ནང་དུ་ཅེར་གྱིས་བལྟ། །ཕྲ་ཞིང་ཕྲ་འོ་བུ་ཚོ་ཀུན། །ཤིན་ཏུ་ཟབ་བོ་ཕ་སྤད་ཚོ། །ཕྲ་མོ་བཅོད་པའི་གླེང་སློང་སྤྲང་བན་ཞང་གིས་འཕྲང་པོ་སྤང་ལུང་དུ་བཀོད་པ།
༣

ཨཱི༎ ༎ ༈ བརྡའ་བཞི་དོན་བཞིའི་གདམས་པ། བླ་མ་དམ་པ་རྣམས་ལ་ཕྱག་འཚལ་ལོ། །བརྡ་བཞི་དོན་བཞིའི་གདམ་ངག་འདི་ལ་འདི་ལྟར་གསུངས་ཏེ། གཞི་ལྕགས་བཟང་པོ་ལ་
རྐྱེན་མགར་བ་མཁས་པས་ངར་བཟང་པོ་བླུད་པའི་མཚོན་རྣོན་པོ། གྲི་དང༌། སོག་ལེ་དང་། གཟོང་ལ་སོགས་པ་བྱས་ཏེ་ཤིང་ལ་སོགས་པ་གཅོད་པ་དང༌། རྐོ་བ་
དང་། འབིགས་པ་དང་། འབྲུ་བ་ལ་སོགས་པ་བྱེད་པ་ཡིན། གཞན་ཡང་རིན་པོ་ཆེའི་བྱེ་བྲག་མཆོང་དང༌། མུ་ཏིག་བྱི་རུ་ཤེལ་ལ་སོགས་པས་བཟོའི་རྣམ་པ་དུ་མ་བྱེད་པའོ།
འོན་ཀྱང་རིགས་ཀྱི་རིན་པོ་ཆེ་ཨིནྡྲ་ནཱི་ལ་ལ་སོགས་པའི་རིན་པོ་ཆེ་ལ་སོགས་པ་ལ་གཏད་པ་བཞིན་དུ་རྡུགས་ནས་འགྲོ། དཔེ་དེ་བཞིན་དུ་མཚན་ཉིད་ཕ་རོལ་ཏུ་ཕྱིན་པའི་ཐེག་པ་དང་
གྲུབ་མཐའ་ལམ་གྱི་རིམ་པ་རྣམས་ཀྱིས་གཅིག་དང་དུ་བྲལ་ལ་སོགས་པའི་གཏན་ཚིགས་ཆེན་པོ་བཞི་ལ་སོགས་པས་སྣང་བ་འདི་སྟོང་པ་ཉིད་དུ་རྟོགས་ནུས་ཀྱི། སེམས་ཉིད་ཀྱི་༔

ཀྭ |༄༅། །དྭངས་མ་སྐྱེ་བ་མེད་པར་རྟོགས་མི་ནུས་ཏེ། རྡུགས་ནས་འགྲོ་བ་ཡིན་ནོ། །རྡོ་རྗེ་ཕ་ལམ་གྱི་རིགས་ཀྱིས་ནོར་བུ་ཨིནྡྲ་ནཱི་ལ་ལ་སོགས་པ་ལ་ཕོད་དེ་
བཟོའི་རྣམ་པ་བྱར་བཏུབ་པ་བཞིན་དུ་སྤྱིར་གསང་སྔགས། ཁྱད་པར་དུ་སྙིང་པོའི་སྐོར་གྱི་གདམས་ངག་སེམས་ཀྱི་དྭངས་མ་དྲན་པ་མེད་པ་གཏན་ལ་འབེབས་པར་བྱེད་པ། བརྡ་དྲུག་
ཎྜཱགི་སྒོ་ནས་རྟོགས་པ་ཡིན་ནོ། །དེས་ན་གསང་སྔགས་ཕ་རོལ་ཏུ་ཕྱིན་པ་ལས་ཁྱད་པར་དུ་གྱུར་པ་ཡིན་པས། བཅོམ་ལྡན་འདས་ཀྱིས་ཀྱང་ལེགས་པར་གྲུབ་པའི་རྒྱུད་ལས། དོན་
གཅིག་ཡིན་ཡང་མ་རྨོངས་དང་། །བྱ་བ་ལ་སོགས་པ་གསུངས་སོ། །ཡང་རྡོ་རྗེ་ཕ་ལམ་ཁོ་རང་འཇིགས་པའི་གཉེན་པོ་ཡོད་དེ། ལུག་རུ་བཙན་ཅན་གྱི་ནང་དུ་བཅུག་ན་གཞོབ་ཏུ་
འགྲོའོ། །སྦལ་པ་ཤི་བའི་ཁོག་པར་བཅུག་ན་ཞུ་ནས་འགྲོའོ། །ནོར་བུ་རིན་པོ་ཆེ་ལ་རྡུགས་ནས་ཁོ་རང་གཞོབ་ཏུ་ཆིར་གྱིས་འགྲོའོ། །ནོར་བུ་རིན་པོ་ཆེ་ལ་གཉེན་པོ་གང་ཡང་མེད་s

པས་སྟོང་པ་གང་གིས་ཀྱང་རེག་པར་མི་ནུས་པའོ། །དཔེ་དེ་བཞིན་དུ་ཡང་དག་པའི་དོན་ཆོས་ཉིད་མ་ནོར་བ་དེ་ལ་དཔེ་ཟབ་མོ་ཕྲ་བ་ནམ་མཁའ་ལྟ་བུས་ཀྱང་མཚོན་དུ་མེད། ཤེས་བྱ་
ཟབ་ཅིང་ཕྲ་བ་ཅི་ཡང་ཡུལ་དུ་བྱར་མེད། རྣམ་ཤེས། སེམས། ཡིད། བློ། དྲན་པ་གང་གིས་ཀྱང་རེག་ཏུ་མེད་པས། ཐུབ་པ་མེད་ཅིང་དཔེ་མེད་པ། །ཞེས་སོ། །ཤེས་བྱ་
དང་ཤེས་པ་ཐམས་ཅད་ཀྱི་ངོ་བོ་ཉིད་ཡིན་པས། ཤེས་དང་ཤེས་བྱའི་བདག་པོ་མཆོག །ཅེས་སོ། །དེ་ལྟར་དཔེ་དོན་ཟུང་གཅིག་བླ་མ་དམ་པའི་གདམས་ངག་གིས་ཡང་དག་པའི་
དོན་རྟོགས་པ་མ་ཡིན་པ་གཞན་གྱིས་མི་རྟོགས་པར་བསྟན་ནས། ད་ནི་ཡང་ཤེས་པ་དང་ཤེས་བྱ་རྩ་བྲལ་དུ་རྟོགས་དགོས་པར་སྟོན་པ་ལ། ཤེས་པ་རྩ་བྲལ་དུ་བུད་ཤིང་དང་མེའི་
དཔེས་བསྟན། ཤེས་བྱ་རྩ་བྲལ་དུ་གསེར་དང་། གསེར་གྱི་མདོག་གིས་བསྟན་ཏེ། དེ་ལ་དཔེར་ན་མེ་ཤིང་ཉུང་འབྲུ་ཙམ་ཞིག་ཡོད་ན་དེ་ལ་བརྟེན་ནས་མེ་འབྱུང་། མེ་འབར་རྒྱུ་

ཀྭ། ༄༅། །ཞིག་བྱུང་ན་དེ་ལ་བརྟེན་པའི་ཚ་བ་ཞིག་འབྱུང་། དེས་བཙོ་སྲེག་ལ་སོགས་པའི་བྱ་བ་ཐམས་ཅད་བྱེད་པ་ཞིག་འོང་བ་ཡིན་ནོ། །དཔེ་དེ་བཞིན་དུ་དྲན་པ་
ཕྲ་མོ་རང་རྒྱུད་པ་ཡོད་ན། དེ་བཞིན་དུ་དེ་ལ་བརྟེན་ནས་སྣང་བ་ཕྲ་མོ་རང་རྒྱུད་པ་ལ་ཆགས་སྡང་རང་རྒྱུད་པ་འོང་སྟེ། ཉོན་མོངས་པ་སྐྱེས་ནས་བདེ་སྡུག་སྣ་ཚོགས་སུ་ཉམས་སུ་
མྱོང་བ་ཡིན་ནོ། །དེ་ཡང་མེ་ཤིང་ཕྲ་མོ་ཡུངས་འབྲུ་ཙམ་དེ་མེད་ནས་ཐལ་བར་སྤུངས་ཀྱིས་སོང་ན་མེ་ཕྲ་མོ་དེ་མི་འོང་། དེ་མེད་ན་ཚ་བ་མི་འོང་། ཚ་བ་མེད་ན་སྲེག་པ་ལ་སོགས་
པའི་དོན་བྱེད་མི་ནུས་སོ། །དེ་བཞིན་དུ་དྲན་པ་ཕྲ་མོ་རང་རྒྱུད་པ་དེ་རྩ་བྲལ་རྗེས་མེད་དུ་ཤེས་ན། སྣང་བ་ཕྲ་མོ་རང་རྒྱུད་པ་མི་འོང་། དེ་མེད་ན་གཟུང་འཛིན་མི་འོང་། དེ་མེད་ན་
འཁྲུལ་བ་མི་འོང་། དེ་མེད་ན་ཆགས་སྡང་སྣ་ཚོགས་མི་འོང་། དེ་མེད་ན་བདེ་སྡུག་སྣ་ཚོགས་མི་འོང་ངོ་། །དེས་ན་ཤེས་པ་ཕྲ་མོ་འདི་རྩ་བྲལ་རྗེས་མེད་དུ་ཤེས་པ་གལ་ཆེ་

བས། ཤེས་པ་ཕྲ་མོ་འདི་རྩ་བྲལ་རྗེས་མེད་དུ་ཤེས་པར་བྱའོ། །ཤེས་པ་རྩ་བྲལ་རྗེས་མེད་དུ་ཤེས་པས་འཁོར་བ་གསུམ་ལས་གྲོལ་བར་ནུས་ཀྱང་། ཤེས་བྱ་ཕྲ་མོ་ཡོད་ན་དེ་ལ་བརྟེན་
ནས་མྱ་ངན་ལས་འདས་པའི་མཐར་ཡང་ལྷུང་ཞིང་འཁོར་བ་ཉིད་དུ་ཡང་ལྷུང་སྟེ། འདི་ལྟར་དཔེར་ན་གསེར་ཡོད་ན་གསེར་དེ་ལ་ཁ་དོག་ལ་བཟང་ངན་འོང་སྟེ། ཀ་ཤི་ཀ་ལ་སོགས་
པར་བརྡར་བས་ཁ་དོག་དམར་དཀྲུག་གིས་བྱུང་ན་བཟང་བ་ཡིན། དམར་སེར་དུ་བྱུང་ན་རབ་འོག་ཡིན། སེར་དཀྲུག་གི་བྱུང་ན་འབྲིང་ཡིན། སྔོ་སྐྱུག་གིས་བྱུང་ན་ཐ་མ་
ཡིན། དཔེར་ན་གསེར་ཡོད་ན་ཁ་དོག་བཟང་ངན་ཡོད་པ་དེ་བཞིན་དུ། ཤེས་བྱ་ཕྲ་མོ་སྟོང་པ་ཉིད་ཀྱི་ཤེས་བྱའམ། སྐྱེ་བ་མེད་ཅེས་བྱ་བར་འཛིན་པའི་ཤེས་བྱ་ཕྲ་མོ་ཡོད་ན། ཤེས་
བྱ་དེ་ཤེས་པར་བྱེད་པའི་ཤེས་པ་ཕྲ་མོ་འོང་ལ། ཤེས་པ་ཕྲ་མོ་དེ་ཡོད་ན་གཟུང་འཛིན་ཕྲ་མོ་ལ་སོགས་པ་སྔ་མ་བཞིན་དུ་འབྱུང་བ་ཡིན་ནོ། །དེས་ན་བླ་མ་དམ་པའི་གདམས་ངག་གིས་

།ཤེས་བྱ་རྩ་བྲལ་རྗེས་མེད་དུ་བྱ་དགོས་པ་ཡིན་ཏེ། གསེར་མེད་ན་ཁ་དོག་བཟང་ངན་མི་འོང་བ་བཞིན་དུའོ། །ཤེས་བྱ་ཕྲ་མོ་ཡང་མེད་དེ་རྩ་བྲལ་རྗེས་
མེད་དུ་ཤེས་ན་དེ་ཤེས་པར་བྱེད་པའི་ཤེས་པ་ཕྲ་མོ་ཡང་མེད་པས་བདེ་སྡུག་ལ་སོགས་པ་མི་སྐྱེ་བ་ཡིན་ནོ། །དེ་ལྟར་ཤེས་པ་དང་ཤེས་བྱ་རྩ་བྲལ་རྗེས་མེད་དུ་ཤེས་ནས་དག་ན་འདི་ལྟར་
རང་གིས་མཐོང་ཐོས་རྩ་བྲལ་རྗེས་མེད་དུ་ཤེས་ནས་འོང་སྟེ། དཔེར་ན་དྲི་ཟའི་གྲོང་ཁྱེར་དང་། ནམ་མཁའི་སྐྲ་ཤད་དང་། འཇའ་ཚོན་ལ་སོགས་པ་ནམ་མཁའ་ལ་ཤར་ཡང་ནམ་
མཁའ་ལ་ཤར་བ་མེད། གནས་ཀྱང་ནམ་མཁའ་ལ་གནས་པ་མེད། ཡལ་ཡང་ནམ་མཁའ་ལ་ཡལ་བ་མེད། དེ་དག་ནམ་མཁའ་ལས་ལོགས་ན་གྲུབ་པ་མེད། ནམ་མཁའི་རང་
བཞིན་གྲུབ་པ་མེད་པ་བཞིན་དུ། གཟུགས་ཤིན་ཏུ་ལེགས་པའི་སྐྱེས་པའམ་བུད་མེད་དམ། རྟ་དང་གླང་པོ་ལ་སོགས་པ་མིག་གིས་མཐོང་ཡང་རྩ་བྲལ་རྗེས་མེད་དུ་ཤེས་པས་ཆགས་

པ་མི་སྐྱེ། ཤིན་ཏུ་མ་ལེགས་པ་ཞིག་མཐོང་ཡང་ཞེ་སྡང་མི་སྐྱེ། ཞེ་སྡང་རྩ་བྲལ། ཡལ་ཡང་ཞེ་སྡང་རྗེས་མེད། གཟུགས་ལེགས་པ་དེ་ལྟ་བུ་དེ་རང་ལ་ཡོད་ཀྱང་ང་རྒྱལ་མི་
སྐྱེ། ང་རྒྱལ་རྩ་བྲལ། ཡལ་ཡང་ང་རྒྱལ་རྗེས་མེད། གཞན་ལ་ཡོད་ཀྱང་ཕྲག་དོག་མི་སྐྱེ། ཕྲག་དོག་རྩ་བྲལ། ཡལ་ཡང་ཕྲག་དོག་རྗེས་མེད་པའོ། །དེ་ལྟར་མཐོང་བ་རྩ་བྲལ་
རྗེས་མེད་དུ་ཤེས་པ་དེ་བཞིན་དུ་ཐོས་པ་ལའང་ཤེས་པར་བྱ་སྟེ། པི་ཝང་དང་། གླིང་བུ་ལ་སོགས་པའི་སྒྲ་དེ་གློ་བུར་དུ་བྱུང༌། གློ་བུར་དུ་ཡལ་ནས་འགྲོ་བ་དེ་བཞིན་དུ། རང་གི་
འདུག་ས། སྐྱེ་ས། རང་ལ་རིགས་ཀྱི་བསྟོད་ར་ལ་སོགས་པ་བསྟོད་ར་མེད་པའི་བསྟོད་ར། སྙན་པ་མེད་པའི་སྙན་བསྔགས་ལ་སོགས་པ་བརྗོད་པ་ཐོས་ཀྱང་ཆགས་པ་མི་
སྐྱེ། འཚང་འབྲུ་བ་དང་མི་སྙན་པ་སྣ་ཚོགས་བརྗོད་པ་ཐོས་ཀྱང་དེ་ལ་ཞེ་སྡང་མི་སྐྱེ། ཞེ་སྡང་རྩ་བྲལ། ཡལ་ཡང་ཞེ་སྡང་རྗེས་མེད། དེ་ལྟར་སྙན་པ་བརྗོད་པ་དང་། མི་སྙན་པ་

།བརྗོད་པ་གཉིས་མཉམ་པོར་ཁྱད་མེད་གཅིག་ཏུ་ཤེས་ན་ཐོས་པ་རྩ་བྲལ་དུ་ཤེས་པ་ཡིན་ཏེ། དེ་བཞིན་དུ་ཡུལ་རྣམས་ལ་ཡང་འགྲེ་བར་བྱའོ། །དེ་ལྟར་
ཁྭ། ༄༅།
མཐོང་ཐོས་རྩ་བྲལ་རྗེས་མེད་ཀྱི་ཉམས་ཞིག་བྱུང་ན་དུག་ལྔ་ལམ་དུ་སློང་། རྟོགས་པ་ཁོང་ནས་ཤར་ཞེས་བྱ་བ་ཞིག་ད་གདོད་འོང་བ་ཡིན་གྱི། དེ་ལྟར་མ་གྱུར་ན་རྣལ་འབྱོར་པ་ཞེས་
མིང་དུ་བཏགས་ཀྱང་སྐྱེ་བོ་དང་ཁྱད་མེད་པ་ཡིན་གསུང་། དེ་ལ་བརྡའ་བཞི་ནི་ལྕགས་ལས་བྱས་པའི་མཚོན་རྣོན་པོ་དང༌། རྡོ་རྗེ་ཕ་ལམ་དང་། བུད་ཤིང་དང་། མེ་དང་། གསེར་
དང༌། ཁ་དོག་གོ། །དྲི་ཟའི་གྲོང་ཁྱེར་དང་ནམ་མཁའོ། །དེ་ནི་མཚན་ཉིད་ཕ་རོལ་ཏུ་ཕྱིན་པའི་གཅིག་དང་འདུ་བྲལ་ལ་སོགས་པའི་གཏན་ཚིགས་དང་། སྤྱིར་གསང་
སྔགས། ཁྱད་པར་དུ་སྙིང་པོ་དོན་གྱི་དུས་མཉམ་ལྔ་དང་། སྐྱེ་མེད་ཀྱི་བརྡའ་དྲུག་གི་གདམས་ངག་དང་། ཤེས་པ་རྩ་བྲལ་དུ་གོ་བར་བྱེད་པ་རྣམས་ཏེ་རིམ་པ་བཞིན་སྦྱར་རོ། །ཡིད་

བཞིན་གྱི་ནོར་བུ་རིན་པོ་ཆེ་ནི་ཡང་དག་པའི་ཆོས་ཉིད་དཔེ་དོན་དང་བྲལ་བ་བླ་མ་དམ་པའི་དྲིན་གྱི་གདམས་ངག་ཡིན་པས་བརྡའ་དོན་གང་དུའང་མི་བཅའ་འོ། །དཀོན་མཆོག་བརྩེགས་
པ་ལས། གང་དུ་དགེ་བ་བྱས་པ་ཐམས་ཅད་ལ་དགེ་བ་ནི་འདིའོ། དགེ་བ་ནི་འདི་ལྟ་བུ་ཞིག་བྱས་སོ། །འདི་བྱེད་དོ། །བྱེད་དུ་བཅུག་གོ། །དེ་ལ་རློམ་པ་དང་བཅས། མཚན་མ་
དང་བཅས། ངོ་བོ་དང་བཅས་པར་བྱེད་ན། དེ་ནི་ཡང་དག་པའི་དགེ་བ་མ་ཡིན་པའོ། །དེ་ལྟར་སྣང་གི་དགེ་བ་ཞེས་བྱ་སྟེ། དགེ་བ་དྲི་མ་ཅན་ཡིན་ནོ། །དེ་ལ་དགེ་བ་རྣམ་པར་
དག་པ་ཞེས་ང་མི་སྨྲའོ་ཞེས་སོ།། །། ༈ ཕྱག་རྒྱ་ཆེན་པོ་བརྡའ་དོན་རྩ་འགྲེལ། ལྕེ་སྤྱང་ཝ་དང་སྟག་མོ་སོ་བཏང་རྫ། །དགེ་སློང་ངར་སྣབས་བྱེའུ་ཕྲུག་སེངྒེ་དང༌། །རི་དྭགས་བུང་བ་
བུམ་ནང་མར་མེ་སྦོས། །བུ་གཅེས་བཞག་ནས་ཨ་མ་གང་དུ་འབྲོས། །སྨད་ནས་མ་ཁུར་ན་ནི་དོན་མེད་དོ། །བྷི་ཀླུ་ས་པ་རི་ཡི་ཚིག་གོ། །འཁོར་བ་མ་སྟོངས་ཀྱི་བར་དུ་ཡི་གེ་

།འདིས་ཕན་ཐོགས་པར་གྱུར་ཅིག །སྣོད་མིན་རྣམས་ཀྱི་ལག་ཏུ་མི་འགྲིམ་པར་གྱུར་ཅིག །ཅེས་སྤྲང་བན་ཞང་གིས་སྨོན་ལམ་བཏབ་པའོ། ་བ་མ་དམ་༞ | ༄༅།
པ་རྣམས་ལ་ཕྱག་འཚལ་ལོ། །ལྕེ་སྤྱང་ཞེས་པ་ནི་ལྕེ་སྤྱང་གི་མིག་གིས་ཉིན་མོ་དང་མཚན་མོ་གཉིས་ཀར་མཐོང་བ་བཞིན་དུ། རྣལ་འབྱོར་པས་ཀྱང་འཁོར་བའི་ཉེས་དམིགས་དང་མྱ་
ངན་ལས་འདས་པའི་ཡོན་ཏན་གཉིས་ཀ་ཤེས་པར་བྱེད་དགོས་པའི་ཐ་ཚིག་གོ། །ཝ་དང་ཞེས་པ་གྲོང་ཁྱེར་གྱི་ཁོངས་སུ་ཚུད་པར་ཚོར་བའི་ཝ་ཅི་ལ་ཡང་མི་བལྟ་བར་དུར་ཁྲོད་ལ་
སོགས་པར་རྣམ་པ་ཐམས་ཅད་དུ་འབྲོས་པ་ལྟར། རྣལ་འབྱོར་པས་ཀྱང་འཁོར་བའི་སྡུག་བསྔལ་མཐོང་བས་ལོངས་སྤྱོད་དང་མཛའ་བཤེས་དང་བྱ་བྲེལ་ལ་སོགས་པ་ཅི་ལ་ཡང་མི་
བལྟ་བར་མྱ་ངན་ལས་འདས་པའི་དུར་ཁྲོད་དུ་འབྲོས་དགོས་ཞེས་པའོ། །སྟག་མོ་ཞེས་པ་ནི། སྟག་མོ་གྲུས་མ་མདའ་དང་མཚོན་ཆ་ལ་སོགས་པའི་རྐྱེན་གང་གིས་ཀྱང་མི་བཟློག་༔
लै

པར་གྲ་ཁྱུག་གེས་རྒྱུགས་པ་ལྟར་རྣལ་འབྱོར་པས་ཀྱང་ཕྱི་ནང་གི་བར་ཆད་དང་འགལ་རྐྱེན་གང་གིས་ཀྱང་མི་བཟློག་པར་ལུས་སྲོག་ཐེད་ལ་གཟན་ནས་སྒྲུབ་པ་འབའ་ཞིག་དོན་དུ་གཉེར་
དགོས་ཞེས་པའོ། །སོ་བཏང་རྫ་ཞེས་པ་ནི། རྫ་སོ་མ་བཏང་ན་མྱུར་དུ་འཇིག་ཅིང་སྣོད་ཀྱི་བྱ་བ་བྱེད་མི་ནུས་པ་ལ། སོ་བཏང་ན་ནི་དེ་ལྟར་མ་ཡིན་ནོ།།དེ་བཞིན་དུ་རྣལ་འབྱོར་པས་
ཀྱང་མཁན་པོ་དང་སློབ་དཔོན་ལས་སོ་སོར་ཐར་པའི་སྡོམ་པ་དང་བྱང་ཆུབ་ཀྱི་སེམས་མངའ་བའི་དགེ་བའི་བཤེས་གཉེན་ལས་བྱང་ཆུབ་སེམས་པའི་སྡོམ་པ་དང་། མཚན་ཉིད་དང་
ལྡན་པའི་བླ་མ་ལས་དབང་བཞི་རྫོགས་པར་བླང་ངོ་། །དེ་ལྟར་མ་ཡིན་ན་རྣལ་འབྱོར་པ་མྱུར་དུ་བརླག་ཅིང་རྣལ་འབྱོར་པར་མི་རུང་ངོ་ཞེས་པའོ། །དགེ་སློང་ཞེས་པ་ནི་དགེ་སློང་
རྣམས་ཤིན་ཏུ་བག་དང་ལྡན་པར་བྱེད་ཅིང་ཟླ་བ་ཕྱེད་ཕྱེད་བཞིན་གསོ་སྦྱོང་བྱེད་པ་དང་། རྣལ་འབྱོར་པས་ཀྱང་དམ་ཚིག་དང་སྡོམ་པ་ལ་ཤིན་ཏུ་འཛེམ་པར་བྱ་སྟེ། ཉིན་ལན་གསུམ་

| ༄༅། །མཚན་ལན་གསུམ་དུ་རྩ་བའི་ལྟུང་བ་བཅུ་བཞི་ཡན་ལག་དང་བཅས་པ་དང་། བླ་མ་ལྔ་བཅུ་པ་དང་དེ་ལ་སོགས་པའི་དམ་ཚིག་གི་གཞུང་རྣམས་ཀློག་པ་
དང་། ཁ་ཏོན་དུ་བྱ་བ་དང་། དུས་དྲུག་གམ། བཞིའམ། གཉིས་སམ། ལོ་རེ་ལ་ཚོགས་ཀྱི་འཁོར་ལོ་བསྐོར་ཞིང་། དམ་ཚིག་དང་སྡོམ་པ་རྣམས་གསོ་དགོས་ཞེས་པའོ།
ངར་སྣབས་ཞེས་པ་ནི། །ངར་སྣབས་ལ་སོགས་པ་ཤིན་ཏུ་བཙོག་པའི་དངོས་པོ་དོར་བར་འོས་པ་རྣམས་དོར་ནས་ཕྱིས་མི་ལེན་པ་ལྟར་རྣལ་འབྱོར་པས་ཀྱང་ལོངས་སྤྱོད་དང་ཟང་ཟིང་
དང་འཁོར་སློབ་དང་ཉེ་དུ་འབྲེལ་བ་ལ་སོགས་པ་འདོད་པ་མཐའ་དག་སྤངས་ནས་ཕྱིས་ཡང་འདོད་པའི་ཕྱོགས་སུ་བློ་མི་གཏོང་བ་ཞིག་དགོས་ཞེས་པའོ། །བྱེའུ་ཕྲུག་ཞེས་པ་ནི། བྱེའུ་
ཕྲུག་ལ་སོགས་པ་ཇི་སྲིད་གཤོག་པ་མ་རྒྱས་པ་དེ་སྲིད་དུ། མ་ལ་བརྟེན་ནས་ཚང་ལས་མ་ལྷུང་བར་བྱེད་ཅིང་གཞན་དུ་མི་འགྲོ་བར་ཁ་ཟས་དང་སྤྱོད་ལམ་གྱིས་འཚོ་བར་བྱེད་པ་ཆུ

ལྟར། རྣལ་འབྱོར་པས་ཀྱང་ཇི་སྲིད་ཕྱི་ནང་གི་གདེང་དང་བརྟན་པ་མ་ཐོབ་པ་དེ་སྲིད་དུ་བླ་མ་དམ་པ་ལ་བསྟེན་ནས་ཤིན་ཏུ་དབེན་པའི་དགོན་པ་ཡིད་དང་འཐད་པར་དུས་རྟག་ཏུ་འདུག་
ཅིང་ཁ་ན་མ་ཐོ་བ་ཕྲ་མོ་ཙམ་ནས་འཛེམ་པར་བྱེད་ཅིང་མཎྜལ་དང་། གཏོར་མ་དང་། ཡན་ལག་བདུན་པ་དང་། བཟླས་བརྗོད་ལ་སོགས་པ་བསོད་ནམས་ཀྱི་ཚོགས་སྒོ་དུ་མ་ནས་
བསོག་ཅིང་། ཏིང་ངེ་འཛིན་གོང་ནས་གོང་དུ་འཕེལ་ཞིང་བརྟན་པར་བྱེད་དགོས། ཞེས་པའོ། །སེངྒེ་དང་ཞེས་པ་ནི། རྩལ་རྫོགས་པའི་སེངྒེ་ལ་རི་དྭགས་གཞན་གྱིས་ཉམ་ང་བ་
དང་བག་ཚ་བ་ལ་སོགས་པའི་འཇིགས་པ་མེད་པ་གཅིག་པུར་གནས་པ་ལྟར། རྣལ་འབྱོར་པས་ཀྱང་བླ་མ་དམ་པའི་གདམས་ངག་ལ་མཁས་ཤིང་ཉམས་སུ་མྱོང་བས་རང་དབང་ཐོབ་
པའི་གདེང་དང་། ཕྱི་ནང་གི་ཐོས་བསམ་ལ་མ་རྨོངས་པར་བྱ་བ་དང་། བྱ་བ་མ་ཡིན་པ་ཤེས་ཤིང་བྱ་བར་འོས་པ་ཐམས་ཅད་ལ་བརྟན་པ་ཐོབ་པས་ཕྱི་ནང་གི་བར་ཆད་ལ་སོགས་པས་

། མི་ཚུགས་པའི་ཚེ་ཉམ་ང་བ་དང་བག་ཚ་བ་ཚར་བཅད་དེ་གཅིག་པུར་གནས་པར་བྱེད་དགོས་ཞེས་པའོ། །རི་དྭགས་ཞེས་པ་ནི། རི་དྭགས་རྣམས་དུས་7 ༄༅།
རྟག་ཏུ་མི་ལ་འབྲོས་པ་ལྟར་རྣལ་འབྱོར་པས་ཀྱང་དུས་རྟག་ཏུ་འཁོར་སློབ་དང་། ཡོན་བདག་དང༌། ཟང་ཟིང་གི་སྒྲོག་ཐམས་ཅད་ལས་འབྲོས་པར་བྱ་ཞིང༌། གང་དང་ཡང་འདྲིས་
པར་མི་བྱེད་པར་རི་ཁྲོད་དང་ལུང་སྟོང་དུ་འབྲོས་དགོས་པའོ། །བུང་བ་ཞེས་པ་ནི། བུང་བ་རྣམས་མེ་ཏོག་གི་རིགས་གང་ལ་ཡང་དྲི་ཞིམ་མི་ཞིམ་མེད་པར་འཕོ་ཞིང་རོ་སྙོམས་པ་
r
ལྟར་རྣལ་འབྱོར་པས་ཀྱང་གནས་བདེ་མི་བདེ་མེད་པར་གང་ལ་ཡང་ཆགས་སྡང་མི་བྱ་བར་འདུག་ས་འཕོ་ཞིང་སྐྱིད་སྡུག་གི་རོ་སྙོམས་པར་བྱེད་དགོས་ཞེས་པའོ། །བུམ་ནང་མར་མེ་
ཞེས་པ་ནི། དེ་ལྟ་བུའི་རྣལ་འབྱོར་པ་དེ་བུམ་པ་ནང་གི་མར་མེ་ལྟར་ནང་ནས་ཉམས་སུ་མྱོང་བ་ཐུན་མོང་མ་ཡིན་པ་དང་ལྷན་ཅིག་སྐྱེས་པའི་རྟོགས་པ་ཁྱད་པར་ཅན་མངའ་བ་

སྟེ། ལུས་མི་ཡུལ་ན་བཞུགས་ཀྱང་དགོངས་པ་སངས་རྒྱས་དང་མཉམ་པ་ཡིན་ཏེ་ཕལ་གྱིས་མི་ཚོར་ཞེས་པའོ། །སྦོས་ཞེས་པ་ནི། ཉམས་མྱོང་དང་། རྟོགས་པ་དང་། ཡོན་ཏན་
གཞན་གྱིས་ཚོར་ན་ཁོའི་བློར་མི་ཤོང་བས་སྡིག་པ་ཁམ་པོ་ཆེན་པོ་བསོག་ཅིང་རང་རྒྱུད་སྲེག་པར་བྱེད་པས་ན་གཞན་ལ་གསང་ཞིང་མིས་མི་ཚོར་བར་བྱེད་དགོས་ཞེས་པའོ། །བུ་
གཅེས་བཞག་ནས་ཨ་མ་གང་དུ་འབྲོས། །ཞེས་པ་ནི། དཔེར་ན་བུད་མེད་ཅིག་ལ་ཤིན་ཏུ་ཡིད་དུ་འོང་ཞིང་གཅེས་པའི་བུ་ཞིག་ཡོད་པར་གྱུར་ལ། བུ་དེ་ཤིན་ཏུ་མི་བཟད་པར་རབ་ཏུ་
འབར་བའི་མེ་འོབས་ཀྱིས་བསྐོར་བའི་གླེ་ལ་ཚུད་པར་གྱུར་ན། མ་དེ་བུ་བཞག་ནས་རང་ཉིད་གཅིག་པུ་འབྲོས་པའི་གནས་མ་ཡིན་ཞིང་སྐབས་མེད་དེ། ཐབས་དུ་མ་དང་སྒོ་དུ་མ་དང་
རྣམ་གྲངས་དུ་མའི་སྒོ་ནས་བུ་དེ་མེ་འོབས་ལས་འདོན་པའི་ཕྱིར། ཐོག་མ་དང་བར་དང་ཐ་མའི་དུས་ཐམས་ཅད་དུ་ཤིན་ཏུ་བརྩོན་པར་བྱེད་དོ། །དེ་བཞིན་དུ་རྣལ་འབྱོར་པས་ཀྱང་བུ་

2 ༄ ༅། །གཅེས་པ་ལྟ་བུའི་ཁམས་གསུམ་གྱི་སེམས་ཅན་ཐམས་ཅད། མེ་འོབས་ལྟ་བུའི་སྡུག་བསྔལ་དང་སྡུག་བསྔལ་གྱི་རྒྱུ་མི་བཟད་པ་རབ་ཏུ་འབར་བས་
བསྐོར་བའི་གླེ་ལ་ཚུད་པ་རྣམས་ཀྱི་དོན་མི་བྱེད་པར་རང་ཉིད་གཅིག་པུ་ཞི་བའམ་གྲོལ་བ་དོན་དུ་གཉེར་བ་ནི་ཐེག་པ་ཆེན་པོའི་གནས་མ་ཡིན་ཞིང་སྐབས་མེད་དེ། ཐེག་པ་བསམ་གྱིས་
མི་ཁྱབ་པ་སྣ་ཚོགས་ཀྱིས་སོ་སོའི་སྐལ་པ་དང་མཚམས་པར་ཐབས་དུ་མ་སྒོ་དུ་མ་རྣམ་གྲངས་དུ་མའི་ཚུལ་གྱིས་ཁམས་གསུམ་གྱི་སེམས་ཅན་མ་ལུས་པ་ཐམས་ཅད་སྡུག་བསྔལ་དང་
སྡུག་བསྔལ་གྱི་རྒྱུ་ལས་ཐར་བར་བྱ་བའི་ཕྱིར། བྱམས་པ་དང་སྙིང་རྗེས་ཀུན་ནས་བསླང་བའི་བྱང་ཆུབ་སེམས་ཀྱིས་འཕངས་ཏེ་ཐོག་མར་ནུས་པ་དང་མི་ལྡན་པའི་དུས་སུ་བསམ་པ་
གཞན་དོན། བར་དུ་ནུས་པ་དང་ལྡན་པའི་དུས་སུ་འབད་པ་དང་བཅས་པའི་སྦྱོར་བ་གཞན་དོན། ཐ་མ་ནུས་པ་མཐར་ཕྱིན་ཅིང་ལྷུན་གྱིས་གྲུབ་པའི་དུས་སུ་འབད་པ་མེད་པའི་སྦྱོར་བ་
वै

གཞན་དོན་ཏེ། དགེ་བ་ཐམས་ཅད་སེམས་བསྐྱེད་དང་བསྔོ་བས་ཟིན་དགོས་ཏེ། གཞན་དུ་ན་དམན་པའི་ལམ་དུ་གོལ་ཞེས་པའོ། །སྨད་ནས་མ་ཁུར་ན་ནི་དོན་མེད་དོ་ཞེས་པ་
ནི། དེ་ཐམས་ཅད་ལ་ང་རྒྱལ་སྤངས་ནས་བླ་མ་དམ་པ་མ་ཁུར་ན་མཆོག་གི་འབྲས་བུ་མི་འགྲུབ་ཞེས་པའོ། །དགེ་སློང་རི་ཁྲོད་པའི་མཆིད་ཚིག་གི་བཤད་པ་
ལགས། ཨཾ།། །། ༈ ཡོན་ཏན་རྩ་ལ་མཆོག་ཞེས་བྱ་བ་བཞུགས། ཕྱོགས་དུས་ཀུན་ན་ངེས་བཞུགས་པའི། །དུས་གསུམ་བླ་མ་ལ་སོགས་རྣམས། །མ་ལུས་ལུས་པ་མེད་པ་ཡི། །ཕྱག་འོས་
ཀུན་ལ་ཕྱག་འཚལ་ལོ། །ཁྱེད་རྣམས་ཀུན་ཀྱང་མཛད་པའི་མཐིལ། །སྤྲང་བན་ཞང་གི་གཏིང་ནས་གོ། །སེམས་ལ་བཅངས་པས་ཚུགས་ཐབས་མེད། །རང་དབང་མ་བྱུང་སྨྲས་ཏེ་
བཏང་། །འཁོར་འདས་མ་ལུས་ཀུན་གྱི་གཞི། །ནམ་མཁའ་རྣམ་པར་དག་པ་ཡི། །དཀྱིལ་ལྟར་གཉིས་དང་གཉིས་མེད་སོགས། །དེ་བཞིན་སྤྲོས་དང་སྤྲོས་བྲལ་སོགས། །ཅི་

༄༅། ། ཡང་དམིགས་སུ་མེད་པའི་སྐུ། །དུས་གསུམ་རྒྱལ་བ་རྒྱ་མཚོ་ཡིས། །མིང་དུ་བཏགས་པའི་སྒྲ་བོ་ཆེ། །ཆོས་སྐུ་ཆོས་སྐུ་ཟེར་བ་དེ། །ཕྱི་ནང་སྣང་
སྲིད་འཁོར་འདས་ཆོས། །མ་ལུས་ལུས་པ་མེད་པའི་སྐུ། །མཁས་པས་རྟོགས་རུང་མ་རྟོགས་རུང་། །སྲིད་དམ་མྱ་ངན་འདས་ཀྱང་རུང་། །གཞི་ལམ་འབྲས་བུར་བཅས་རྣམས་
ལ༑ །མི་ཕྱེད་ཁྱབ་པར་དུས་ཀུན་ཏུ། །འགྱུར་བ་མེད་པར་རྟག་ཏུ་བཞུགས། །དེ་མིང་ལྷུན་གྱིས་གྲུབ་ཞེས་པར། །མདོ་རྒྱུད་དག་ལས་མིང་དུ་བཏགས། །མདོར་ན་རང་སེམས་
རིག་པ་ཡི། །ངོ་བོ་འདི་ལས་ལོགས་ན་མེད། །ཕྱི་ནང་སྣོད་བཅུད་འཁོར་འདས་སོགས། །རྟག་དང་མི་རྟག་ལ་སོགས་པའི། །སྲིད་དམ་འོན་ཏེ་མི་སྲིད་རུང་། །ཆོས་རྣམས་ཇི་
སྙེད་མ་ལུས་པ། །རང་སེམས་རིག་རིག་ཏུར་ཏུར་པོ། །འདི་ཉིད་ཁོ་ནའི་ཆོ་འཕྲུལ་ཡིན། །ཇི་ལྟར་སྐྱེས་བུ་གཉིད་ལོག་པའི། །རྨི་ལམ་སྣ་ཚོགས་ཆོ་འཕྲུལ་དེ། །སུས་བྱས་གང་

ནས་གང་དུ་སོང་། །མ་བརྟགས་ཉམས་དགའ་ཟུར་གྱིས་གོ། །དེ་ལྟར་ཀུན་ཁྱབ་མི་ཕྱེད་པའི། །ཆོས་སྐུ་ཀུན་ཁྱབ་མི་ཕྱེད་པར། །ཉེ་རིང་མེད་པར་ཀུན་ལ་སྙོམས། །མཁའ་ལྟར་
གོ་འབྱེད་མི་འགོག་སྟེ། །ལེགས་བྱེད་ཡོན་ཏན་མི་འགོག་ཅིང་། །ཉེས་བྱེད་སྐྱོན་རྣམས་མི་འགོག་སོགས། །གང་ལྟར་འདོད་པ་རྫོགས་བྱེད་པའི། །འགག་མེད་རྩལ་གྱི་མངའ་
བདག་དེ། །མཉམ་ཉིད་ངང་ལ་བཞག་པར་ཕངས། །མཉམ་ཉིད་ངང་ལ་བཞག་པ་ན། །བདག་གཞན་དོན་རྫོགས་འགྲུབ་མི་སྲིད། །ནོར་བུ་འདོད་དགུའི་རྩལ་ལྡན་དེ། །བྱི་དོར་
གསོལ་བ་མི་འདེབས་པར། །ངན་འཇིམ་འདམ་དུ་བམ་པར་ཕངས། །ངན་འཇིམ་འདམ་དུ་བམ་པ་ན། །དགོས་འདོད་ནོར་བུ་འབྱུང་མི་སྲིད། །ཉུངས་ཀར་སྣུམ་གྱི་རྩལ་ལྡན་དེ། །
ཁོ་བཙིར་ཞ་ལུར་མི་བསྒྲུབ་པར། །སྒྲོམ་བྱང་གོག་པོར་བམ་དུ་ཕངས། །སྒྲོམ་བྱང་གོག་པོར་བམ་པ་ན། །མར་ཁུའམ་ཞ་ལུར་འབྱུང་མི་སྲིད། །འོ་མ་མར་གྱི་རྩལ་ལྡན་དེ། 6�

།སོར་བཞི་ནས་མི་འཇོ་བར། །བ་འབྲིའི་ལུས་ལ་བམ་དུ་ཕངས། །བ་འབྲིའི་ལུས་པ་བམ་པ་ན། །མར་གྱི་སྙིང་པོ་འབྱུང་མི་སྲིད། །མཚལ་ནག་༄༅།
དངུལ་གྱི་རྩལ་ལྡན་དེ། །བཞུ་བཏུལ་ལ་སོགས་མི་བྱེད་པར། །མཚལ་ཁུང་གསེབ་ཏུ་ལུས་པར་ཕངས། །མཚལ་ཁུང་གསེབ་ཏུ་ལུས་པ་ན། །རིན་ཆེན་དངུལ་དུ་འགྲུབ་མི་
སྲིད། །ས་རྡོ་མཆོད་རྟེན་རྩལ་ལྡན་དེ། །མཆོད་གནས་སྐུ་རུ་མི་བསྒྲུབ་པར། །ས་རྡོ་ཕལ་པར་ལུས་སུ་ཕངས། །ས་རྡོ་ཕལ་པར་ལུས་པ་ན། །ལྷ་མིའི་མཆོད་གནས་བྱེད་མི་
༣
སྲིད། །མཚོན་ཆ་དགྲ་འདུལ་རྩལ་ལྡན་དེ། །དཔའ་བོའི་ལག་ཏུ་མི་བསྐུར་བར། །སྡར་མས་ཐོགས་ཏེ་ཝ་བྲོས་ཕངས། །སྔར་མས་ཝ་བྲོས་བྱས་པ་ན། །དགྲ་བོའི་དམག་དཔུང་
ཐུལ་མི་སྲིད། །གླང་ཆེན་དཔའ་བརྟན་རྩལ་ལྡན་དེ། །དགྲ་དཔུང་གསེབ་ཏུ་མི་གཏོང་བར། །རང་གི་དམག་དཔུང་འཇིག་པར་ཕངས། །རང་གི་དམག་དཔུང་བཤིག་པ་ན། །ཕ་

རོལ་དམག་ཚོགས་ཟློག་མི་སྲིད། །འདོད་བགྲོད་རྩལ་ལྡན་རྟ་མཆོག་དེ། །གར་འདོད་དོན་རྣམས་མི་བསྒྲུབ་པར། །རྒྱུན་པར་སྒྲོག་ལ་བཅིང་དུ་ཕངས། །རྒྱུན་པར་སྒྲོག་ལ་
བཅིངས་པ་ན། །གར་འདོད་དོན་རྣམས་འགྲུབ་མི་སྲིད། །ཞིང་བཟང་འདོད་བསྐྱེད་རྩལ་ལྡན་དེ། །དུས་སུ་སོ་ནམ་མི་བྱེད་པར། །ཐལ་བ་སྐམ་པོར་ལུས་པར་ཕངས། །ཐལ་བ་
སྐམ་པོར་ལུས་པ་ན། །འབྲས་བུ་ལོ་ཐོག་སྨིན་མི་སྲིད། །ཆུ་ཀླུང་ས་སྦངས་རྩལ་ལྡན་དེ། །དྲངས་ནས་ཐ་རྒོད་མི་འདུལ་བར། །དགོས་མེད་ལུང་པར་འབྱམ་དུ་ཕངས། །དགོས་
མེད་ལུང་པར་འབྱམས་པ་ན། །ཀ་ཡུར་ནང་དུ་འདྲོངས་མི་སྲིད། །དབྱར་རྩི་བསོས་ཀྱི་རྩལ་ལྡན་དེ། །བརྔས་ནས་སྐམ་ཟས་མི་བྱེད་པར། །དགོས་མེད་རི་ལ་ཡས་སུ་ཕངས།
དགོས་མེད་རི་ལ་ཡས་པ་ན། །རྒྱུན་དུ་སྤྱད་རྒྱུ་འབྱུང་མི་སྲིད། །སྣག་ཚ་ཡི་གེའི་རྩལ་ལྡན་དེ། །སྡེ་སྣོད་ལ་སོགས་མི་འབྲི་བར། །མང་རུང་སྣོད་དུ་བམ་དུ་ཕངས། །མང་རུང་

| ༄ ༅། །སྣོད་དུ་བམ་པ་ན། །ཡི་གེ་སྣ་ཚོགས་འབྱུང་མི་སྲིད། །བུར་ཤིང་བུ་རམ་རང་བཞིན་དེ། །བུ་རམ་ཉིད་དུ་མི་བསྒྲུབ་པར། །ལྡུམ་རར་དོན་མེད་བམ་དུ་
ཕངས། །ལྡུམ་རར་དོན་མེད་བམ་པ་ན། །བུ་རམ་ཉིད་དུ་འགྲུབ་མི་སྲིད། །ཅི་བཏབ་སྐྱེ་བའི་རྩལ་ལྡན་དེ། །ལྡུམ་རར་སྨན་མཆོག་མི་འདེབས་པར། །དུག་གི་ས་བོན་གདབ་ཏུ་
ཕངས། །དུག་གི་ས་བོན་བཏབ་པ་ན། །སུས་སྤྱད་མི་ཕུང་མི་སྲིད་དོ། །ཤེས་རབ་རྩལ་ལྡན་བློ་མཆོག་དེ། །ཐོས་བསམ་སྒོམ་གསུམ་མི་སྦྱོང་བར། །ཐ་མལ་རྨོངས་པར་བམ་དུ་
ཕངས། །ཐ་མལ་རྨོངས་པར་བམ་པ་ན། །ཤེས་རབ་རྣམ་གསུམ་འཆར་མི་སྲིད། །སྒྲུབ་བརྒྱུད་བྱིན་རླབས་རྩལ་ལྡན་དེར། །གདུང་སེམས་གསོལ་བ་མི་འདེབས་པར། །མཉམ་
ཉིད་ངང་དུ་སྡོད་པ་ཕངས། །མཉམ་ཉིད་ངང་དུ་བསྡད་པ་ན། །བླ་མའི་བྱིན་རླབས་འཇུག་མི་སྲིད། །སེམས་རྒོད་ཞི་གནས་རྩལ་ལྡན་དེ། །རྩེ་གཅིག་བརྩོན་པས་མི་འདུལ་བར།

་་གཡེང་རླུང་ལ་བསྐུར་བ་ཕངས། །རྣམ་གཡེང་རླུང་ལ་བསྐུར་བ་ན། །རང་སེམས་རང་དབང་ཐོབ་མི་སྲིད། །ཆུ་གཙང་ཆུ་སྦྱིན་རྩལ་ལྡན་དང་། །ཤིང་སྐམ་སྦྱིན་སྲེག་རྩལ་
ལྡན་སོགས། །དེ་འདྲའི་དཔེ་ལ་ཟད་པ་མེད། །གཞན་ཡང་ཕུན་ཚོགས་རྩལ་ལྡན་པའི། །ཆོས་སྐུ་མཉམ་ཉིད་ཆེན་པོ་དེ། །མཉམ་ཉིད་ངང་དུ་བཞག་བྱས་ཤིང་། །ཡང་དག་
མཐའ་ལ་ངེས་ན་སྐྱོན། །ཐུབ་པས་མདོ་རྒྱུད་དུ་མ་ལས། །སྨད་ཅིང་སྤང་བར་གསུངས་པ་ཡི། །ཉན་རང་རྣམས་ཀྱི་རྣམ་ཐར་ལྟོས། །ཉེས་བྱས་ལོག་པར་བཙལ་སྒྲུབ་པའི། །མནར་
མེད་དམྱལ་སོགས་སྡུག་བསྔལ་དང༌། །ཡི་དྭགས་བཀྲེས་སྐོམ་སྡུག་བསྔལ་གྱིས། །རྟག་ཏུ་ངུ་ཞིང་སྨྲེ་སྔགས་འདོན། །མཁའ་ལ་རྒྱུ་བའི་ཡི་དྭགས་སོགས། །གལ་ཏེ་མི་ལུས་
ཐོབ་སྲིད་ཀྱང་། །མཛེ་སྤྲང་བཟར་མེད་བཅར་མེད་དང་། །མི་ལྟོགས་དོམ་མི་རྙེད་ལ་སོགས། །ཕོངས་པ་རྣམས་ཀྱི་སྡུག་བསྔལ་ལྟོས། །དུད་འགྲོ་གླིང་བར་མུན་སོགས་ན།

༄༅། །རང་གི་རྐང་ལག་བརྐྱང་བསྐུམ་ཡང༌། །མི་མཐོང་བརྐྱང་ས་མེད་པར་ནི། །ཆང་འགགས་སྦང་མ་ལྟ་བུར་འཐམས། །སོ་དང་ཡན་ལག་མཆུ་སྡེར་
གྱིས། །འབྲབ་དང་འཐབ་དང་འཇིབ་སོགས་ཀྱིས། །ཐད་ཀ་ཐད་ཀར་ཟ་བ་དང་། །གཡས་གཡོན་གང་དུ་ཡང་འགུལ་ས་མེད། །ཕན་ཚུན་རི་བོས་ནོན་ཙམ་གྱིས། །སྡུག་བསྔལ་
རྒྱུན་རིང་འཆི་དུས་མེད། །ཡེ་ཤེས་སྤྱན་གྱིས་དུས་ཤིག་ཏུ། །ཉེ་རིང་མེད་པར་ངེས་གཟིགས་ཤིང་། །ནུས་པ་ཐོགས་མེད་མངའ་བ་ཡི། །རྒྱལ་བ་སྲས་བཅས་ཀུན་བྱོན་ཡང་།
བྱུར་ཆེན་འདི་ལ་འབུད་ཐབས་མེད། །བྱུར་དེ་འབུད་ཐབས་སྲིད་ན་ཀོ། །འགྲོ་དྲུག་སྡུག་བསྔལ་མ་ལུས་ཀུན། །སོ་སོས་དགེ་སྡིག་སྤང་བླང་དང་། །རྟོགས་དང་མ་རྟོགས་ཁྱད་
མེད་པར། །ཐུབ་དབང་སྲས་བཅས་མཐུ་རྩལ་གྱིས། །མོས་གུས་གསོལ་གདབ་མ་དགོས་པར། །སྒྲིབ་པ་སྲབ་མཐུག་ཁྱད་མེད་ཅིང་། །འགྲུབ་ཐག་ཉེ་རིང་ཁྱད་མེད་པར། ། སེ་

གོལ་གཏོགས་པ་གཅིག་སྲིད་ལ། །དུས་གཅིག་ཉིད་དུ་གྲོལ་བར་རིགས། །འཁོར་ཚེ་ཐོག་མེད་དུས་རིང་ནས། །དེ་རིང་བར་དུ་མནར་མི་རིགས། །སྔོན་ཆད་སྲོག་ཆགས་འདི་
སྙེད་ཙམ། །དེ་རིང་གཅིག་པོའི་སྡུག་བསྔལ་གཟིགས། །བྱམས་མགོན་ཐུགས་རྗེ་ཅན་རྣམས་ཀྱིས། །ད་རུང་འཇོག་པ་ག་ན་ཕོད། །དེ་ཕྱིར་བྱུར་ཆེན་འབུད་ཐབས་མེད། །གཞན་
ཡང་འབུད་ཐབས་སྲིད་ན་ཀོ། །ཆོས་སྐུ་སྤྲོས་བྲལ་རྩོལ་མེད་ལས། །འགྲོ་དྲུག་སེམས་ཅན་ཀུན་དོན་དུ། །གཟུགས་སྐུ་རྣམ་གཉིས་འཆར་དོན་མེད། །གདུལ་བྱ་གང་ལ་གང་
འཚམ་པའི། །ཐེག་པ་སྣ་ཚོགས་གསུང་དོན་མེད། །འཕགས་པ་ཀླུ་སྒྲུབ་ལ་སོགས་པས། །བཀའ་ཡི་དགོངས་པ་འགྲེལ་དོན་མེད། །རྣལ་འབྱོར་སྒོམ་ཆེན་ཐམས་ཅད་ཀྱིས།
གདམས་ངག་ཟབ་མོ་བཙལ་དོན་མེད། །བཤེས་གཉེན་ཚད་ལྡན་བསྟེན་དོན་མེད། །འཇིག་རྟེན་བྱ་བ་གཏོང་དོན་མེད། །དབེན་པར་གཅིག་པུར་བསྡད་དོན་མེད། །བསམ་གཏན་ལ་༔

! | ༄༅། །སོགས་སྐྱོང་དོན་མེད། །རྟོགས་དང་མ་རྟོགས་ཁྱད་མེད་པར། །སྐལ་པར་ལྡན་དང་མི་ལྡན་མེད། །དབང་པོ་མཐོ་དམན་ཁྱད་མེད་པས། །གདམས་
ངག་ཟབ་དང་མི་ཟབ་མེད། །བླ་མ་མཉེས་དང་མ་མཉེས་མེད། །ཆོས་ལ་གུས་དང་མ་གུས་མེད། །སྐྱབས་སུ་སོང་དང་མ་སོང་མེད། །ནམ་ཡང་ཐུབ་པས་དུས་གཅིག་སྒྲོལ། །
དེ་ལྟ་བས་ན་ཐུབ་པ་ཡིས། །མོས་པ་སྣ་ཚོགས་སྒྲོལ་དོན་མེད། །ཐེག་པ་སྣ་ཚོགས་ཐབས་གསུངས་པའི། །བསྟན་པ་སྒྲོན་མ་རིན་པོ་ཆེ། །མ་ལུས་དུས་གཅིག་བསྣུབས་ཕོད་
པའི། །སྡིག་ཁམ་ཆེན་པོ་འདི་ཙམ་པ། །སུ་ཡིས་དྲན་ལ་སུ་ཡིས་ཕོད། །འདི་འདྲའི་སྡིག་ཅན་གཡས་མེད་དེའི། །སྙིང་དུ་འདྲེ་རྒོད་འདི་ཙམ་པ། །སུས་བཅུག་གང་ནས་ཡོང་བ་
ཡིན། །ཀུན་རྫོབ་ཐབས་ལ་སྐུར་འདེབས་ནི། །རྩལ་རྫོགས་བྱ་རྒོད་གཤོག་རྒྱས་པའི། །གཤོག་པ་གཡས་པ་ཆགས་པ་ཡིན། །གཤོག་པ་གཡས་པ་མེད་པ་ཡི། །གཡོན་པས་༔

བསྐལ་པར་གཡབ་གྱུར་ཀྱང་། །སྡུག་ཅིང་མནར་བ་ཁོ་ན་ལས། །ས་ལས་འཕགས་པ་མི་སྲིད་དོ། །ས་ལས་འཕགས་པ་མ་སྲིད་ན། །ནམ་འཕང་གཅོད་པ་སྨོས་ཅི་དགོས།
གཤོག་པ་གཡས་པ་ལྟ་བུ་ཡི། །རྩལ་སྦྱང་ཀུན་རྫོབ་སྣ་ཚོགས་ཀྱིས། །ཐབས་ལ་ཞེ་བརྙས་མ་བྱེད་ཅིག །ལྕོགས་ཚད་གར་ཕྲད་གར་འཛོམ་དུ། །ཐབས་ཀྱི་རྩལ་སྦྱངས་ཡོན་ཏན་
དེས། །འགྲོ་རྣམས་བདེ་ལ་ཅིས་མི་འགོད། །འགྲོ་རྣམས་བདེ་ལ་འགོད་བྱེད་པའི། །ཡོན་ཏན་སྣ་ཚོགས་མི་བསྒྲབ་པར། །སྤྲོས་མེད་འདི་རང་བདེ་ཟེར་ནས། །བྱར་མེད་ངང་དུ་
སོ་གསོད་བྱེད། །ལེ་ལོ་རྒྱུ་སླ་མི་འཚལ་བས། །གཞན་ཡང་ཡོན་ཏན་ཀུན་འགྲུབ་པའི། །བརྩོན་འགྲུས་ཆེན་པོའི་བར་ཆད་བྱས། །ཐུགས་ལ་ཁྲོམས་དང་ཆོས་པ་རྣམས། ¢
ཕྱིར་སྣ་ཚོགས་ཐབས་ཚུལ་གྱིས། །མཉམ་ཉིད་ངང་ལ་མི་གཞག་ཅིང་། །བྱར་མེད་གཉེར་ཆུང་མི་བྱ་བར། །སྙོམ་ལས་ལེ་ལོ་ཚར་བཅད་ལ། །སོ་སོར་ཡོན་ཏན་སྣ་ཚོགས་བསྒྲུབ།

! ༄༅། །སྙིང་རྗེས་ཡོན་ཏན་མི་བསྒྲུབ་པར། །བྱར་མེད་ལྷུན་གྲུབ་ཡིན་ཟེར་ནས། །སྙོམ་ལས་ལེ་ལོའི་མལ་དྲོན་དུ། །ཉལ་ནས་སྡོད་པ་ཨ་རེ་ཕངས། །སྙིང་
རྗེ་མེད་དམ་ཆོས་པ་ཀུན། །ཕོད་དམ་མི་ཕོད་སྒོམ་ཆེན་ཀུན། །གཤོག་པ་གཡས་པ་ལྟ་བུ་ཡི། །ཡོན་ཏན་སྣ་ཚོགས་སྒྲུབ་ཐབས་ཀྱི། །རྩལ་ཆེན་ཇི་ལྟར་སྦྱང་ཞེ་ན། །ཐབས་ཀྱི་
ཁྱད་པར་བསམ་མི་ཁྱབ། །མདོ་རྒྱུད་བསྟན་བཅོས་ཐམས་ཅད་དང་། །སྒྲུབ་ཐབས་སོ་སོའི་ནང་ན་གསལ། །མ་ཤེས་པ་དང་མ་ལྕོགས་སོགས། །བསྒྲུབ་པར་མ་ནུས་དབང་མེད་
ཡིན། །ཤེས་ཤིང་ལྕོགས་པའི་རྣལ་འབྱོར་པས། །དེ་ཚོད་ཙམ་གྱིས་ཆོག་ཟེར་ནས། །ཐབས་ཀྱི་རྩལ་ཆེན་རྒྱས་པ་ལ། །བསྡས་སེ་བསྡུས་སེ་ཁྱད་པར་གྱིས། །སླ་ཆོས་མཛད་དུ་
ག་ལ་རུང་། །ཡན་ལག་བདུན་དང་ཆོས་སྤྱོད་བཅུ། །ཕ་རོལ་ཕྱིན་དྲུག་ལ་སོགས་པའི། །སྣ་ཚོགས་ཐབས་ཁྱད་རྩལ་སྦྱོང་རྣམས། །རྒྱས་བསྡུས་གཉིས་པོ་ནང་འདོམ་ཚེ།

ལྕོགས་ཚད་ཇེ་རྒྱས་ཇེ་རྒྱས་གདམ། །བསྐྱེད་པའི་རིམ་པ་སྒོམ་པའི་ཚེ། །འོད་ཟེར་འཕྲོ་འདུ་རྒྱས་བསྡུས་དང་། །ཞལ་ཕྱག་མང་ཉུང་ལ་སོགས་དང་། །དཀྱིལ་འཁོར་རྒྱས་བསྡུས་
ལ་སོགས་དང་། །ལྷ་གྲངས་མང་ཉུང་ནང་འདོམ་ཚེ། །བསྒྲུབ་པར་མ་ནུས་མ་གཏོགས་པས། །ཅི་རྒྱས་ཅི་མང་ཁོ་ནས་སྦྱང༌། །ཡོན་ཏན་རྒྱས་ཤིང་མང་དུ་འབྱུང་། །མཉམ་
བཞག་རྗེས་ཐོབ་ནང་འདོམ་ཚེ། །མཉམ་བཞག་བརྟན་ལ་གདམ་པར་བྱ། །ཅི་སྟེ་ཞེ་ན་མཉམ་བཞག་ལ། །བརྟན་པས་བདག་མེད་རྟོགས་འགྱུར་ན། །རང་དོན་ཞེན་འཁྲིས་རྩ་བ་
ཕྲོལ། །རང་འདོད་ཞེན་འཁྲིས་བྲལ་ཙ་ན། །མ་རྟོགས་པ་ཡི་སེམས་ཅན་ལ། །ཕྱོགས་མེད་སྙིང་རྗེ་ངང་གིས་སྐྱེ། །ཕྱོགས་མེད་སྙིང་རྗེ་སྐྱེས་ཙ་ན། །གཞན་ལ་ཕན་པའི་མཐུ་མེད་
པས། །མཐུ་རྩལ་ཡོན་ཏན་བསྒྲུབ་པའི་ཕྱིར། །ངང་གིས་སྣ་ཚོགས་འབད་རྩོལ་བྱེད། །སྣ་ཚོགས་རྩལ་སྦྱོང་འབད་པའི་ཚེ། །དུས་གསུམ་བླ་མ་ཐམས་ཅད་དང་། །རྒྱལ་བ་སྲས་༔

,, ༄༅། །བཅས་ཀུན་བྱོན་ནས། །བརྩེ་ལྡན་དེ་ལ་བཤོལ་བཏབ་ཀྱང༌། །བརྩེ་ལྡན་གཞན་དོན་མ་བཟོད་པས། །སུས་ཀྱང་བཤོལ་ཐེབས་མི་སྲིད་པར། །སླར་ལ་
ཡོན་ཏན་སྣ་ཚོགས་བསྒྲུབ། །རྩལ་ཚོགས་ཅི་ཕྱིར་སྦྱོང་ཞེ་ན། །ཇི་ལྟ་ཇི་ལྟར་རྩལ་སྦྱངས་པས། །དེ་ལྟ་དེ་ལྟར་ཡོན་ཏན་འགྲུབ། །ཇི་ལྟ་ཇི་ལྟར་ཡོན་ཏན་ཆེ། །དེ་ལྟ་དེ་ལྟར་གཞན་
དོན་འཕེལ། །དེ་ཕྱིར་རྩལ་ཅན་བཤོལ་མི་ཐེབས། །རང་འདོད་ཞེན་འཁྲིས་ཁོ་ལ་མེད། །ཞེན་མེད་གཞན་དོན་རྩལ་སྦྱང་བའི།།བརྩེར་ལྡན་དེ་ལ་ཕྱག་འཚལ་ཞིང་།།རྒྱུན་ཆད་
མེད་པར་མཆོད་པར་འོས། །ཀུན་གྱི་རེ་བ་སྐོང་ཕྱིར་རོ། །ཀུན་ཞེས་གང་དང་གང་ཞེ་ན། །སྲས་བཅས་ཐུབ་པའི་ཕྲིན་ལས་དང་། །འགྲོ་ཀུན་རེ་འདོད་ཀུན་སྐོང་བའི། །ཤིན་ཏུ་
མཉམ་བཞག་བརྟན་གྱུར་ནས། །མཉམ་པར་བཞག་པའི་ངང་ཉིད་ལས། །རྟོག་པའི་སྒྲོན་མེ་ལྷག་གིས་འབར། །མཉམ་རྗེས་གཉིས་སུ་འཛིན་པ་དང་། །བྱར་ཡོད་བྱར་མེད་གཉིས་

འཛིན་དང་། །རྟོགས་དང་མི་རྟོགས་གཉིས་འཛིན་དང་། །འཁོར་འདས་གཉིས་སུ་འཛིན་པ་དང་། །སྤྲོས་དང་སྤྲོས་མེད་གཉིས་འཛིན་དང་། །མཉམ་དང་མི་མཉམ་གཉིས་འཛིན་
དང་། །དམིགས་དང་དམིགས་མེད་གཉིས་འཛིན་སོགས། །གཉིས་འཛིན་འཐིབ་པོ་མི་ཤེས་པའི། །མུན་པ་མ་ལུས་རང་སར་དྭངས། །ཡེ་ཤེས་སྣང་བའི་གསལ་ངོ་ལ། །རང་
རིག་རང་དྭངས་ཅེར་གྱིས་མཐོང་། །རང་ངོ་རང་གིས་ལྷག་གིས་ཤེས། །རང་རིག་ཡེ་སྟོང་དངོས་མེད་ཕྱིར། །དངོས་མེད་སྟོང་པའི་ཆོས་ཉིད་ལ། །རྒྱུན་ཆད་ཡོད་པ་ག་ལ་
སྲིད། །རྒྱུན་ཆད་མེད་པའི་ཆོས་སྐུ་ལ། །མཉམ་བཞག་རྗེས་ཐོབ་ག་ལ་སྲིད། །མཉམ་རྗེས་མེད་པར་གྱུར་པའི་ཚེ། །ནམ་ཡང་མཉམ་བཞག་འབའ་ཞིག་ཡིན། །སྤྲིན་མེད་མཁའ་
ལ་ཉི་ཤར་ཚེ། །གར་བལྟས་སྣང་བ་འབའ་ཞིག་ཡིན། །ཕྱི་ཡི་རྒྱ་མཚོར་ཉ་འཕྱོ་ཚེ། །གར་ཕྱིན་རྒྱ་མཚོ་འབའ་ཞིག་ཡིན། །རྒྱ་མཚོར་གཟའ་སྐར་ཤར་བའི་ཚེ། །གང་ཤར་རྒྱ་༔

A ༄ ༅། ། མཚོ་འབའ་ཞིག་ཡིན། །གསེར་དངུལ་གླིང་དུ་ཕྱིན་པའི་ཚེ། །ཅིར་སྣང་གསེར་དངུལ་འབའ་ཞིག་ཡིན། །བར་སྣང་སྨིག་རྒྱུ་གཡོ་བའི་ཚེ། །ཆུ་མིན་
བར་སྣང་འབའ་ཞིག་ཡིན། །དེ་ལྟར་མཉམ་རྗེས་མེད་གྱུར་ཅིང༌། །མཉམ་བཞག་འབའ་ཞིག་རྒྱུན་ཆད་མེད། །མཉམ་བཞག་ཅེས་པའི་མིང་དེ་ཉིད། །རྗེས་ལ་ལྟོས་ནས་བཏགས་
པ་ཙམ། །རྗེས་ཐོབ་གཏན་ནས་མ་གྲུབ་པར། །མཉམ་བཞག་མིང་དུ་ཇི་ལྟར་གདགས། །མཁའ་ལ་རི་མོ་སྣ་ཚོགས་དང་། །གསང་བ་འདུས་པའི་རྒྱུད་ལས་ཀྱང་། །མ་སྐྱེས་པ་
ཡི་ཆོས་རྣམས་ལ། །ཀུན་རྫོབ་བཤད་པ་རབ་ཏུ་མཚར། །ཞེས་གསུངས་ཕྱིར་ན་མིང་རྣམས་ཀྱི། །གདགས་གཞི་ལྟོས་ཆོས་མ་གྲུབ་པར། །འོལ་ཚོད་ཙམ་དུ་སྣ་ཚོགས་པའི། །
མིང་འདོགས་མཁྱེན་པ་ངོ་མཚར་ཆེ། །མིང་ཙམ་མཉམ་བཞག་འབའ་ཞིག་ལས། །ནམ་ཡང་གཡོ་མེད་རྣལ་འབྱོར་པས། །ཆོས་དབྱིངས་སྐྱེ་མེད་ངང་ཉིད་ལས། །འགག་མེད་

ཡོན་ཏན་རྩལ་སྦྱངས་མོད། །སྦྱོང་ཙམ་ཉིད་ན་སྦྱངས་པ་མེད། །གསང་སྔགས་རྙིང་མར་གྲགས་པ་ཡི། །བཀའ་ལུང་ལས་ཀྱང་འདི་སྐད་གསུངས། ། ཨེ་མ་ངོ་མཚར་རྨད་ཀྱི་
ཆོས། །རྫོགས་པའི་སངས་རྒྱས་ཀུན་གྱི་གསུང་། །སྐྱེ་བ་མེད་ལས་ཐམས་ཅད་སྐྱེས། །སྐྱེས་ཙམ་ཉིད་ནས་སྐྱེ་བ་མེད། །ཅེས་པ་ལ་སོགས་མང་དུ་གསུངས། །གསར་མ་ལས་
ཀྱང་མང་དུ་གསུངས། །དེ་ལྟར་རྟོགས་པའི་རྣལ་འབྱོར་པས། །མཛད་པ་སྣ་ཚོགས་ཅི་སྤྱད་ཀྱང༌། །མཛད་ཙམ་ཉིད་ན་མཛད་པ་མེད། །མཉམ་བཞག་ངང་ལས་མ་གཡོས་
པས། །ཞི་གནས་ངང་ལས་གཡོས་པ་མེད། །འོད་གསལ་ངང་ལས་གཡོས་པ་མེད། །ཆོས་སྐུའི་ངང་ལས་གཡོས་པ་མེད། །རྡོ་རྗེ་སེམས་ལས་གཡོས་པ་མེད། །སྟོང་པ་ཉིད་
ལས་གཡོས་པ་མེད། །བསམ་མི་ཁྱབ་ལས་གཡོས་པ་མེད། །དོན་དམ་ཉིད་ལས་གཡོས་པ་མེད། །མི་རྟོག་པ་ལས་གཡོས་པ་མེད། །དམིགས་པ་མེད་ལས་གཡོས་པ་མེད།

། སྤྲོས་མེད་ངང་ལས་གཡོས་པ་མེད། །མཁའ་ལྟར་མཉམ་པ་ཉིད་ལ་གནས། །དེ་ལྟར་རྟོགས་པའི་ཡེ་ཤེས་ཀྱང་། །གཞི་མེད་རྩ་བ་བྲལ་བ་ཡི། །ངང་༄༅།
དུ་རང་གྲོལ་རང་སར་དག །དེ་ལྟ་བུ་ཡི་བློ་མཆོག་གམ། །རྟོག་པ་ཕུལ་དུ་མ་ཕྱིན་པར། །མཚན་མའི་ཕྱོགས་སུ་ལྷུང་བའམ། །ཡང་ན་མཚན་མེད་ཕྱོགས་སུ་ལྷུང་། །ཐབས་ཀྱི་
ཕྱོགས་སུ་ལྷུང་བ་འམ། །ཡང་ན་ཤེས་རབ་ཕྱོགས་སུ་ལྷུང་། །ཞི་གནས་ཕྱོགས་སུ་ལྷུང་བ་འམ། །ཡང་ན་ལྷག་མཐོང་ཕྱོགས་སུ་ལྷུང༌། །མཉམ་བཞག་ཕྱོགས་སུ་ལྷུང་བ་
འམ། །ཡང་ན་རྗེས་ཐོབ་ཕྱོགས་སུ་ལྷུང༌། །སྣང་བའི་ཕྱོགས་སུ་ལྷུང་བ་འམ། །ཡང་ན་སྟོང་པའི་ཕྱོགས་སུ་ལྷུང་། །སྤྲོས་པའི་ཕྱོགས་སུ་ལྷུང་བ་འམ། །ཡང་ན་སྤྲོས་མེད་
ཕྱོགས་སུ་ལྷུང་། །སྙིང་རྗེའི་ཕྱོགས་སུ་ལྷུང་བ་འམ། །ཡང་ན་སྟོང་པའི་ཕྱོགས་སུ་ལྷུང་། །དམིགས་པའི་ཕྱོགས་སུ་ལྷུང་བ་འམ། །ཡང་ན་དམིགས་མེད་ཕྱོགས་སུ་ལྷུང་།

གཉིས་པའི་ཕྱོགས་སུ་ལྷུང་བ་འམ། །ཡང་ན་གཉིས་མེད་ཕྱོགས་སུ་ལྷུང་། །དེ་འདྲའི་ཕྱོགས་ཆ་བསམ་མི་ཁྱབ། །གཉིས་པའི་རྣམ་གྲངས་བརྗོད་མི་ལང་། །མདོར་ན་གནས་
ལུགས་ཕྱོགས་བྲལ་ལས། །མ་རྟོགས་ཇི་ལྟར་འབད་རྩོལ་བ། །དེ་ལྟ་དེ་ལྟར་ཕྱོགས་ཆ་དང༌། །གཉིས་སུ་འཛིན་པ་འཕེལ་བར་འགྱུར། །དེ་འཕེལ་ཐར་པ་མི་ཐོབ་ཅིང་། །ཕུགས་
སུ་མཐོ་རིས་ལས་ཀྱང་རིང༌། །རྗེ་བཙུན་ཡེར་པའི་ཞལ་ནས་ཀྱང་། །བྱ་བྲལ་རྩོལ་མེད་ཀྱི་རྣལ་འབྱོར་པ། །མཚན་མེད་ཀྱི་རྣལ་འབྱོར་ཀྱང་མི་དམིགས་ན། །འཇིག་རྟེན་གྱི་བྱ་བ་ལྟ་
ཅི་སྨོས། །བྱ་རྩོལ་རྣམ་གཉིས་ཀྱིས་མ་གོས་ན། །སྡོམ་ལྕགས་ཀྱི་འཆིང་ལས་གྲོལ་བ་ཡིན། །ཞེས་གསུངས། སློབ་དཔོན་ཆེན་པོ་དཔལ་བིར་བ་པའི་ཞལ་ནས་ཀྱང་། སངས་
རྒྱས་མཆོད་སོགས་རྣམས་ལ་དོན་མི་འབྱུང༌། །འདོད་དང་རྩོལ་བ་ཡོད་ན་སངས་མི་རྒྱ། །བྱིན་རླབས་བླ་མའི་ངག་གིས་ཉམས་མྱོང་འཕེལ། །བློ་ཡི་ཆ་ལ་ཡིན་གྱི་དོན་གྱི་ཆ་

Л ༄༅། །ལ་མིན། །ཞེས་གསུངས། སློབ་དཔོན་ཆེན་པོ་འཕགས་པ་ཀླུ་སྒྲུབ་ཀྱི་མཁན་པོ་བྲམ་ཟེ་མདའ་སྣུན་གྱི་ཞལ་ནས་ཀྱང་། གང་ལ་དམིགས་པ་དེ་ཡིས་
ཐར་པ་སྒྲིབ། །བཟང་པོར་བཏགས་ཀྱང་དེ་ཡི་ནད་ཀྱིས་དམན་སར་ལྷུང་། །དམན་པའི་ལས་ལ་སྤྱད་པས་རྣམ་སྨིན་རྒྱུན་མི་ཆད། །ཅེས་གསུངས་པ་དང་། ཡང་གསུངས་
པ༑ ཏིལ་གྱི་ཤུན་པ་ཙམ་གྱི་ཟུག་རྔུས་ཀྱང༌། །ནམ་ཞིག་སྡུག་བསྔལ་འབའ་ཞིག་བསྐྱེད་པར་བྱེད། །ཅེས་སོ། །དཔལ་གསང་བ་འདུས་པ་ལས་ཀྱང་། ཏིལ་འབྲས་ཙམ་གྱི་
དངོས་པོ་ཡང་། །ཡོངས་སུ་གཟུང་བར་མི་བྱའོ། །ཡོངས་སུ་འཛིན་ལས་སྡུག་བསྔལ་འབྱུང་། །སྡུག་བསྔལ་གྱིས་ནི་སེམས་འཁོར་བྱེད། །ཅེས་གསུངས་པ་དང་། གསང་
སྔགས་རྙིང་མའི་ལུང་ལས་ཀྱང་། ཟིན་པས་རྩོལ་བའི་ནད་སྤངས་ཏེ། །ལྷུན་གྲུབ་ཀྱི་གནས་ནས་བཞག་པ་ཡིན། །ཞེས་གསུངས་སོ། །དཔལ་གསང་བ་འདུས་པ་ལས་

ཀྱང་། དངོས་པོ་མེད་པས་བསྒོམ་པ་མེད། །བསྒོམ་པར་བྱ་བ་དངོས་པོ་མིན། །དེ་ལྟར་དངོས་པོ་དངོས་མེད་པས། །བསྒོམ་པ་དམིགས་སུ་མེད་པའོ། །ཞེས་གསུངས་སོ།
དཔལ་དགྱེས་པ་རྡོ་རྗེ་ལས་ཀྱང་། བསྒོམ་བྱ་མེད་ཅིང་སྒོམ་བྱེད་མེད། །གསང་སྔགས་མེད་ཅིང་ལྷ་ཡང་མེད། །སྤྲོས་དང་བྲལ་བའི་རང་བཞིན་དུ། །ལྷ་དང་སྔགས་སུ་ཡང་དག་
གནས། །ཞེས་གསུངས་སོ། །གཞན་ཡང་མདོ་སྡེ་རིན་པོ་ཆེའི་ཁུངས་ནི། སངས་རྒྱས་ཐམས་ཅད་ཀྱི་ཡུལ་ལ་འཇུག་པ་ཡེ་ཤེས་སྣང་བ་རྒྱན་གྱི་མདོ་ལས། གང་ཡིད་ལ་བྱེད་
པའི་ཆོས་ཐམས་ཅད་ནི་མི་དགེ་བའོ། །གང་ཡིད་ལ་མི་བྱེད་པའི་ཆོས་ཐམས་ཅད་དགེ་བའོ། །ཞེས་གསུངས་པ་དང༌། འཕགས་པ་སྡོམ་པ་གསུམ་བསྟན་པའི་མདོ་ལས་
ཀྱང་། འོད་སྲུང་གང་བླ་ན་མེད་པའི་བྱང་ཆུབ་དོན་དུ་གཉེར་བ་དེ་ལ་ནི། བླ་ན་མེད་པའི་བྱང་ཆུབ་ཀྱིས་ཅི་ཞིག་བྱ་སྟེ། དེ་དག་ནི་མཐོ་རིས་ཀྱི་བདེ་བ་དང་ཡང་རིང་ངོ་། །ཞེས་སྒྲ

༄༅། །གསུངས་པ་དང་། ཡང་དེ་ཉིད་ལས་གང་ཡིད་ལ་བྱེད་པ་ཡོད་པ་དེ་ཉིད་ལ་ནི་ངར་འཛིན་པ་ཡོད་དོ། །ཞེས་པ་ལ་སོགས་པ་རྒྱ་ཆེར་གསུངས་སོ།
ལྟར་གཉིས་མེད་མ་རྟོགས་པས། །རྩོལ་སྒྲུབ་ཅི་བྱས་ཕྱོགས་ཆར་ལྷུང་། །མ་བྱས་མཚན་མེད་ཕྱོགས་སུ་ལྷུང་། །ཇི་ལྟར་བྱས་ཀྱང་གོལ་སར་ལྷུང་། །ཉམས་རྟོགས་གཅིག་པའི་
རྣལ་འབྱོར་པས། །སྣ་ཚོགས་ཐབས་ཀྱི་རྩལ་སྦྱངས་བས། །མཚན་མ་ཞི་བའི་ཕྱོགས་ལས་གྲོལ། །སྦྱངས་ཙམ་ཉིད་ན་རྩ་བྲལ་བས། །མཚན་བཅས་དངོས་པོའི་ཕྱོགས་ལས་
གྲོལ། །དེ་ལྟར་གྲོལ་བའི་སྐྱེས་མཆོག་ལ། །གུས་པས་ཕྱག་འཚལ་སྐྱབས་སུ་མཆི། །བདེན་པ་དེས་ནི་སྐྱེ་འགྲོ་རྣམས། །མ་ལུས་འཆིང་ལས་གྲོལ་བར་ཤོག །འཁོར་བའི་རྒྱ་
མཚོར་ལྟུང་བྱེད་པའི། །རྣམ་རྟོག་མ་རིག་ཆེན་པོ་དེ། །རྟོགས་དང་ཉམས་མྱོང་ལྡན་པ་ཡི། །བྱིན་རླབས་མངའ་བདག་སྐྱེས་མཆོག་དེས། །མུན་པའི་ནང་དུ་ཉི་ཤར་བས། །མུན་

པ་གཞན་དུ་མ་སོང་བར། །མུན་ཉིད་སྣང་བར་ཤར་བ་བཞིན། །རྣམ་རྟོག་མ་སྤངས་རང་ས་རུ། །ཆོས་ཀྱི་སྐུ་རུ་ཤར་བ་ཡིན། །རྣམ་རྟོག་ཆོས་སྐུ་ཤར་བ་ཡི། །སྐྱེས་མཆོག་དེས་
ནི་ཅི་སྤྱད་ཀྱང་། །ཆོས་ཀྱི་སྐུ་ཡི་ཕྲིན་ལས་ལས། །གཞན་དུ་རྣམ་པ་ཐམས་ཅད་དུ། །སྐད་ཅིག་ཙམ་ཡང་མ་གཡོས་པར། །ཕྲིན་ལས་རྣམ་པ་སྣ་ཚོགས་ཀྱིས། །མཐའ་ཡས་འགྲོ་
བའི་དོན་གྱི་ཕྱིར། །ཡོན་ཏན་སྣ་ཚོགས་རྩལ་ལྡན་པའི། །སྐྱེས་བུ་མཆོག་དེ་དང་རེ་སྤྲོ། །དེ་ལྟ་བུ་ཡི་སྐྱེས་མཆོག་དེས། །ཡན་ལག་བདུན་དང་ཆོས་སྤྱོད་བཅུ། །སྐོར་བ་ཕྱག་དར་
ལ་སོགས་པ།།ཕ་རོལ་ཕྱིན་ལུགས་སྤྱོད་པ་ཡི། །བྱ་བ་སྣ་ཚོགས་གང་སྤྱད་དང་། །གསང་སྔགས་ལུགས་ཀྱི་བཟླས་བརྗོད་དང༌།།གཏོར་མ་རྒྱས་བསྡུས་སྣ་ཚོགས་དང་། །མཎྜལ་
ལ་སོགས་བྱ་བ་དང་། །ཀུན་ཏུ་བཟང་པོའི་སྤྱོད་པ་དང་། །གསང་སྔགས་ནང་གི་སྤྱོད་པ་དང་། །སྨྱོན་པའི་བརྟུལ་ཞུགས་སྤྱོད་པ་དང་། །རིག་པའྀ་བརྟུལ་ཞུགས་སྤྱོད་པ་ཡི།

л ༄༅། །སྤྱོད་ཚུལ་རྣམ་པ་སྣ་ཚོགས་དང༌། །དཔའ་བོ་གཅིག་པ་ལ་སོགས་པའི། །ལྷ་གྲངས་མང་ཉུང་སྣ་ཚོགས་དང༌། །སྣ་ཚོགས་ཡེ་ཤེས་དགུག་གཞུབ
དང་། །ཆོ་ག་གསུམ་ལ་སོགས་པ་ཡི། །འོད་ཟེར་འཕྲོ་འདུ་སྣ་ཚོགས་དང་། །མཚན་བཅས་རྫོགས་པའི་རིམ་པ་ཡིས། །རྩ་རླུང་ཐིག་ལེ་ནཱ་ད་སོགས། །རྩོལ་སྒྲུབ་དམིགས་པ་
སྣ་ཚོགས་དང་། །མཚན་མེད་བཞག་ཐབས་དུ་མ་སོགས། །མདོར་ན་སྨིན་པར་བྱེད་པ་ཡི། །དབང་དང་བྱིན་རླབས་སྣ་ཚོགས་དང་། །གྲོལ་ལམ་བསྐྱེད་རྫོགས་ཡན་ལག་
བཅས། །དམ་ཚིག་སྡོམ་པ་སྣ་ཚོགས་དང༌། །ས་ལམ་དྲོད་རྟགས་སྣ་ཚོགས་དང༌། །འབྲས་བུ་སྐ་དང་ཡེ་ཤེས་དང༌། །ལྟ་སྒོམ་སྤྱོད་པ་ལ་སོགས་པའི། །མུ་མཐའ་མེད་པའི་
རྣམ་གྲངས་ཀུན། །ཅི་སྤྱད་ཅི་བྱས་སྲིད་ཚད་རྣམས། །ཆོས་སྐུ་ཆེན་པོར་རོ་གཅིག་པས། །ཆོས་སྐྱའི་ཕྲིན་ལས་རྣམ་འགྱུར་ཡིན། །ཕྲིན་ལས་མེད་པའི་ཕྲིན་ལས་དག །རྣམ་

འགྱུར་མེད་པའི་རྣམ་འགྱུར་མཁན། །སེམས་ཅན་མེད་པའི་སྙིང་རྗེ་ཅན། །སྤྲུལ་པ་ཁྱོད་ལ་ཕྱག་འཚལ་ལོ། །ཡོན་ཏན་རྩལ་མཆོག་ཞེས་བྱ་བ་སྤྲང་བན་ཞང་གིས་ཕག་གི་ལོ་ལ་
ཆོས་སྐོར་གྲྭ་ཐང་དུ་དབུ་བཙུགས་ནས་བཟང་ཡུལ་མོན་པ་གདོང་དུ་སྟོན་ཟླ་ར་བའི་ཉི་ཤུ་གཉིས་ཀྱི་སྔ་དྲོ་ཚར་བར་བཀོད་པའོ། ། ༀ།། །། ༈ འབྲོང་བུ་ལྐུགས་པར་གསུངས་པའི་མན་ངག་ལྷུག་
པ་བཞུགས། ཕ་གཅིག་གྲུབ་ཐོབ་རྣམས་ལ་ཕྱག་འཚལ་ཞིང་སྐྱབས་སུ་མཆིའོ། །སྔོན་སྐལ་བག་ཙམ་སད་པས་ཁྱེད་དྲིན་ཆུང་མནོས་ཀྱང་། །བློ་དམན་ཞང་སྒོམ་བདག་ནི་སྤ་རློན་མེ་
བཞིན་ཐལ། །ནོངས་པས་བཀའ་དྲིན་ཆུད་གསན་ཁྱེད་ལ་བཟོད་པར་གསོལ། །ཀྱི་ཧུད་རྨོངས་པ་སྤྲང་བན་བདག །རྟག་ཏུ་འབྲལ་མ་མྱོང་བ་ཡི། །རང་གི་ཡེ་ཤེས་མ་མཐོང་
བས། །སྡུག་བསྔལ་རྒྱུན་ཆད་མེད་པས་མནར། །སུས་ཀྱང་མ་ལན་རང་གིས་ལན། །ཅེ་རེ་ལོང་ཁྱེད་ཇི་སྙམ་སེམས། །མུན་པའི་དོང་དུ་ཅི་ཞིག་འཚོལ། །དུག་སྦྲུལ་སོ་ཡིས་མ་

: ༄༅། །བཏབ་བམ། །ཀྱི་ཧུད་དེ་ཉིད་ནོར་བུ་དེ། །རྟོག་པའི་ནགས་སུ་སྟོར་ཉེན་ཆེའོ། །མ་ཡེངས་རང་དགའི་སྤང་མཐོངས་སུ། །གཉུག་མའི་ནོར་བུ་མི་སྦེད་
དམ། །ཀྱི་ཧུད་ཐོག་མ་མེད་པ་ནས། །འོད་གསལ་རྒྱུན་ཆད་མེད་པ་ལ། །ཡེ་ཤེས་གསལ་བའི་རྩེད་མོ་ཡིས། །ལོག་རྟོག་འཁྲུལ་བ་ཨ་ཐང་ཆད། །ཀྱེ་ཧུད་ཐོག་མེད་དུས་རིང་
ནས། །རང་ཉིད་སངས་རྒྱས་མ་ཤེས་པར། །སངས་རྒྱས་གཞན་ནས་འཚོལ་འཚོལ་ནས། །དོན་མེད་རྩོལ་བས་ཐང་རེ་ཆད། །ཀྱི་ཧུད་ཐོག་མ་མེད་མཐའ་ནས། །སེང་གེའི་འོ་
མར་དུག་བླུག་པས། །ཁམས་གསུམ་དུག་ནད་མེ་ལྟར་འབར། །མེ་ལྕེའི་ཁྲོད་དུ་ང་རེ་ཚིག །དེང་སང་ལྔ་བརྒྱའི་སྙིགས་མ་འདིར། །སྔོན་གྱི་འཕྲོ་དང་ཐུགས་རྗེ་ཡིས། །མི་ལུས་
ངལ་གསོ་ཡུད་ཙམ་འདིར། །མཐོ་རིས་ཐར་པའི་ལམ་དང་ཕྲད། །སྔོན་ཆད་བདག་གིས་མ་བསམས་པས། །ཚེ་སྟོད་ངལ་བ་དོན་མེད་བྱས། །དེ་རིང་མི་ཚེ་ལྷག་མ་འདིར། །

སྙིང་པོའི་དོན་གཅིག་བཙལ་སྙམ་ནས། །གྲུབ་ཐོབ་ལས་ཟིན་ཀུན་ལ་དྲིས། །མདོ་རྒྱུད་བསྟན་བཅོས་བག་ཙམ་བལྟས། །རང་གི་རིག་པས་རྒྱུན་བསམས་པས། །ཐོས་བསམ་སྒྲོ་
འདོགས་འདི་ལྟར་ཆོད། །སོ་སོར་ཐར་པས་གཞི་བརྟེན་ནས། །སྡོམ་པ་རྣམ་གསུམ་མ་ཉམས་པ། །རྣལ་འབྱོར་པ་ཡི་སྲོག་ཤིང་ཡིན། །སྡོམ་མེད་ངལ་བ་དོན་མེད་དོ། །བྱམས་
དང་སྙིང་རྗེས་ཟིན་པ་ཡི། །བསོད་ནམས་ཚོགས་བསོག་རྒྱུན་མི་བཅད། །བྱང་ཆུབ་སེམས་ཀྱི་རོས་ཁྱབ་པའི། །ཚིག་བྲལ་ངོ་བོ་མཉམ་ཉིད་སྒོམས། །དཀར་པོའི་ཆོས་སྤྱོད་དང་
བྲལ་བའི། །སྟོང་ཉིད་ལྟ་བས་ཕུང་བར་འགྱུར། །ཅི་ཕྱིར་ཞེ་ན་རྣམ་ཀུན་གྱི། །མཆོག་ལྡན་སྟོང་པ་ལས་ཉམས་སོ། །འདིར་མང་སྤྲོས་པས་ཅི་ཞིག་བྱ། །སྟོང་ཉིད་སྙིང་རྗེ་ཟུང་
འབྲེལ་བས། །རྟག་ཆད་ཡོད་མེད་ལ་སོགས་པའི། །གོལ་ས་མཐའ་དག་གཅོད་པ་འོ། །ཚོགས་གཉིས་ཟུང་འབྲེལ་ཉམས་ལེན་པའི། །གནད་དུ་སྣུན་པའི་མན་ངག་ནི། །དང་✖

།པོར་ཡང་དག་བླ་མ་བཙལ། །ལོག་པའི་བླ་མ་སྤང་བར་བྱ། །རྙེད་ནས་ཡང་དག་བླ་མ་ཡི། །སྣ་ཚོགས་སྒོ་ནས་ཡོན་ཏན་བརྟག །སྐྱོན་ལ་བརྟག་
པར་མི་བྱ་ཞིང་། །སྐྱོན་མཐོང་རང་གི་ཉེས་པས་ལན། །བླ་མ་སངས་རྒྱས་ཐ་མི་དད། །སེམས་ཅན་རྗེས་སུ་བཟུང་དམིགས་ནས། །ཕལ་པའི་གཟུགས་སུ་གནས་པའོ། །རང་
ཉིད་སྣང་བ་མ་དག་ན། །སྤྱན་རས་གཟིགས་ཀྱང་ཁྱི་རོར་མཐོང་། །པ་ཏི་ཀ་ཡི་གྲུབ་ཐོབ་བཞིན། །རང་ཉིད་སྣང་བ་དག་གྱུར་ན། །འཇག་མའི་སྲིན་བུའང་ཆོས་སྐུར་མཐོང་།
བདག་ལ་གནོད་སྐྱེལ་དགྲ་བོ་ཡང་། །བཟོད་པའི་བླ་མ་བཀའ་དྲིན་ཅན། །དེ་ཕྱིར་བླ་མའི་སྐྱོན་རྟོག་ན། །ཚད་ལྡན་བླ་མ་རྙེད་མི་སྲིད། ༑ཚད་ལྡན་བླ་མ་མ་རྙེད་ན།ྋ །བླ་མེད་བྱང་
ཆུབ་ཐོབ་མི་སྲིད། །ཡོན་ཏན་ངོས་ནས་བརྟགས་གྱུར་ན། །བླ་མ་དམ་པར་མ་གྱུར་པའི། །སེམས་ཅན་འགའ་ཡང་རྙེད་པར་དཀའ། །དེ་ཕྱིར་ཡོན་ཏན་སྒོ་ནས་བརྟག །མཆོད་པ་༔

ཐམས་ཅད་ཡོངས་སྤངས་ལ། ། བླ་མ་མཆོད་པ་ཡང་དག་བརྩམ། །དེ་མཉེས་པས་ནི་ཀུན་མཁྱེན་པའི། ། གོ་འཕང་མཆོག་ནི་འཐོབ་པར་འགྱུར། །བླ་མེད་མཛད་པའི་སློབ་དཔོན་
ནི། །རྡོ་རྗེ་སེམས་དཔའ་རབ་མཆོད་ན། །དེ་ཡིས་བསོད་ནམས་མ་བསགས་ཅི། །དཀའ་ཐུབ་མ་བསྟེན་ཅི་ཞིག་ཡོད། །དེ་ཕྱིར་བླ་མ་མཉེས་བྱེད་པ། །བསོད་ནམས་ཚོགས་ཀྱི་
གནད་མཆོག་པས། །སྣ་ཚོགས་ཐབས་ཀྱི་སྒོ་ནས་སུ། །བླ་མ་མཉེས་པར་བྱ་བ་གཅེས། །ཉིན་མཚན་རྒྱུན་དུ་ཡང་དང་ཡང་། །བླ་མ་འབའ་ཞིག་དྲན་བྱས་ལ། །དད་གུས་དྲག་
པོས་ཡང་དང་ཡང་། །གདུང་བ་བསྐྱེད་ཅིང་གསོལ་བ་གདབ། །མ་ལ་བཏུང་བའི་ཞོ་ཡོད་ཀྱང་། །བུ་ལ་འཐུང་བའི་སྐལ་མེད་དང་། །སྨྲ་བ་རློན་པའི་མེ་སྟག་བཞིན། །དད་གུས་
མེད་ལ་བྱིན་རླབས་ཅི། །བླ་མ་དང་བྲལ་ཆོས་མེད་དེ། །ཆོས་དང་བྲལ་བས་གྲོལ་བ་མེད། །བསྐལ་པ་གྲངས་མེད་བསམ་ཡས་སུ། །ལུས་ངག་ཡིད་གསུམ་མ་དལ་བར། །དགེ་

༄༅། །རྩ་སྣ་ཚོགས་འབད་བྱས་ཤིང་། །སྟོང་ཉིད་ཟབ་མོ་བསྒོམས་བྱས་ཀྱང་། །བླ་མ་མཉེས་པར་མ་བྱས་ན། །མར་འདོད་ཆུ་ལ་བསྲུབ་དང་མཚུངས།
གཞན་གྱིས་བརྗོད་མིན་ལྷན་ཅིག་སྐྱེས། །གང་དུ་ཡང་ནི་མི་རྙེད་དེ། །བླ་མའི་དུས་ཐབས་བསྟེན་པ་དང་། །བདག་གི་བསོད་ནམས་ལས་ཤེས་བྱ། །བླ་མ་མཉེས་པར་བྱས་པའི་
མིས། །ཡེ་ཤེས་ཚོགས་ལ་གོམས་པར་བྱ། །དེ་ནི་ཚིག་གི་མི་མཚོན་ཕྱིར། །རང་གིས་རང་ལ་ཚོལ་ཏེ་ལྟོས། །བལྟ་བྱ་ལྟ་བྱེད་མ་དམིགས་ཕྱིར། །ཆེད་དུ་བྱས་ན་དེ་ཡིས་
སྒྲིབ། །བརྟག་དཔྱད་ཞེ་འདོད་འཁོར་བའི་རྩ། །འབད་མེད་རང་དགར་ངང་གིས་ཞོག །བྱ་བ་བཏང་བའི་སེམས་བཞིན་དུ། །ཇི་ལྟར་གནས་པ་དེ་ལྟར་བཞག །བྱར་མེད་མི་བྱ་བ་
ཡང་མེད། །གར་འགྲོར་ཐོང་ལ་གང་བདེར་ཞོག །གང་ལའང་གཞི་མེད་ངོས་བཟུང་མེད། །སྣང་བ་ཐམས་ཅད་འཇའ་ཚོན་འདྲ། །དྲན་རྟོག་ཐམས་ཅད་རྨི་ལམ་འདྲ། །ངོ་བོ་ཉིད་ ྴ

ཀྱིས་རྩ་བ་བྲལ། །མ་ལུས་གཉུག་མ་ཆོས་ཀྱི་སྐུ། །འཁོར་བ་དང་ནི་མྱ་ངན་འདས། །གང་དུ་ངོ་བོ་གཅིག་གྱུར་པ། །སྒོམ་པ་ཞེས་ནི་དེ་ལ་བརྗོད། །ཆུ་དང་རླབས་དག་གཞན་
ཡིན་ནམ། །ལྷན་ཅིག་སྐྱེས་པ་རོ་མཉམ་པས། །གཞན་དུ་ཐར་བ་ཚོལ་བའི་མི། །མྱ་ངམ་ཐང་ལ་དོན་མེད་ངལ། །འདི་ལ་བསལ་བྱ་ཅི་ཡང་མེད། །གཞག་པར་བྱ་བ་ཅུང་ཟད་
མེད། །ཡང་དག་ཉིད་ལ་ཡང་དག་བལྟ། །ཡང་དག་མཐོང་ནས་རྣམ་པར་གྲོལ། ། ཨ་རེ་འདོད་ཀྱིས་དོན་མི་མཐོང་། །ལྷུག་པར་ཞོག་ལ་ཅི་དགར་ཐོང༌། །འཇུར་བུས་བཅིངས་.2rez.blia.l
པའི་སེམས་ཉིད་འདི། །གློད་ན་གྲོལ་བར་ཐེ་ཚོམ་མེད། །བྱུང་ཚོར་རྗེས་སུ་མ་འབྲེང་བར། །རང་བྱུང་རང་ཞི་ནམ་མཁའ་དང་། །གཟིངས་ལས་འཕུར་བའི་བྱ་རོག་བཞིན། ། 292
བཏང་བའི་དུས་ན་འགྲོ་ས་མེད། །རྟོགས་པ་དང་ནི་མི་རྟོགས་པ། །རོ་མཉམ་ཆོས་སྐུར་ལྷན་ཅིག་སྐྱེས། །ཉམས་སུ་མྱོང་དང་མ་མྱོང་མེད། །རོ་གཅིག་གར་མཁན་རྩེད་ལྕ

།མོ་འདྲ། །གཉིས་མེད་ཡིད་ལ་བྱས་པའི་ཚེ། །གཉིས་འཛིན་ཤུགས་ཀྱིས་སྐྱེ་བར་འགྱུར། །གཉིས་མེད་བྲལ་བས་གཉིས་འཛིན་མེད། །གཉིས་དང་Л ༄༅།
གཉིས་མེད་བཅོས་པས་ཕུང་། །བཅོས་དང་མ་བཅོས་རྟོག་པ་ཐོང་། །བསམ་དང་མི་བསམ་སྤངས་ནས་སུ། །བུ་ཆུང་ལྟ་བུར་གནས་པར་བྱ། །གནས་དང་མི་གནས་ལྷན་ཅིག་
སྐྱེས། །ཐོག་མེད་དུས་ནས་བཅོས་པས་ཕུང་། །དཔྱད་ཚད་རང་ལ་གནོད་པ་ཡིན། །སྒྲིན་པོ་མཁས་སུ་རེ་བ་ཡིས། །ཐ་སྙད་བརྟག་དཔྱད་སྣ་ཚོགས་པས། །རང་དགའི་བདེ་བ་
ཆེན་པོ་འདི། །རྟོག་པའི་དྲ་བ་ཉིང་སྦུར་བཏུམས། །ཡེ་ནས་གསལ་བའི་ཡེ་ཤེས་འདི། །ཕྱོགས་འཛིན་ལྟ་བའི་མུན་པར་སྦས། །ཡོན་ཏན་ནོར་བུ་ལྷུན་གྲུབ་འདི། །རེ་དོགས་གཉེན་
པོའི་འཇིམ་པས་བཏུམས། །ཀུན་སྙོགས་རིག་པའི་རྟ་ཕོ་འདི། །རེས་འཇོག་སྒོམ་པའི་སྒྲོག་ཏུ་བཅུག །གལ་ཆེན་གཅིག་རྡུགས་མཁས་སུ་རེ། །རང་མདོ་མེད་པ་སྤྱང་དུ་རེ། །
༣

ཁྱོད་ལ་ཅི་ཡང་མ་བཅོས་ཀྱིས། །རྟོག་ཞེན་མ་བྱེད་ཅོག་གེ་སྡོད། །རྟ་རྒོད་མ་སྐྲོག་དལ་དུ་ཆུག །རྒྱ་མཚོ་མ་རྙོག་དྭངས་སུ་ཆུག །མར་མེ་མ་བསྐྱོད་འབར་དུ་ཆུག །རབ་རིབ་མ་
མང་གསལ་དུ་ཆུག །བྱིས་པ་མ་འབྲང་སོ་མི་སོད། །ས་གཉན་མ་རྐོ་ཀླུ་གཉན་ལྡང་། །སེམས་ཉིད་མ་བཅོས་གོལ་སར་ལྷུང་། །སྔོན་ཆད་རྟོག་པའི་རྐུན་མ་ཡིས། །ཟག་མེད་
བདེ་བའི་ནོར་རྫས་ཁྱེར། །བླ་མའི་མན་ངག་རྐུན་བཟུང་གིས། །རྟོག་པའི་རྐུན་མ་བཙིར་གྱིས་བཟུང་། །མ་བཅོས་འབད་མེད་ཞགས་པས་བཅིངས། །རང་བྱུང་རྟོགས་པའི་མཚོན་
གྱིས་བཏབ། །ཡེ་ནས་དག་པའི་ངང་དུ་བསད། །ཡེ་ཤེས་མཉམ་པའི་མེ་ཡིས་བསྲེགས། །སྙིང་རྗེའི་བསུར་གྱིས་སྐལ་ལྡན་ཚིམ། །དུད་པས་ངན་སོང་སྒོ་མོ་བཀག །ཐལ་བ་རོ་
མཉམ་རླུང་གིས་གཏོར། །ཕྱིན་ཆད་ལྡང་བའི་དོགས་པ་མེད། །དེ་ལྟར་བླ་མའི་བྱིན་རླབས་ཀྱིས། །ནང་ཡན་མཁན་དེ་ངོས་ཟིན་པས། །ད་ནི་མི་ཟད་གཏེར་ཆེན་རྡོལ། །དང་པོའི་

! ༄༅། ། ཤེས་པ་ཐ་མལ་འདི། །ཆོས་སྐུ་ཡིན་པར་ག་ལ་དཔྱད། །མི་དྲན་དགུ་དྲན་རྣམ་རྟོག་འདི། །ཡེ་ཤེས་ཡིན་པར་ག་ལ་དཔྱད། །སྣ་ཚོགས་སྣང་བ་
དཀར་དམར་འདི། །བླ་མ་ཡིན་པར་ག་ལ་དཔྱད། །ཚོགས་དྲུག་ཡན་པར་བཏང་བ་འདི། །བདེ་ཆེན་ཡིན་པར་ག་ལ་དཔྱད། ། སྐྱེ་ཤི་མེད་པའི་སེམས་ཉིད་འདི། །སངས་རྒྱས་
ཡིན་པར་ག་ལ་དཔྱད། །མི་རྟག་ཕུང་པོ་རྣམ་ལྔ་འདི། །སྤྲུལ་སྐུ་ཡིན་པར་ག་ལ་དཔྱད། །ཅལ་ཅོལ་སྨྲ་ལབ་མང་པོ་འདི། །གསུང་རབ་ཡིན་པར་ག་ལ་དཔྱད། །འགྲོ་དྲུག་གནས་
པའི་སེམས་ཅན་འདི། །བདེ་གཤེགས་ཡིན་པར་ག་ལ་དཔྱད། །ས་རྡོ་རི་བྲག་ལ་སོགས་འདི། །འོད་ཟེར་ཡིན་པར་ག་ལ་དཔྱད། །ཕུང་པོ་ཁམས་དང་སྐྱེ་མཆེད་ཀུན། །དཀྱིལ་
འཁོར་ཡིན་པར་ག་ལ་དཔྱད། ། ཨེ་མ་ངོ་མཚར་རྨད་ཀྱི་ཆོས། །རྗེ་བཙུན་བླ་མའི་བཀའ་དྲིན་གྱིས། །དབྱིངས་དང་རིག་པའི་གཏེར་མཛོད་མཐོང་། །མ་རྙེད་བྱ་བའི་དགུ་གཅིག་༔

རྙེད། །འདོད་དགུ་སྣ་ཚོགས་ཀུན་འབྱུང་བའི། །ཀུན་གཞི་ཡིད་བཞིན་ནོར་བུ་རྙེད། །དགའ་བདེ་རྒྱུན་མི་ཆད་པ་ཡི། །གསལ་བ་ཉམས་མྱོང་གི་ཆུ་བོ་རྙེད། །ལྕགས་རྣམས་
གསེར་འགྱུར་རྩི་ཡིས་བྲན། །ཞང་གི་སྤྲང་བན་བདག་རེ་སྐྱིད། །གཉིས་མེད་རང་གི་བང་མཛོད་དེར། །སེར་སྣའི་ལྟོགས་འགོང་མ་མཐོང་བས། །ཟག་མེད་སྦྱིན་པའི་ལོངས་སྤྱོད་
རྙེད། །འཆལ་བའི་དྲི་མ་མ་མཐོང་བས། །ཚུལ་ཁྲིམས་དྲི་མཆོག་ཉམས་མེད་རྙེད། །ཁོང་ཁྲོའི་གཞི་མོ་མ་མཐོང་བས། །བཟོད་འབྲས་ཡིད་འོང་མཚན་དཔེ་རྙེད། །ལེ་ལོའི་གོ་
སྐབས་མ་མཐོང་བས། །འབད་མེད་དཀར་པོའི་ཡོན་ཏན་རྙེད། །གཡེང་བའི་ཡེངས་ས་མ་མཐོང་བས། །ལྷུན་གྲུབ་ཆུ་རྒྱུན་གྱི་བསམ་གཏན་རྙེད། །གཏི་མུག་འོད་གསལ་དུ་
གནས་གྱུར་པས། །གསལ་བྱེད་ཤེས་རབ་ཀྱི་ཉི་ཟླ་རྙེད། །སྐྱོན་ནི་རྡུལ་ཙམ་མ་མཐོང་བས། །ཡོན་ཏན་བསམ་གྱིས་མི་ཁྱབ་རྙེད། །རིན་ཆེན་གླིང་དུ་ཕྱིན་པ་བཞིན། །ས་རྡོའི་༔

།དངོས་པོ་གང་ཡང་མེད། །རྟོགས་པ་གསེར་འགྱུར་རྩི་ལྟ་བུས། །སྐྱོན་རྣམས་ཡོན་ཏན་གསེར་དུ་འགྱུར། །དུག་རྣམས་སྨན་གྱི་མཆོག་ཏུ་འགྱུར།༄ ༅།
ཐོག་མ་མེད་པའི་དུས་མཐའ་ནས། །བྱང་ཆུབ་ལྷུན་གྱིས་གྲུབ་པ་ལ། །ཐབས་ལམ་རྩོལ་བ་སྣ་ཚོགས་ཀྱིས། །འབུངས་ཀྱང་རྙེད་པའི་དུས་མི་འབྱུང་། །བསམ་བྲལ་བསམ་གཏན་
སྐྱོན་གྱིས་བསྒྲིབས། །ཚིག་བྲལ་ཐ་སྙད་གོང་བུས་བསྒྲིབས། །རྩོལ་མེད་རྩོལ་བའི་གདོས་ཀྱིས་བསྡམས། །དམིགས་མེད་མཚན་མའི་དམིགས་པས་བསླད། །ཕྱོགས་བྲལ་ཞེ་
འདོད་ལྟ་བས་བསླད། །དེ་རིང་རང་སེམས་ཆོས་སྐུ་འདི། །བཙལ་བས་མ་རྙེད་བཞག་པས་རྙེད། །བསམས་པས་མ་རྙེད་མ་བསམས་རྙེད། །དྲིས་པས་མ་རྙེད་བལྟས་པས་
རྙེད། །བྲེལ་བས་མ་རྙེད་དལ་བས་རྙེད། །བསྒྲིམས་པས་མ་རྙེད་གློད་པས་རྙེད། །བསྒོམས་པས་མ་རྙེད་བཤོལ་བས་རྙེད། །བཟུང་བས་མ་རྙེད་བཏང་བས་རྙེད། །བལྟས་པས་

མ་རྙེད་མ་བལྟས་རྙེད། །བཅིངས་པས་མ་རྙེད་བོར་བས་རྙེད། །བྱས་པས་མ་རྙེད་མ་བྱས་རྙེད། །བསླབས་པས་མ་རྙེད་མ་བསླབས་རྙེད། །ཕྱིན་པས་མ་རྙེད་འདུག་པས་རྙེད།
བསྲུངས་པས་མ་ཐུབ་བོར་བས་ཐུབ། །དེ་འདྲའི་ཡོན་ཏན་རྡོལ་རྡོལ་ནས། །ད་རུང་སྐྱོན་འདི་ཟད་མ་ནུས། །ཉོན་མོངས་ཡེ་ཤེས་སུ་ཤར་ཤར་ནས། །ད་རུང་དུག་ལྔ་འདི་ཟད་མ་
ནུས། །སྣང་བ་ཆོས་སྐུར་རྟོགས་རྟོགས་ནས། །ད་རུང་ཆགས་སྡང་སྐྱོན་མ་ཟད། །སྒྲ་རྣམས་བྲག་ཆར་རྟོགས་རྟོགས་ནས། །ད་རུང་སྙན་གྲགས་ཀྱི་རོ་ལ་ཆགས། །ཆོས་ཀུན་རོ་
མཉམ་དུ་རྟོགས་རྟོགས་ནས། །ད་རུང་ཆོས་བརྒྱད་འདི་འབྱུང་འཇུག་མང་། །རང་སེམས་སངས་རྒྱས་སུ་རྟོགས་རྟོགས་ནས། །ད་རུང་རེ་དོགས་ཀྱི་མཐའ་མ་ཟད། །གནས་
ལུགས་ཚིག་བྲལ་དུ་རྟོགས་རྟོགས་ནས། །ད་རུང་རྟོགས་པ་ཚིག་ལ་ཤོར། །དགེ་མེད་སྡིག་མེད་དུ་རྟོགས་རྟོགས་ནས། །ད་རུང་མི་དགེ་རྒྱུན་མ་ཆད། །བླང་དོར་མེད་པའི་དོན་༔

༄ ༅། །རྟོགས་ནས། །ད་རུང་ཚུལ་འཆོས་དང་ཉམ་ང་བྱུང༌། །ཉམས་བསྲུང་མེད་པའི་དོན་རྟོགས་ནས། །ད་རུང་ཉེས་བྱས་དང་ལྟུང་བ་ཕོག །གཟའ་གཏད་
མེད་པའི་དོན་རྟོགས་ནས། །ད་རུང་ཕྱི་ཚིས་དང་ཡང་ཚོལ་བྱུང་། །བདག་གཞན་མཉམ་པའི་དོན་རྟོགས་ནས། །ད་རུང་རང་ཚིས་རྒྱུན་མ་ཆད། །རྒྱུན་ཆད་མེད་པའི་དོན་རྟོགས་
ནས། །ད་རུང་བསམ་གཏན་རེས་འཇོག་བྱུང༌། །ངེས་ཤེས་གཏིང་ནས་སྐྱེས་སྐྱེས་ནས། །ད་རུང་སྐབས་སུ་ཐེ་ཚོམ་བྱུང༌། །གཉུག་མའི་མ་བུ་ཕྲད་ཕྲད་ནས། །ད་རུང་རེས་
འགའ་ངོ་མ་ཤེས། །ཆོས་དང་ཆོས་མིན་དབྱེ་དབྱེ་ནས། །ད་རུང་མི་དགེའི་ཚོགས་རྣམས་བྱུང་། །གཉིས་སུ་མེད་པའི་དོན་རྟོགས་ནས། །ད་རུང་གཉིས་འཛིན་ཐག་པ་བྱུང་། །
ཐམས་ཅད་རིག་པར་ཤར་ཤར་ནས། །ད་རུང་མ་རིག་འཁྲུལ་བ་བྱུང་། །ངས་ནི་ཅི་ཡང་མ་ལན་ནོ། །གླང་པོ་རྙེད་ནས་རྗེས་མ་ཚོལ། །རིན་ཆེན་གླིང་དུ་ཕྱིན་ཕྱིན་ནས། །རྡོ་བཙལ་༔

རང་མགོ་མ་བཙོགས་སམ། །ལོང་བས་བོང་མཇུག་མ་ཤོར་རམ། །རལ་གྲི་རྣོན་པོ་རྙེད་རྙེད་ནས། །རང་གི་རྐང་ལག་མ་གཏུབས་སམ། །འོད་གསལ་གྱི་ཐང་ལ་སླེབས་སླེབས་
ནས། །མུན་པའི་གཡང་ལ་མ་ལྷུང་ངམ། །སྟོང་ཉིད་ཀྱི་མཁར་ལ་ཐར་ཐར་ནས། །དངོས་འཛིན་མདའ་ཡིས་མ་ཕོག་གམ། །རང་སེམས་ཀྱི་ངོ་བོ་མཐོང་མཐོང་ནས། །རྟོག་
དཔྱོད་སྒྲིབ་པས་མ་བསྒྲིབས་སམ། །དམ་ཚིག་གཙང་མ་སྲུང་སྲུང་ནས། །གཡོ་སྒྱུའི་དྲི་མས་མ་སྦགས་སམ། །སྤྱོད་པ་རང་བྱུང་ལྷུག་པ་དེ། །ཚུལ་འཆོས་སྤྱོད་པས་མ་བསླད་
དམ། །གཞན་དོན་སྙིང་རྗེ་མཛད་མཛད་ནས། །ཁ་བསག་གཡོ་སྒྱུར་མ་ཐལ་ལམ། །གཉེན་པོས་ཚེ་འདི་སྤོང་སྤོང་ནས། །གཞན་གྱི་སྡིག་རྟེན་མ་བྱས་སམ། །རྟོགས་པ་ཅན་དུ་
རློམ་རློམ་ནས། །དམ་ཚིག་ཁྱད་དུ་མ་བསད་དམ། །སྔགས་ཀྱི་དམ་ཚིག་སྐྱོང་སྐྱོང་ནས། །སོ་སོ་ཐར་པ་མ་ཤོར་རམ། །བཅས་པ་ཕྲ་མོ་འཛེམ་འཛེམ་ནས། །རང་བཞིན་ཆམ་ལ་

༄༅། །མ་བརྡལ་ལམ། །རྟོགས་མེད་ཐེ་ཚོམ་བྱེད་བྱེད་ནས། །བདེ་གསལ་གྱི་ཉམས་མྱོང་མ་ཤོར་རམ། །རང་ངན་གྱི་གཞུང་སྐྱོབ་བྱེད་བྱེད་ནས། །འཁོར་
སློབ་སྡིག་ལ་མ་བཀོད་དམ། །ཕྱེ་གཏོར་གྱི་ཁ་ལ་ཉན་ཉན་ནས། །གསང་བའི་ཡོན་ཏན་མ་ངོམ་མམ། །མཁའ་འགྲོའི་གསང་ཚིག་མན་ངག་དེ། །ཁ་སྤྱང་མཁས་ལ་མ་ཤོར་
རམ། །གསང་སྤྱོད་ཚོགས་སུ་ངོམ་ངོམ་ནས། །སངས་རྒྱས་བསྟན་པ་མ་བཤིག་གམ། །ཕྱི་སྤྱོད་ཞིབ་མོ་སྐྱོང་སྐྱོང་ནས། །བརྟུལ་ཞུགས་སྤྱོད་ལ་མ་གཤེགས་སམ། །རང་གི་
ཚོད་ལ་དཔག་བྱས་ནས། །ཡོན་ཏན་ཅན་ལ་མ་འཕྱས་སམ། །དམན་པའི་གྲུབ་མཐའ་འཛིན་འཛིན་ནས། །གོང་མའི་ཆོས་ལ་མ་གཤེས་སམ། །ཁ་སྟོང་དོན་དུ་ཁྱེར་ཁྱེར་ནས། །
ཐབས་ལམ་ཁྱད་དུ་མ་བསད་དམ། །འདོད་ཡོན་རྣམ་ལྔའི་བུད་ཤིང་དེ། །ཞེན་པའི་ཆབ་ཏུ་མ་སྦངས་སམ། །ཉིན་མཚན་མེད་པའི་དད་གུས་དེ། །རློམ་སེམས་ཀྱི་བདུད་

ལ་མ་ཤོར་རམ། །བླ་མའི་བྱིན་རླབས་བདུད་རྩི་དེ། །ཐེ་ཚོམ་གྱི་གཡང་ལ་མ་ཟགས་སམ། །ཡོན་ཏན་ནུས་མཐུའི་མེ་ཏོག་དེ། །ང་རྒྱལ་གྱི་སད་ཀྱིས་མ་ཁྱེར་རམ། །ཕྱི་རོལ་དུ་
བརྟག་དཔྱད་བྱེད་བྱེད་ནས། །ཉོན་མོངས་སྦྲམ་པོར་མ་ལུས་སམ། །གཞན་གྱི་ཉེས་སྐྱོན་འཆོས་འཆོས་ནས། །རང་སྐྱོན་གདུང་སོར་མ་སླེབས་སམ། །ཕྱི་རོལ་དུ་སྒྲོ་འདོགས་
གཅོད་གཅོད་ནས། །ནང་གི་སྒོ་ལྕགས་མ་འདས་སམ། །བརྟག་དཔྱད་ཀྱི་ཤེས་རབ་འགྱེད་འགྱེད་ནས། །འབད་མེད་ཀྱི་ཡེ་ཤེས་མ་བྱིང་ངམ། །ཟན་བྲུལ་ཕྲན་ཚེགས་སྒྲུབ་སྒྲུབ་
ནས། །ཟན་རྡོག་རྦབ་ཏུ་མ་ཤོར་རམ། །ཁབ་སྐུད་ཀྱི་ཚོང་ཁེ་བྱེད་བྱེད་ནས། །ནོར་བུ་དགྲ་ལ་མ་བསྐྱལ་ལམ། །ཟན་ལྷག་ཁྱིས་ཁྱེར་འདེད་འདེད་ནས། །བང་མཛོད་དགྲ་ལ་མ་
ཤོར་རམ། །རེའུ་ལུག་ཕྲུ་གུ་གསོས་གསོས་ནས། །བུ་གཅེས་ལྟོགས་གྲིར་མ་བསད་དམ། །རི་རྔད་རམ་བུ་ཉབ་ཉབ་ནས། །ཤིང་ཐོག་ས་ལ་མ་ལྷགས་སམ། །དོ་ལོའི་རམ་

; ༄༅། །འདའ་བྱེད་བྱེད་ནས། །གསེར་གཡུ་དགྲ་ལ་མ་བསྐྱལ་ལམ། །ནགས་སུ་རྩེད་མོས་ཡེངས་ཡེངས་ནས། །གཅན་གཟན་གདུག་པས་མ་ཟོས་སམ།
ཚོང་པའི་ཁ་བྲོད་ཉན་ཉན་ནས། །བུ་གཅེས་གནམ་མཐར་མ་བསྐྱལ་ལམ། །མདུན་གྱི་ཁྱི་ལ་འབྲོས་འབྲོས་ནས། །རྒྱབ་ཀྱི་གཡང་སར་མ་ལྷུང་ངམ། །མེ་སྟག་གཅིག་ལ་འབྲོས་
འབྲོས་ནས། །མེ་འབར་འོབས་སུ་མ་ལྷུང་ངམ། ལེགས་པར་སོམས་ཤིག་མཁས་སུ་རེ། །རང་མགོ་འཐོམས་པའི་སྤྱང་དུ་རེ། །རང་གྲོས་ཉེས་པའི་བཟོ་རུ་རེ། །བརྟེན་ས་མེད་
པའི་བཙན་དུ་རེ། །འབྲོས་ས་མེད་པའི་ཐར་དུ་རེ། །རང་སྲོག་གཅོད་པའི་དཔའ་རུ་རེ། །མི་ཟད་གཏེར་མེད་འཕྱུག་ཏུ་རེ། །སྡུག་བསྔལ་འདམ་ན་སྐྱིད་དུ་རེ། །མགོ་ལོག་བྱེད་
པའི་ལེགས་སུ་རེ། །འཆིང་བས་བསྡོམས་པས་གྲོལ་དུ་རེ། །ཅི་ངན་བྱེད་པས་བཟང་དུ་རེ། །ཁྱོད་ཀྱི་སྤྱོད་པ་དེ་འདྲ་ན། །ངས་ནི་བཏུབ་པར་མ་མཐོང་ངོ་། །དེ་བས་བདེ་ཆེན་ལྷུན་ལྩ

གྲུབ་ལ། །ཡེངས་མེད་སེམས་དང་བྲལ་གྱུར་ན། །རྟ་རྒོད་སྲབ་མེད་ཞོན་པ་ལྟར། །མགྱོགས་པར་འདོད་དེ་བརྡབ་ཉེན་ཆེའོ། །དེ་ཕྱིར་གནས་ལུགས་རྟོགས་པའི་བུ། །སྤྱོད་ལམ་
དུས་བཞིར་ཅི་བྱེད་ཀྱང་། །རང་དགའི་ཤེས་པ་རྣལ་མ་ལས། །སྐད་ཅིག་ཙམ་ཡང་མ་ཡེངས་ཤིག །མ་ཡེངས་པ་ནི་བདེ་གཤེགས་རྣམས། །མ་ལུས་ཀུན་གྱི་ལམ་གཅིག་པོ།
ཙྪ
a2)
ལམ་དེ་སྤངས་པའི་སངས་རྒྱས་ནི། །གཅིག་ཀྱང་རྙེད་པ་མི་སྲིད་གསུངས། །བུ་ཡེངས་ཤིག་ཡེངས་ཤིག་མ་ཡེངས་ཤིག །ཡེངས་པའི་ངང་ལས་མ་ཡེངས་ཤིག །བསྒོམ་དུ་.I
.2abམེད་ལས་མ་ཡེངས་ཤིག །ཡིད་ལ་མི་བྱེད་མ་ཡེངས་ཤིག །མ་བཅོས་ངང་ལས་མ་ཡེངས་ཤིག །རྩོལ་མེད་ངང་ལས་མ་ཡེངས་ཤིག །རང་ཤུགས་ངང་ལས་མ་ཡེངས་
ཤིག །སྙམ་བྲལ་ངང་ལས་མ་ཡེངས་ཤིག །ངོས་བཟུང་མེད་ལས་མ་ཡེངས་ཤིག །རང་གསལ་ངང་ལས་མ་ཡེངས་ཤིག །མ་མཐོང་ངང་ལས་མ་ཡེངས་ཤིག །ངེས་མེད་

།ངང་ལས་མ་ཡེངས་ཤིག །ཏིག་པོ་མེད་ལས་མ་ཡེངས་ཤིག །ལྷུན་གྲུབ་ངང་ལས་མ་ཡེངས་ཤིག །ཚིག་བྲལ་ངང་ལས་མ་ཡེངས་ཤིག །ཟུང་༄༅།
འཇུག་ངང་ལས་མ་ཡེངས་ཤིག །རོ་སྙོམས་ངང་ལས་མ་ཡེངས་ཤིག །རྟེན་མེད་ངང་ལས་མ་ཡེངས་ཤིག །གཅེར་བུའི་ངང་ལས་མ་ཡེངས་ཤིག །ལྷུག་པའི་ངང་ལས་མ་
ཡེངས་ཤིག །ཅོག་བཞག་ངང་ལས་མ་ཡེངས་ཤིག །བདེ་བའི་ངང་ལས་མ་ཡེངས་ཤིག །ཆོས་སྐུའི་ངང་ལས་མ་ཡེངས་ཤིག །སྟོང་པའི་ངང་ལས་མ་ཡེངས་ཤིག །བལྟར་
མེད་ཀྱི་ངང་ལས་མ་ཡེངས་ཤིག །དམིགས་མེད་ངང་ལས་མ་ཡེངས་ཤིག །བུ་ཆུང་ངང་ལས་མ་ཡེངས་ཤིག །སྨྱོན་པའི་ངང་ལས་མ་ཡེངས་ཤིག །ཆུ་རྒྱུན་ངང་ལས་མ་
ཡེངས་ཤིག །ཞེན་མེད་ངང་ལས་མ་ཡེངས་ཤིག །ངལ་གསོའི་ངང་ལས་མ་ཡེངས་ཤིག །ཧ་ཅང་འབོལ་ཆེས་ཆུར་འགྱེལ་བཞིན། །སོ་སོའི་སྐྱེ་བོར་གོལ་ཉེན་གདའོ། །རྟོག་

པའི་ཐོག་ཏུ་གོམས་པ་གཅེས། །སྨོན་ལམ་ཤུགས་ཀྱིས་གཞན་དོན་འབྱུང་། །པ་ན་སེ་ཡི་འབྲས་བུ་བཞིན། །རྒྱུ་ཡི་དུས་སུ་འབྲས་བུ་སྨིན། །རྒྱུན་ཆད་མེད་པའི་ཉམས་མྱོང་
འདི། །སངས་རྒྱས་ཀྱིས་ཀྱང་ཁེགས་མི་སྲིད། །དེ་ཉིད་ཡེ་ཤེས་གསལ་བའི་ཆ། །གཟུགས་སྐུ་རྣམ་གཉིས་འབྱུང་བའི་རྒྱུ། །སེམས་ཅན་དུས་ན་ཕུང་འདྲེ་མཁན། །ལམ་གྱི་དུས་
.blSe
ན་རྟོགས་པའི་ཉམས། །དེ་ནི་ངོས་བཟུང་འདི་འདྲ་ཞེས། །སངས་རྒྱས་ཀྱིས་ཀྱང་རྙེད་མ་མྱོང་། །གསལ་ལ་ངོས་བཟུང་མེད་པ་འདི། །ལྷག་གིས་རྟོགས་ན་བདེན་པ་མཐོང་། .zkli4a.la
སྐུ་ཞལ་མཐོང་ལ་སོགས་པའི། །ཡོན་ཏན་ཤུགས་འབྱུང་འགོག་པ་མེད། །རྒྱལ་པོའི་ཕྲུག་གུ་བཙས་པའམ། །ཆུ་མགོ་བསྒྱུར་བའི་ལྷག་མ་བཞིན། །ཉམས་མྱོང་འཕེལ་འགྲིབ་2,2
བརྒྱ་བྱུང་ཡང་། །རྟོགས་པའི་དོན་ལ་འགྱུར་བ་མེད། །མ་བརྟགས་རང་དགར་བཞག་པ་ཡིས། །རྟག་ཆད་ལ་སོགས་གོལ་ས་བཀག །ལྟོས་ཤིག་མཛེས་པ་དམ་པའི་ཆོས།

།འདི་ལ་ཐེ་ཚོམ་ཡོད་མ་ཡིན། །བདག་གི་ངོ་བོ་ཡོངས་སྤངས་ཤིང་། །དཀའ་ཐུབ་ཀྱིས་ནི་གཟིར་མི་བྱ། །རྣལ་འབྱོར་ལོངས་སྤྱོད་ཐམས་ཅད་ལ།л ༄༅།
ཅིས་ཀྱང་མི་ཚུགས་དགའ་བར་གྱིས། །སྡིག་པ་མེད་ཀྱིས་ཁྱོད་མ་འཇིགས། །མེ་ནི་བུད་ཤིང་ཡོད་ན་འབར། །པདྨ་འདམ་གྱི་གསེབ་ནས་སྐྱེ། །ལོ་ཏོག་ཆུ་ལུད་འཛོམ་ན་རྒྱས།
ཉོན་མོངས་སྤངས་པའི་ཕ་རོལ་ན། །ཡེ་ཤེས་བྱ་བའི་མིང་ཡང་མེད། །ཡུལ་ལ་མ་བལྟ་སེམས་ལའང་མིན། །འགྲོ་ན་ཐོང་ལ་སྡོད་ན་ཞོག །བྱས་པའི་ཆོས་ཀྱིས་འཚང་མི་རྒྱ། །མ་བྱས་
སྐྱེ་མེད་སུས་མཐོང་བ། །སྒྲབ་པ་འདི་ལ་སངས་རྒྱས་མཉེས། །བྱས་པའང་ཆེད་དུ་དགག་མི་བྱ། །བྱས་ཆོས་ཆེད་དུ་བཀག་གྱུར་ན། །མ་བཅོས་པ་ཉིད་བཅོས་མར་འགྱུར། །མ་
བྱས་པ་ཉིད་བྱས་པའི་ཆོས། །དེས་ན་ཤེས་བཞིན་བྱ་ར་ཡིས། །རང་དགར་ཤེས་པ་མ་ཡེངས་སྐྱོངས། །མ་ཚོར་ཏིང་འཛིན་ངང་གིས་སྐྱེ། །མ་ཚོར་ཡེ་ཤེས་ཤུགས་ཀྱིས་

འཆར། །མ་ཚོར་ཉོན་མོངས་ཤུགས་ཀྱིས་འཛད། །མ་ཚོར་ཡོན་ཏན་ཤུགས་ལས་འབྱུང་། །མ་ཚོར་ཐུགས་རྗེ་ཤུགས་ལས་སྐྱེ། །མ་ཚོར་སྲིད་པའི་འཕྲང་ལས་ཐར། །མ་ཚོར་
སངས་རྒྱས་ས་རུ་སླེབས། །ཨེ་མ་ངོ་མཚར་རྨད་ཀྱི་ཆོས། །རྫོགས་པའི་སངས་རྒྱས་ཀུན་གྱི་གསང་། །ཕུན་སུམ་བདེ་སྐྱིད་འགྲོ་བའི་མགོན། །དྲན་པ་དང་ནི་ཤེས་བཞིན་ལ།
གུས་པར་ཕྱག་འཚལ་ཐལ་མོ་སྦྱར། །ཤེས་བཞིན་ཉིད་ལ་ཞེན་གྱུར་ན། །རང་སར་བལྟས་པས་ངོས་བཟུང་མེད། །དྲན་པ་དྲན་མེད་ངང་དུ་ཡལ། །ཤེས་བཞིན་རིག་པའི་དབྱིངས་
སུ་ཐིམ། །གོལ་ས་ཐམས་ཅད་ཤུགས་ཀྱིས་ཁེགས། །ངེས་པའི་ཤེས་པ་གཏིང་ནས་སྐྱེས། །ད་ནི་སུ་ལའང་དྲི་མ་དགོས། །བླ་མའི་བྱིན་རླབས་ཞུགས་པ་འདྲ། །རང་གི་ཡེ་ཤེས་
མཐོང་ལས་ཆེ། །གཉུག་མའི་དོན་དང་མཇལ་སྙམ་བགྱི། །ཨེ་མ་མཁའ་འགྲོ་གསང་བའི་སྐད། །རང་བཞིན་མྱ་ངན་འདས་པ་ཡི། །ཆོས་དེ་མགོན་པོས་དེ་རིང་མཁྱེན། །རྒོད་ལྷུ

།ཅིག་ངུས་ཤིག་རྒྱུག་ཅིག་སྡོད། །ཁ་རོག་འདུག་ལ་ཀུ་ཅོ་ཐོན། །སྙིང་ནས་མ་ལགས་ཀུ་རེ་ལགས། །ཀུ་རེ་མ་ཡིན་དོན་དམ་ཡིན། །ང་ཡི་ཁ་ལ་བབ་༄༅།
ཅོལ་མེད། །ང་ཡི་ཁ་ལ་སུ་ཉན་པའི། །མི་དེ་རང་ཉིད་འཚེང་པར་འགྱུར། །ང་ཡི་སྙིང་དུ་གདོན་ཆེན་ཞུགས། །གདོན་དེ་སུས་ཀྱང་ཐུབ་མི་སྲིད། །རྒྱུན་གྱི་དམ་ཚིག་ཉམས་པས་
ལན། །རྩ་བའི་བླ་མ་སྤངས་པས་ལན། །ཆོས་ལ་རང་བྱན་བྱས་པས་ལན། །ཕ་མ་རླུང་ལ་བསྐུར་བས་ལན། །སྲོག་ཆགས་མཐོང་ཚད་བསད་པས་ལན། །སྤྱི་ཡི་རྒྱལ་ཁྲིམས་
བཤིག་པས་ལན། །དམ་ཚིག་ཆུ་ལ་ཕོ་བས་ལན། །ང་ལ་གནོད་པའི་འདྲེ་རྒོད་དེ། །དམག་དཔུང་མང་པོ་སྐྱེས་ནས་བྱུང་། །སྒྲོན་མེ་མང་པོ་ཐོགས་ནས་བྱུང་། །ནོར་བུའི་རྟ་ལ་ཞོན་
ནས་བྱུང་། །སྐད་ལོག་གི་འོ་དོད་འབོད་ཀྱིན་བྱུང༌། །ཉི་ཟླ་རྡོག་པས་མནན་ནས་བྱུང༌། །མཁའ་འགྲོ་སྒྲོག་ཏུ་འཇུག་ཅིང་བྱུང༌། །དྲག་པོའི་མེ་ལྷ་ཁོལ་པོར་འཁོལ། །འཇིགས་༔

པའི་མེ་དཔུང་སྤོར་ཞིང་བྱུང༌། །རྒྱལ་བ་རིགས་ལྔ་བསྲེག་ཅིང་བྱུང་། །ནམ་མཁའི་ཀླུ་གཉན་བསྐུལ་ཞིང་བྱུང་། །ཐོག་དང་སེར་བ་འབེབས་ཤིང་བྱུང༌། །ཐུབ་ཚད་མྱོས་སུ་འཇུག་
ཅིང་བྱུང་། །གཏན་གྱི་ལོ་ཏོག་འཇོམས་ཤིང་བྱུང་། །ང་ཡི་སེམས་ལ་རང་དབང་མེད། །ང་ཡི་གཏམ་ལ་འབྲེལ་བ་མེད། །ང་ཡི་གཤིས་ལ་གཏད་པ་མེད། །སྤྱོད་པ་དུས་ལས་
སྔས་སམ་སེམས། །རྟོགས་པ་ཚིག་ལ་ཤོར་རམ་སེམས། །མ་དད་བསྒྱུར་བའི་མཐུ་མེད་པར། །རིག་པའི་བརྟུལ་ཞུགས་སྤྱད་དམ་སེམས། །ཆགས་སྡང་གཏིང་ནས་མ་ཆོམས་
པར། །སྨྱོན་པའི་བརྟུལ་ཞུགས་སྤྱད་དམ་སེམས། །རང་ལ་ནུས་པའི་གདེང་མེད་ཀྱང་། །གཞན་ལ་ཕན་སེམས་སྔས་སམ་སེམས། །ཕན་དུ་རེ་བའི་བཟང་སེམས་ཀྱིས། །སྣོད་
མིན་ལ་གསང་བ་བསྒྲགས་སམ་སེམས། །ངེས་མེད་སྤྱོད་པ་སྐྱོང་སྐྱོང་ནས། །དད་ལྡན་སེམས་སུན་ཕྱུང་ངམ་སེམས། །སེམས་སུན་ཕྱུང་གིས་དོགས་དོགས་ནས། །ངོ་སྲུང་༔

།ཚུལ་འཆོས་སུ་ཤོར་རམ་སེམས། །སེམས་ལ་གནོད་པ་སྤོང་སྤོང་ནས། །བླ་མའི་ཐུགས་དང་འགལ་ལམ་སེམས། །སྤྱོད་པ་གཙོ་བོར་བྱེད་བྱེད་м ༄༅།
ནས། །ཞི་གནས་ཀྱི་བདེ་བ་ཉམས་སམ་སེམས། །མི་དང་མ་བསྟུན་སྤྱོད་པ་འདིས། །མཆེད་གྲོགས་སྡིག་ལ་བཀོད་དམ་སེམས། །མི་དང་བསྟུན་པ་ངས་མ་ཤེས། །ཧ་ཅང་མི་དང་
བསྟུན་ཆེས་ན། །ལེགས་ཀྱང་འཕྱ་ལ་ཉེས་ཀྱང་འཕྱ། །ཚོར་ངས་ཆེ་ལ་སུན་པ་སྐྱེ། །ཤེས་རབ་ཆུང་ལ་མགུ་བར་དཀའ། །མཐུན་འཇུག་བྱས་ན་ཕྱི་ཕྱིར་ཐུ། །བག་ཙམ་རེས་ཀྱང་
༈ རེ་བ་སྐྱེ། །ཕན་བཏགས་སྤྲེའུའི་ལོ་རྒྱུས་བཞིན། །ཕན་འདོགས་ལན་དུ་གནོད་པ་སྐྱེལ། །རྟག་ཏུ་ཕན་ཚུན་སྐྱོན་ལ་ལྟ། །ཡོན་ཏན་མཐོང་ན་ཅི་སུབ་བྱེད།།སྐྱོན་མཐོང་ནོར་བུ་རྙེད་
བཞིན་དགའ། །རྒྱ་མཚོའི་གླིང་ན་རིན་ཆེན་རྡོ། །མ་ལའི་ཡུལ་ན་ཙནྡན་ཤིང་། །ཁ་ཆེའི་ཡུལ་ན་གུར་གུམ་རྩ། །སེ་མོ་དོ་ལ་ནྭ་ལོ་མི། །མ་ཎི་པདྨེ་བགྲང་མི་བྱེད། །སྐྱོན་བརྗོད་རྒྱུ

རམ་འདེགས་ཤུགས་ཀྱིས་དགའ། །ཡོན་ཏན་ཅན་ལ་བསྟོད་པ་ཉུང༌། །ཆོས་བཞིན་བྱེད་པ་རྣམས་ལ་སྡང༌། །ཚེ་འདི་སྐྱོང་བ་རྣམས་ལ་བརྩེ། །རྔན་ཆན་མི་ལས་ཆེ་བ་མེད། །
གྲགས་བཀུར་སྤངས་ན་སྡིག་རྟེན་བྱེད། །གྲགས་བཀུར་བསྒྲུབ་ན་ཉོན་མོངས་འཕེལ། །ཨ་ཝི་དེང་སང་མི་ཚེ་འདིར། །ངས་ནི་མི་དང་འགྲོགས་མི་ཤེས། །རི་ཁྲོད་འགྲིམ་མམ་ཇི་
ལྟར་བགྱི། །མཐུན་རྐྱེན་མི་ལ་རག་ལུས་པས། །ལུས་སྲོག་དོར་རམ་ཇི་ལྟར་བགྱི། །བདག་གིས་ལས་ངན་སྔོན་བསགས་པས། །དམ་པའི་ཆོས་ནས་མ་བཤད་པའི། ། ཤ་བཤེས་
ངན་པ་འདི་དང་ཕྲད། །ལུས་ནི་བྲོ་གར་འཕྱོང་རྒྱུག་བྱེད། །ངག་ནི་གླུ་ལེན་འོ་དོད་འབོད། །མུ་ཅོར་དོན་མེད་ཚིག་ལ་དགའ། །ཡིད་ནི་གྱོང་ཞིང་བློ་རྒོད་ལྡང་། །ཕྱིན་ཅི་ལོག་གི་
ང་རྒྱལ་ཆེ། །ཆེ་སར་བཞག་ན་ཆུང་སར་འབབས། །ཆུང་སར་བཞག་ན་ཆེ་ས་འདོད། །དགེ་སློང་གླུ་ལེན་བྲོ་རྡུང་དང་། །རྒོད་བག་སྤྱོད་པ་སུ་ཡིས་གནང་། །སྤྱོད་འདིས་འགྲོ་བ་སྒྱུ

J | ༄༅། །འདུལ་མི་འཚལ། །སྡིག་ལ་མ་བཀོད་ཁོ་ནས་ཆོག །ཕན་སེམས་མ་ཆེ་རང་ཚོད་ཟུང་། །ཏཻ་ལོ་པ་ལ་སོགས་པ་ཡི། །སྔོན་གྱི་གྲུབ་ཐོབ་ཀུན་པས་
ཁྱོད། །མཐུ་དང་ཕན་སེམས་ཆེ་མི་སྲིད། །ཁྱོད་ཀྱི་འཁོར་སློབ་མི་བསྐྱང་གིས། །གཞན་གྱི་སློབ་དཔོན་བྱེད་པ་ལ། །རབ་ལ་མངོན་པར་ཤེས་པ་དགོས། །འབྲིང་ལ་མཁའ་
འགྲོའི་ལུང་བསྟན་དགོས། །ཐ་མ་རང་གི་ཉམས་མྱོང་དགོས། །ཡང་ན་སྙིང་རྗེ་ལས་འཕྲོ་དགོས། །ཡང་ན་མཐུ་དང་རྫུ་འཕྲུལ་དགོས། །ཡང་ན་མཁས་པའི་མཐར་ཐུག་
དགོས། །དེ་རྣམས་གང་རུང་གཅིག་མེད་པར། །གཞན་གྱི་སློབ་དཔོན་བྱེད་འདོད་པ། །བེའུ་སྦྲེལ་གཡང་ལ་ལྟུང་ཉེན་ཆེའོ། །ལོང་བས་ལོང་བ་ཁྲིད་ཉེན་ཆེའོ། །བྱང་ཆུབ་
སེམས་དཔའི་རྣམ་ཐར་ནི། །རང་བས་གཞན་གཅེས་བསམ་པ་ཡིས། །གཞན་དོན་བྱ་བ་མ་གཏོགས་པའི། །བྱ་བ་གཞན་ནི་རྡུལ་ཙམ་མེད། །དང་པོ་བདག་ཉིད་མ་ཐུལ་བར། །

གཞན་དག་འདུལ་བར་ཇི་ལྟར་ནུས། །ཇི་ལྟར་རང་གི་རྐང་ལག་ཀུན། །ཐག་པ་དམ་པོས་བཅིངས་གྱུར་ན། །གཞན་དག་དཀྲོལ་བ་ཇི་ལྟར་ནུས། །རང་ཉིད་འདམ་དུ་བྱིང་བ་
ཡིས། །གཞན་བྱིང་འདོན་པར་ཇི་ལྟར་ནུས། །དེ་བཞིན་རང་སེམས་མ་ཐུལ་བར། །གཞན་གྱི་སེམས་རྒོད་ཇི་ལྟར་འདུལ། །རང་གི་ཡེ་ཤེས་མ་མཐོང་བར། །གཞན་གྱི་ཡེ་ཤེས་
.bglErz
ཇི་ལྟར་སྟོན། །གལ་ཏེ་འདུལ་བའི་མཐུ་ཡོད་ཀྱང་། །དེང་སང་སྙིགས་མའི་སེམས་ཅན་རྣམས། །ངག་གིས་མི་ཐུལ་ལུས་ཀྱིས་དྲག །གདམས་ངག་བཤད་པས་མི་ཐུལ་གྱི། མ་
zolutr.lg.sE
བཤད་ཁ་རོག་འདུག་ན་དྲག །གདམས་ངག་ལྷུག་པས་མི་ཐུལ་གྱིས། །རིམ་གྱིས་བསྲིས་ཤིང་སྦས་ན་དྲག །ངེས་དོན་ཟབ་མོས་མི་ཐུལ་གྱིས། །དྲང་དོན་གཙོ་བོ་ཐབས་ཀྱིས་
དྲག །ཨེ་རེ་འདོད་ཀྱིས་མི་ཐུལ་གྱིས། །ཁ་ཡན་ལྷོད་དེ་བཞག་ན་དྲག །ཕར་ལ་གཏུགས་པས་མི་ཐུལ་གྱིས། །ཚུར་ལ་ག་ལས་ཡོང་ན་དྲག །ཟབ་ཞི་སྤྲོས་བྲལ་འོད་གསལ་

༄༅། །འདུས་མ་བྱས། །བདུད་རྩི་ལྟ་བུའི་ཆོས་ཞིག་བདག་གིས་རྙེད། །སུ་ལ་བསྟན་ཀྱང་གོ་བར་མི་འགྱུར་གྱིས། །དེ་བས་བདག་ཉིད་གཅིག་པུ་ནགས་སུ་
འཁོད། །དེང་སང་སྙིགས་མའི་མི་ཚེ་འདིར། །འགྲོ་དྲུག་འཁྱམས་པའི་མ་རྣམས་ལ། །སྦྱོར་བས་ཕན་འདོགས་ངས་མ་ནུས། །སྨན་གྱི་མྱུ་གུས་ཕན་མ་ཐོགས། །རྒོད་ཕྲུག་ནམ་
འཕང་གཅོད་མ་ནུས། །གྱད་ཕྲུག་སེངྒེའི་ཁར་མ་བརྩང་། །སེང་ཕྲུག་ཝ་ཡིས་ཟིལ་གྱིས་མནན། །ཁྲ་ཕྲུག་བྱི་འུས་མཆུ་ཏོས་བཙོགས། །རྒྱལ་བུས་སྤྲང་པོའི་ཞབས་ཏོག་བྱས།
ཤིང་རློན་མང་བས་མེ་སྒྲོན་བསད། །ཁ་ཟས་མ་སྨིན་དུག་ཏུ་སོང་། །ང་ཡི་ལེགས་ལེགས་སྐྱོན་དུ་རེ། །གར་མཁན་ལག་པ་ཆག་པ་འདྲ། །ཨེད་ཀྱང་ཀུ་རེ་བགྱིས་པ་ལགས།
སེམས་ཅན་མགུ་བྱ་མ་གཏོགས་པ། །རྒྱལ་བ་མཉེས་པའི་ཐབས་གཞན་མེད། །ཐམས་ཅད་མགུ་བར་སུ་ཡིས་ནུས། །འོན་ཀྱང་འགྱོད་པ་མེད་པ་ཡིས། །ལུས་ངག་ཡིད་གསུམ་ཅི་

སྤྱོད་ཀྱང་། །གཞན་གྱི་དོན་ལ་ནན་ཏན་བསྐྱེད།།ཕག་རྣམས་གསོད་ཕྱིར་གསོ་བར་བྱེད།།སེམས་ཅན་སྤྱོད་པ་འདུལ་དཀའ་བ།།སངས་རྒྱས་ཀྱིས་ཀྱང་མ་ཐུལ་ན། །བདག་འདྲ་ངན་
པས་སྨོས་ཅི་འཚལ། །མེ་ལྕེའི་ཁ་ལ་སྦྲང་མས་མིན། །གླང་པོ་འདམ་གྱི་གསེབ་ཏུ་མིན། །རི་དྭགས་རྔོན་པའི་ཕྱོགས་སུ་མིན། །འདབ་ཆགས་གཟེབ་ཀྱི་ཕྱོགས་སུ་མིན། །རྒྱལ་
པོ་རིགས་ངན་ཁྱིམ་དུ་མིན། །ནད་མེད་མཛེ་པོའི་ཁྱིམ་དུ་མིན། །སྔོན་གྱི་སངས་རྒྱས་འཇིག་རྟེན་མགོན། །གང་དུ་མྱ་ངན་འདས་གྱུར་པ། །ཀུན་གྱི་དགོན་པ་རབ་དབེན་དུ། །བླ་
མེད་བྱང་ཆུབ་བརྙེས་པར་གྱུར། །ནགས་ན་རི་དྭགས་བྱ་རྣམས་དང་། །ཤིང་རྣམས་མི་སྙན་བརྗོད་མི་བྱེད། །འགྲོགས་ན་བདེ་བ་དེ་དག་དང༌། །ནམ་ཞིག་ལྷན་ཅིག་བདག་གནས་
* འགྱུར། ། ཨེ་མ་རི་ཁྲོད་དབེན་པ་བདེ། །གྲུབ་ཐོབ་རྣམས་ཀྱི་བཞུགས་ས་བདེ། །མཁས་པ་རྣམས་ཀྱིས་བསྔགས་པའི་གནས། །ཡོན་ཏན་མ་ལུས་འབྱུང་བའི་གནས། །དགའ་

Л ༄༅། །བདེ་རྒྱུན་ཆད་མེད་པའི་གནས། །མི་མེད་ལུང་སྟོང་ཐག་རིང་འདིར། །རང་དགར་སྡོད་པ་ཨ་རེ་སྐྱིད། །ཁ་ཟེར་མེད་ཅིང་རྩོད་པ་མེད། །ཁྲོ་བ་མེད་
ཅིང་འཕྱ་བ་མེད། །ཕྱེ་གཏོར་ཅི་འབྲོང་འདི་ན་མེད། །སྙན་དང་མི་སྙན་འདི་ན་མེད། །ཕྱི་ནང་གསང་བའི་སྡོམ་པ་ཡི། །ཉེས་ལྟུང་ཐམས་ཅད་འདི་ན་མེད། །གྲོང་འཁྱམས་
བརྒྱ་
བཤགས་པ་བྱ་མི་དགོས། །ནག་པོའི་ཆོས་བཞི་འདི་ན་མེད། །སྔགས་ཀྱི་ཉེས་ལྟུང་འདི་ན་མེད། །མི་དགེ་རྣམ་བཅུ་འདི་ན་མེད། །བཀག་པའི་ཉེས་པ་མ་ལུས་ཀྱང༌། །དགོན་སོ་
བཞི་
པར་མ་བཀག་ཤུགས་ཀྱིས་ཁེགས། །འདི་ན་སྐྱོན་ལ་རྟོག་པ་མེད། །ཟུར་ལ་ཞོན་པ་འདི་ན་མེད། །རམ་བུ་འདེགས་པ་འདི་ན་མེད། །སྒྲོ་སྐར་འདོགས་པ་འདི་ན་མེད། །ཚིག་གི་
མདེའུ ས་བསོད་པ་འདི་ན་མེད། །བསྙེན་བཀུར་གྱི་ཞགས་པ་འདི་ན་མེད། །ལོངས་སྤྱོད་ཀྱི་ལྕགས་སྒྲོག་འདི་ན་མེད། །ཉམ་ངའི་གཡང་ས་འདི་ན་མེད། །ཕྲག་དོག་གི་ཚེར་མ་འདི་

ན་མེད། ། ཁེ་གྲགས་ཀྱི་གདོས་ཐག་འདི་ན་མེད། །ཚེ་འདིའི་ལྕགས་ཀྱུ་འདི་ན་མེད། །ཟག་ཟོག་གི་འཛིན་ཆགས་འདི་ན་མེད། །ཕྱིན་ལོག་གི་གྲོས་འདེབས་འདི་ན་མེད། །སྔར་
སྟོང་གི་ཁྱི་ཐབ་འདི་ན་མེད། །ཚུལ་འཆོས་ངོ་སྲུང་ཁ་གསག་དང་། །ལོག་འཚོའི་རྐྱེན་ངན་འདི་ན་མེད། །འདི་ན་བྱ་བྲེལ་གྱི་སེམས་ཁྲལ་མེད། །དོན་མེད་ཀྱི་ཚིག་ལ་སོགས་པ་
ཡི། །ངག་གི་ཉེས་སྐྱོན་འདི་ན་མེད། །སྐྱོན་གྱི་རི་བོ་འདི་ན་མེད། །ཨེ་མ་ངོ་མཚར་རྨད་ཀྱི་རི། །འདི་ན་ཉེས་སྐྱོན་རྡུལ་ཙམ་མེད། །དགའ་སྐྱིད་བདེ་བ་ཟད་པ་མེད། །ལུས་ཀྱི་
བག་ཡངས་ངོ་ཚ་བྲལ། །ངག་གི་བག་ཡངས་གནོད་འཛུག་མེད། །ཡིད་ཀྱི་བག་ཡངས་ཞེན་རྟོག་མེད། །འོད་གསལ་རྒྱུན་མི་ཆད་པའི་ངང་། །བདེ་བ་དངོས་མེད་ཤུགས་ལ་
འབར། །ཇི་ལྟར་བསམས་ཀྱང་ཏིང་ངེ་འཛིན། །ཇི་ལྟར་སྨྲས་ཀྱང་བཟླས་བརྗོད་མཆོག །འགུལ་བསྐྱོད་ཅི་བྱས་ཕྱག་རྒྱའི་མཆོག །མཐོ་ལ་གཉན་པ་དཀོན་མཆོག་གསུམ།

л| ༄༅། །བཀུར་མེད་རིག་པའི་ངང་དུ་རྫོགས། །སྐྱབས་འགྲོ་བྱས་ས་ངས་མ་རྙེད། །ལམ་མཆོག་ཕ་རོལ་ཕྱིན་པ་དྲུག །ལྷུན་གྲུབ་གསལ་བའི་ངང་དུ་
རྫོགས། །བསོད་ནམས་བསགས་རྒྱུ་ངས་མ་རྙེད། །རྣམ་པར་མི་རྟོག་སྤྲོས་བྲལ་དེ། །ཡེ་ནས་རོ་གཅིག་ངང་དུ་རྫོགས། །སྟོང་ཉིད་བསྒོམ་རྒྱུ་ངས་མ་རྙེད། །བླང་དོར་ངེས་མེད་
སྤྱོད་པ་དེ། །ཡེ་ནས་ངོས་བཟུང་མེད་པར་རྫོགས། །བརྟུལ་ཞུགས་སྤྱད་རྒྱུ་ངས་མ་རྙེད། །འབྲས་བུ་སྐུ་གསུམ་ཡིད་བཞིན་དེ། །རང་སེམས་རྣམ་དག་ངང་དུ་རྫོགས། །བྱང་
ཆུབ་བསྒྲུབ་རྒྱུ་ངས་མ་རྙེད། །སྐྱིད་པའི་འབྱུང་གནས་རི་ཁྲོད་འདིར། །གཅིག་པུར་བག་ཡངས་ཡང་རེ་སྐྱིད། །བར་མ་ཆད་པར་སྐྱིད་ཡུན་རིང་། །སྐྱིད་འདིས་གཞན་ལ་གནོད་པ་
མེད། །སྐྱིད་དེ་བླ་མ་མཉེས་ན་འབྱུང་། །གདམས་ངག་བདུད་རྩི་འཐུང་ན་འབྱུང༌། །འཇིག་རྟེན་བྱ་བ་བཏང་ན་འབྱུང་། །ཚེ་འདིའི་འདོད་པ་སྤངས་ན་འབྱུང་། །སྙན་གྲགས་མི་༔

ཆེན་སྤངས་ན་འབྱུང་། །སྤྱོད་པ་ཤུགས་འབྱུང་བསྐྱངས་ན་འབྱུང་། །རི་ཁྲོད་སྟོང་པ་འགྲིམས་ན་འབྱུང་། །ལོངས་སྤྱོད་འདུ་འཛི་སྤངས་ན་འབྱུང་། །བསེ་ལྟར་གཅིག་པུར་གནས་
ན་འབྱུང་། །ལུས་སྲོག་འབེན་དུ་བཙུགས་ན་འབྱུང༌། །ལྟོ་གོས་ལ་གྱོང་ཞིག་བསྐུར་ན་འབྱུང་། །ངེས་པར་ཐར་པ་ཐོབ་འདོད་ཅིང་། །ངེས་པར་འགྲོ་ལ་ཕན་འདོད་དང་། །ངེས་
པར་ཡོན་ཏན་སྐྱེ་འདོད་ཅིང་། །སྙིང་ནས་བཀའ་བཞིན་བསྒྲུབ་འདོད་ན། །ཆེ་ཞོག་ཆུང་ཞོག་དགོན་པར་རྒྱུག །བཟང་ཞོག་ངན་ཞོག་རི་ཁྲོད་འགྲིམས། །སྐྱིད་ཞོག་སྡུག་ཞོག་བྲག་
ཕུག་སྙོགས། །ཉོན་མོངས་འཕེལ་ཡང་རི་ཁྲོད་འགྲིམས། །ང་རྒྱལ་སྐྱེས་ཀྱང་རི་ཁྲོད་འགྲིམས། །ཚེ་འདིར་སོང་ཡང་རི་ཁྲོད་འགྲིམས། །འཕྱ་རུང་སྨོན་རུང་རི་ཁྲོད་འགྲིམས།
ལྟོགས་གྲིར་ཤི་ཡང་རི་ཁྲོད་འགྲིམས། །འཁྱགས་གྲིར་ཤི་ཡང་རི་ཁྲོད་འགྲིམས། །གཅན་གྱིས་ཟོས་ཀྱང་རི་ཁྲོད་འགྲིམས། །བདུད་ཀྱིས་ཁྱེར་ཡང་རི་ཁྲོད་འགྲིམས། །ན་ཚ་བྱུང་

| ༄ ༅། ། ཡང་རི་ཁྲོད་འགྲིམས། །གངས་ཀྱིས་སུབས་ཀྱང་རི་ཁྲོད་འགྲིམས། །གོལ་གྱིས་དོགས་ན་མདོ་སྡེ་ལྟོས།།བླ་མའི་བཀའ་ལ་ངེས་ཤེས་བསྐྱེད།
གྲུབ་ཐོབ་གོང་མའི་ཡོན་ཏན་སོམས། །ལ་ཚད་མེད་ཀྱིས་ཅོག་གེ་སྡོད། །མི་མེད་ཁྱི་མེད་ཀྱི་ལུང་སྟོང་ན། །གཡའ་དང་སྤང་གི་སོ་མཚམས་འདིར། །སྐྱིད་པའི་གྲོགས་པོ་འདི་ན་
མང་། །བདེ་བའི་ལོངས་སྤྱོད་འདི་ན་མང་། །སྒོམ་ཆེན་གྱི་སྐྱོ་གྲོགས་འདི་ན་མང་། །བུང་བའི་རྒྱང་གླུ་རྦང་མ་རྦིང༌། །གཡའ་མའི་སྐད་སྙན་སལ་མ་སིལ། །གོང་མོའི་ཅ་ཅོ་
སང་མ་སིང་། །གངས་དཀར་གྱི་མདངས་སྡུག་ལྷག་གི་ལྷག །གཡའ་ཆུའི་ཅང་ཏེའུ་ཁྲ་ལ་ལ། །འཆག་པའི་སྤང་ལྗོངས་གདང་མ་གདིང༌། །མེ་ཏོག་སྣ་ཚོགས་ལམ་མེ་
ལམ། །ལྷོ་སྤྲིན་གྱི་བ་དན་ཧྲ་ལ་ལ། །ན་བུན་གྱི་སྦྲང་དཀར་ཐིབས་སེ་ཐིབ། །ཁུ་འཕང་གི་དུང་རྒྱན་ཕྲ་ལ་ལ། །རི་དྭགས་ཀྱི་རྟ་རྒྱུག་ཉི་ལི་ལི། །རྣ་ཕྲུག་གི་ཡངས་རྩལ་ཕྱད་མ་
ཀ་

ཕྱོད། །ཤེའུ་ཕྲུག་གི་སྐྱུས་མོ་ལང་མ་ལིང༌། །མཚེའུ་ཕྲན་གྱི་མཎྜལ་དཀྱིལ་ལི་ལི། །ཉི་ཟླའི་སྒྲོན་མེ་ཏ་ལ་ལ། །དགུང་སྔོན་གྱི་བླ་རེ་ལྡང་མ་ལྡིང་། །རི་བོའི་གྲོང་ཁྱེར་ཅིངས་སེ་
ཅིང་། །བྲག་དཀར་གྱི་མཁར་མཐོན་ཟེངས་སེ་ཟེང་། །རྫ་བྲག་གི་བྲག་ཆ་ལྷང་ངེ་ལྷང་། །དེ་འདྲའི་རི་ཁྲོད་དབེན་གནས་ན། །འཇག་སྤྱིལ་ལྷ་ཡི་གཞལ་ཡས་ཁང་། །མལ་ཆུང་
.2lEey.zlazrཨར་མོ་ལི་ཀའི་གདན། །རས་གོས་ཡང་འཇམ་ལྷ་ཡི་གོས། །སེར་བུ་ལྷ་ཡི་བསིལ་ཡབ་སྟེ། །ནེའུ་སིང་ལྗང་གུ་ས་གཞིའི་རྒྱན། །ཉི་ཟླ་འོད་འབར་བར་སྣང་རྒྱན། །དེ་ལྟ་བུ་ཡི་
lhg
རི་ཁྲོད་འདིར། །མི་ཚན་གྱི་ཚུལ་འཆོས་བྱ་མི་དགོས། །ཁ་བསག་གཡོ་སྒྱུ་བགྱི་མི་འཚལ། །ངོ་སྲུང་གི་སེམས་ཁྲལ་བྱ་མི་དགོས། །གཞན་གྱི་སྡིག་རྟེན་བྱ་མི་དགོས། །འགྲོ་a2
འདུག་གི་སྡུག་བསྔལ་བྱ་མི་དགོས། །ངལ་དུབ་ཀྱི་དཀའ་ལས་བྱ་མི་དགོས། །ཁེ་གྲགས་ཀྱི་རྟ་རྒོད་ཞོན་མི་དགོས། །རང་ངན་གྱི་གཞུང་སྐྱོབ་བྱ་མི་དགོས། །ཚིག་ངན་གྱི་མདེའུ་

| ༄༅! ། རྒྱག་བྱ་མི་དགོས། །རང་འདོད་ཀྱི་ང་རྒྱལ་བྱ་མི་དགོས། །རྨོངས་པའི་ཁ་ཟླ་བྱ་མི་དགོས། །དོན་མེད་ཀྱི་ཚིག་ལ་འབྲེལ་མི་དགོས། །ཐ་སྙད་ཀྱི་
སྐྱོན་ཡོན་དཔྱད་མི་དགོས། །འགལ་འབྲེལ་གྱི་རྩིས་ལ་བསམ་མི་དགོས། །ཉམས་མྱོང་གི་གདམས་ངག་སྨྲ་མི་དགོས། །སྣོད་མིན་ལ་གསང་བ་བསྒྲགས་མི་དགོས། །འ་པ་རང་
ལ་ཆོར་ཏེ་བལྟོས། །སྙན་གྲགས་ཀྱི་སྡེབ་སྦྱོར་བྱ་མི་དགོས། །བསྙེན་བཀུར་གྱི་སྟབས་ཀ་བྱ་མི་དགོས། །རེ་དོགས་ཀྱི་སྔོན་བསུ་བྱ་མི་དགོས། །ཨ་པ་རང་གིས་མ་ཁྲེལ་ལམ།
ད་པོའི་གྲོས་དཔོན་བྱ་མི་དགོས། །མི་སྐྱའི་ཕུར་ཟློག་བྱ་མི་དགོས། །སྲི་འུའི་སྔས་སུ་ཉལ་མི་དགོས། །ཡཱ་ཡཱ་གཡང་ལ་མ་ལྷུང་ངམ། །བུད་མེད་ཀྱི་གདོང་དུ་བལྟ་མི་
དགོས། །མི་ཆོས་བླ་མ་སྨྲ་མི་དགོས། །མོ་མའི་ཁ་ཟླ་བྱ་མི་དགོས། །ད་དུ་བདུད་ཀྱིས་མ་ཁྱེར་རམ། །གྲོགས་པོ་ངན་པ་བརྟེན་མི་དགོས། །ངོ་དགའི་ཕྱེ་གཏོར་འགམ་མི་

དགོས། །གསར་འགྲོགས་ཚོར་ངས་བྱ་མི་དགོས། །གསང་གཏམ་ཤོར་གྱིས་དོགས་པ་མེད། །སྟེང་འོག་ནོར་གྱིས་དོགས་པ་མེད། །ཚིག་གི་ཟློས་སྐྱོན་དོགས་པ་མེད། །ལྡབ་
ལྡིབ་མང་གིས་དོགས་པ་མེད། །གོང་འོག་འགལ་གྱིས་དོགས་པ་མེད། །སྒྲ་སྐྱོན་དོན་སྐྱོན་དོགས་པ་མེད། །དེ་ལྟ་བུ་ཡི་དབེན་གནས་འདིར། །འགྲོ་བའི་དོན་དུ་སེམས་བསྐྱེད་
ནས། །བླ་མེད་བྱང་ཆུབ་བསྒྲུབ་སྙམ་སྟེ། །གྲུབ་ཐོབ་བཀའ་ཡི་བདུད་རྩི་མནོས། །འཇིག་རྟེན་བྱ་བ་ཀུན་སྤངས་ནས། །ཁེ་དང་གྲགས་པ་རྒྱབ་ཏུ་བོར། །བསྙེན་བཀུར་འདུ་འཛི་
ཐག་བསྲིངས་ཏེ། །གྲོང་ཡུལ་མིག་གིས་མི་མཐོང་ཞིང་། །མི་སྐད་རྣ་བས་མི་ཐོས་པའི། །གཡའ་སྤང་མཚམས་འདིར་ཕྱིན་ཕྱིན་ནས། །ད་རུང་གྲོང་དུ་འབབས་སྙམ་ཞིང་། །ད་
རུང་འདུ་འཛི་བརྟེན་སྙམ་ན། །དམ་སྲི་སྙིང་དུ་ཞུགས་པ་ཡིན། །བདུད་ཀྱི་མཐུ་ཡིས་རླབས་པ་ཡིན། །གྲོང་གི་འདྲེ་མོས་ཁྱེར་བ་ཡིན། །ཐེའུ་རང་དམག་གིས་ཚུགས་པ་ཡིན།

༄༅། ། རྒྱལ་འགོང་བར་ཆད་བྱུང་བ་ཡིན། །མཁའ་འགྲོའི་བཀའ་ཆད་བྱུང་བ་ཡིན། །གདོན་གྱི་དབང་དུ་སོང་བ་ཡིན། །གཟའ་གཏད་མེད་པ་སྐད་ཟེར་
ཞིང་། །བློ་རྒོད་སྤྱོད་པ་ཅི་ངན་བྱེད། །ངེས་མེད་སྤྱོད་པ་སྐད་ཟེར་ནས། །ཏིང་འཛིན་ལམ་གྱི་སྦུན་དུ་ཟད། །རོ་སྙོམས་སྤྱོད་པ་སྐད་ཟེར་ཞིང༌། །མ་ཚུགས་གྲོང་དུ་ཡང་ཡང་
འབབས། །འགྲོ་དོན་བྱེད་པ་སྐད་ཟེར་ཞིང་། །མི་སྐྱ་རྣམས་ཀྱི་གྲོང་ཆོག་བྱེད། །སྙིང་རྗེ་ཆེ་བ་སྐད་ཟེར་ཞིང་། །སྣོད་མིན་རྣམས་ལ་གསང་བ་སྒྲོག །ལྟ་བ་རྟོགས་པ་སྐད་ཟེར་
ཞིང་། །ཆགས་པས་འདོད་ཡོན་བག་མེད་སྤྱོད། །ཕན་སེམས་བྱེད་པ་སྐད་ཟེར་ཞིང་། །བུད་མེད་ཚོགས་སུ་ཁ་གསག་སྐྱོང༌། །འགྲོ་བ་དད་པར་བྱེད་ཟེར་ཞིང་། །ཚུལ་འཆོས་
སྤྱོད་པ་སྣ་ཚོགས་བྱེད། །ཚེ་འདི་གཅོག་པ་སྐད་ཟེར་ཞིང་། །སྐྱེ་བོ་རྣམས་ཀྱི་སྡིག་རྟེན་བྱེད། །རང་ལ་སྨོད་པ་སྐད་ཟེར་ཞིང་། །ཤུགས་ཀྱིས་རང་གི་ཡོན་ཏན་ངོམ། །གྲོགས་སུ་g

འགྲོ་བ་སྐད་ཟེར་ཞིང་། །འདོད་ལོག་སྤྱོད་ཅིང་ཁྱིམ་སུན་འབྱིན། །འདྲེས་ཁྱེར་བ་ལ་རྣལ་འབྱོར་པ་མི་ཟེར། སྤྱོད་པ་རྩིང་བ་ལ་ལྟ་བ་རྟོགས་པ་མི་ཟེར། ཚུལ་འཆོས་མཁས་པ་ལ་
ཆོས་ཉམས་སུ་ལེན་པ་མི་ཟེར། གྲོང་ཁྱེར་ན་འཁྱམས་པ་རྣམས་ལ་ཚུགས་ཐུབ་པ་མི་ཟེར། ཐབས་ཁྱད་དུ་གསོད་ཅིང་བསོད་ནམས་མི་སོག་པ་ལ་གནས་ལུགས་རྟོགས་པ་མི་
ཟེར། ཐོ་ཅོ་ཆེ་བ་ལ་ཚུལ་འཆོས་དང་བྲལ་བ་མི་ཟེར། དཀོན་མཆོག་མཆོད་པར་མི་བརྩོན་པ་ལ་སྒོམ་བཟང་བ་མི་ཟེར། སོ་སོ་ཐར་པ་ཁྱད་དུ་གསོད་པ་ལ་སྔགས་ཀྱི་དམ་ཚིག་ཡོད་
མི་ཟེར། བླ་མའི་བཀའ་བཞིན་དུ་མི་བསྒྲུབ་པ་ལ་སློབ་མ་མི་ཟེར། ཚེ་འདི་གཙོ་བོར་བྱེད་པ་ལ་ཆོས་པ་མི་ཟེར། གསང་བའི་སྤྱོད་པ་ཚོགས་སུ་ངོམ་པ་ལ་ཚུལ་ཁྲིམས་ལ་ངོ་ལྐོག་
མེད་པ་མི་ཟེར། གསང་བའི་མན་ངག་ཕྱལ་པར་སྒྲོག་པ་ལ་ཤུགས་དྲག་མི་ཟེར། རང་གི་དགེ་སྦྱོར་གཅོག་ཅིང་སེམས་ཅན་གནོད་པ་ལ་ཚེ་འདི་ལ་དམག་འདྲེན་མི་ཟེར། རྣམ་སྨིན་

ກ ༄ ༅། །ལ་མི་འཛེམ་པ་ལ་རྒྱུད་ཆོད་མཐོ་བ་མི་ཟེར། རྟེན་ཅིང་འབྲེལ་བར་འབྱུང་བའི་དོན་མི་ཤེས་པ་ལ་ཟབ་མོའི་དོན་གོ་མི་ཟེར། ཀུན་རྫོབ་མངོན་སུམ་པ་འདི་
འགེགས་པ་ལ་གྲུབ་མཐའ་བཟང་བ་མི་ཟེར། ཚིག་ཁམ་ཆེ་ལ་ལེགས་པར་སྨྲ་ཤེས་པ་ལ་རྟོགས་པ་མཐོ་བ་མི་ཟེར། གནས་པ་ཕྲག་ཕྲིག་ཡོད་པ་ལ་སྒོམ་ཡོད་མི་ཟེར། གཡོ་སྒྱུ་དང་
ཟོལ་ཟོག་ཁ་མ་བྲི་བ་ལ་བཙུན་པོ་མི་ཟེར། མི་ཆོས་མཁས་ཤིང་ཆོས་བརྒྱད་ཀྱི་འདུན་མ་བཟོ་བ་ལ་མཁས་བཙུན་མི་ཟེར། ཨང་ཀྭ་ཡེ་རང་ལ་གྲོས་ཤིག་ཐོབ། གྲོས་ཀྱིས་མོོ་ཕན་
ལག་ཏུ་ལོངས། །བྱས་ལོས་མི་ཕན་སྙིང་ནས་བགྱིས། །བདུད་ལ་མ་བསྐུར་བཀའ་བཞིན་སྒྲུབས། །དམ་ལས་མ་འདའ་ཆོས་བཞིན་གྱིས། །བློ་རྒོད་མ་ལྡང་ཅོག་གེ་ཞོག །གྲོང་
དུ་མ་འབབས་རི་ཁྲོད་འགྲིམས། །རི་ཁྲོད་གཅིག་པུས་མི་ཆོག་གོ། །རི་ཁྲོད་གཅིག་པུས་ཆོག་གྱུར་ཅིང་། །གྲོང་དང་བྲལ་བས་ཆོག་གྱུར་ན། །རི་ཁྲོད་འགྲིམ་པ་ཟད་པ་མེད། །g

ཤ་བ་རྣ་བ་རྒོ་བ་དང་། །ཕྱི་བ་རྣམས་ཀྱང་རི་ཁྲོད་འགྲིམ། །བཞད་དང་ནེ་ལེ་འོལ་པ་དང་། །གོང་མོ་རྣམས་ཀྱང་རི་ཁྲོད་འགྲིམ། ། ཝ་དང་ཚ་ཚ་འཕར་བ་དང་། །སྤྱང་ཀི་རྣམས་
ཀྱང་རི་ཁྲོད་འགྲིམ། །རྐུན་མ་བྱི་བོ་ཇག་པ་དང་། །རྔོན་པ་རྣམས་ཀྱང་རི་ཁྲོད་འགྲིམ། །སྨན་དང་བཙན་དང་བརྟན་མ་དང༌། །གནོད་སྦྱིན་རྣམས་ཀྱང་རི་ཁྲོད་འགྲིམ། །སྲོག་
ཆགས་དེ་དག་ཐམས་ཅད་ནི། །གཏི་མུག་གནོད་སེམས་འདོད་པ་དང་། །ཕལ་ཆེར་མི་དགེའི་སེམས་ཀྱིས་གནས། །མི་དགེའི་སེམས་ཀྱིས་གང་གནས་པ། །དེ་དག་ངན་འགྲོར་
གཞོལ་བར་འགྱུར། །དེ་བས་རི་ཁྲོད་འགྲིམ་པའི་ཚེ། །མི་དགེའི་བསམ་ངན་རབ་ཏུ་སྤོངས། །སྤོངས་ཤིག་སྤོངས་ཤིག་གཡོ་སྒྱུ་སྤོངས། །ངན་མི་འདོད་ལ་སོགས་པ་སྤོངས།
རློམ་སེམས་ང་རྒྱལ་ཕྲག་དོག་སྤོངས། །འཁོར་སློབ་སྙན་གྲགས་འདོད་པ་སྤོངས། །ཚེ་འདིའི་མི་ཆེན་འདོད་པ་སྤོངས། །འཚོ་བ་ཆོག་ཤེས་མེད་པ་སྤོངས། །འཇིག་རྟེན་ཐུན་མོང་

༄༅། །དངོས་གྲུབ་སྤོངས། །རི་ཁྲོད་འགྲིམ་ལོའི་རྟོག་པ་སྤོངས། །དགའ་དང་མི་དགའི་བསམ་པ་སྤོངས། །སྐྱིད་དང་སྡུག་པའི་བསམ་པ་སྤོངས།
མཉམ་པར་མ་བཞག་ཐམས་ཅད་སྤོངས། །ཕྱི་རོལ་ཡུལ་ལ་མངོན་ཞེན་སྤོངས། །བསམ་གཏན་རོ་ལ་ཆགས་པ་སྤོངས། །གཉིས་འཛིན་གཉིས་མེད་འཛིན་པ་སྤོངས། །བཅོས་
དང་མ་བཅོས་རྟོག་པ་སྤོངས། །རྟོགས་དང་མི་རྟོགས་ཞེན་པ་སྤོངས། །འདི་ཡིན་འདི་མིན་དམིགས་པ་སྤོངས། །སྒྲོམ་དང་མི་བསྒོམ་བསམ་པ་སྤོངས། །ཕྱོགས་དང་ཕྱོགས་
བྲལ་ལྟ་བ་སྤོངས། །བྱ་དང་མི་བྱའི་བླང་དོར་སྤོངས། །རེ་དོགས་གཉེན་པོའི་འཆིང་བ་སྤོངས། །བླ་མ་རྗེ་བཙུན་འོལ་ཀ་བའི་ཞལ་ནས་ཀྱང་། རི་དབང་མཐོན་པོའི་རྩེ་ན་གནས་
པའི་མི། །ལྷུང་བར་མི་འགྱུར་ངེས་ཀྱང་ལྷུང་གིས་དོགས་ནས་འཇིགས། །བླ་མའི་དྲིན་གྱིས་ཕན་པའི་ལུང་ཐོབ་ན། །གྲོལ་བར་མི་འགྱུར་སྙམ་ཡང་གྲོལ་འགྱུར་ཐེ་ཚོམ་མེད།
ཀ་

དད་པ་ཆེན་པོས་བརྩོན་འགྲུས་རྩོམ་ནུས་ན། །བསོད་ནམས་ཆེན་པོ་འོང་བར་ངེས་ཀྱིས་སེམས་ལ་ཞོག་དང་ཞང་སྒོམ་གསུངས། །དཔལ་ཆེན་པོ་གྭོ་ལོའི་ཞལ་ནས། བུ་སྒོམས་
དང་། བསྒོམ་ནུས་ན་སྐྱིད་ཀྱང་སྐྱིད། སྐྱིད་ཡུན་ཡང་རིང་། སྐྱིད་མི་ལ་ཡང་མི་གནོད། སྐྱིད་དེ་བར་མི་ཆད་པ་ཞིག་འོང་བ་ཡིན་གསུངས། རྗེ་བཙུན་རིན་པོ་ཆེ་ཡེར་པ་བའི་ཞལ་
ནས་ཀྱང་། ངའི་ཉམས་ལ་ཡང་དེ་ལྟར་བྱུང་སྟེ། མདོ་རྒྱུད་ཀུན་དང་ཡང་མ་འགལ་བར་འདུག །བསྟན་བཅོས་ཀུན་ན་ཡང་དེ་ལྟར་སྣང་གིས་སྙམ་ནས་སུ་ལ་ཡང་མ་དྲིས་པར་
བསྒོམས་པས་ད་དགེ་སྦྱོར་ཆག་མ་ཆག་ཙམ་མེད་པ་ཡོན་ཏན་འདི་ཙུག་བྱུང་གསུངས། སློབ་དཔོན་དྭགས་པོ་སྒོམ་པའི་ཞལ་ནས། འོ་དེ་རང་ཡིན་གྱིས། དེ་ཁོ་ན་ལྟར་འགྲོ་འཆག་
ཉལ་འདུག་མེད་པར་ཆུ་བོའི་གཞུང་བཞིན་མ་ཡེངས་པར་བསྒོམས་པས་ཅི་རན་ཙམ་ན་དུ་མ་རོ་གཅིག་ཏུ་ཕྱམ་གྱིས་འགྲོ་ཡིས། ཆོས་དེ་ལས་མེད་ཀྱིས་ཨང་གསུངས། སློབ་དཔོན་

м ༄༅། །ཀླུ་སྒྲུབ་ཀྱི་རིམ་པ་ལྔ་པ་ལས། རི་དབང་རྩེ་ནས་འགའ་ཞིག་ལྷུང་གྱུར་ན། །ལྟུང་བར་མི་འགྱུར་སྙམ་ཡང་ངེས་པར་ལྟུང་། །བླ་མའི་དྲིན་གྱིས་ཕན་
པའི་ལུང་ཐོབ་ན། །གྲོལ་བར་མི་འགྱུར་སྙམ་ཡང་གྲོལ་བར་འགྱུར། །ཞེས་གསུངས་སོ། །བྲམ་ཟེ་ཆེན་པོ་ས་ར་ཧ་པས་མན་ངག་གི་གླུར། འབྲས་བུ་ཐོགས་པ་མེད་པ་གདོད་ནས་
རང་ལ་གནས། །དེ་ཕྱིར་རེ་དང་དོགས་པའི་གཉེན་པོས་འཆིང་མི་དགོས། །ཞེས་གསུངས་སོ། །ཨེ་མ་ཞང་གི་སྤྲང་བན་བདག །ཐོས་བསམ་མང་པོའི་དམག་དཔུང་ལ། །བླ་
མའི་མན་ངག་མདའ་གཞུ་བསྐུར། །ཡེངས་མེད་སྒོམ་སྲན་དྲག་པོས་བཀང་། །ལོག་རྟོག་འཁྲུལ་བའི་དཀྱིལ་དུ་འཕངས། །རྣམ་པར་རྟོག་པའི་གནད་དུ་ཕོག །ཐེ་ཚོམ་གྱི་སྲོག་རྩ་
རྦད་ཀྱིས་བཅད། །ངེས་ཤེས་ཀྱི་གསོ་སྒྲ་དིར་གྱིས་སོང་། །བདག་འཛིན་ཉོན་མོངས་ཀྱི་གཡུལ་ལས་རྒྱལ། །འཁོར་བའི་བཙོན་ལ་ང་མི་འཇིགས། །བདེ་ཆེན་གྱི་ཐང་ལ་ཡན་པས་༔

།བར་དོའི་འཇིགས་པ་ཅི་དགའ་མཛོད། །ཉོན་མོངས་ཀྱི་ཚན་ཁ་གཡོས་ཙ་ན། །ཁ་ཚོ་ཀུན་ཉམས་དང་འགལ་ཉེན་གདའོ། །ད་རུང་གཟོབས་ཤིག་བུ་ཚོ་ཀུན། །འོན་ཀྱང་
ལྟོས་པ་ཡར་བལྟས་པས། །ཨེ་མ་རྣལ་འབྱོར་ཨ་རེ་སྐྱིད། །སྤྲང་བན་ཞང་སྒོམ་ཨ་རེ་སྐྱིད། །ཕ་མས་ཚོར་ན་དགའ་བ་ལ། །ཨེ་མ་དགེ་སློང་ཨ་རེ་སྐྱིད། །བརྩོན་འགྲུས་གྲགས་
པ་ཨ་རེ་སྐྱིད། །མཁན་སློབ་ཀྱི་ཚོར་ན་དགའ་བ་ལ། །སྤྲང་ལོང་ཨ་རེ་མི་སྐྱིད་དུ། །ཐོབ་པར་དཀའ་བའི་མི་ལུས་ཐོབ། །ཕྲད་པར་དཀའ་བའི་ཆོས་དང་ཕྲད། །འབྱུང་བར་དཀའ་
བའི་རབ་ཏུ་བྱུང༌། །ཐུབ་པ་དཀའ་བའི་སྡོམ་པ་ཐོབ། །བསྟན་པའི་གཞི་མའི་རྟེན་དེ་སྐྱིད། །ཕྲད་དཀའི་གྲུབ་ཐོབ་རྣམས་དང་ཕྲད། །དགོས་སུ་ཡེར་པ་བ་དང་ཕྲད། །མན་ངག་
ཐམས་ཅད་དེ་ནས་བྱུང་། །ཆིག་སྐྱ་ཕེར་བ་ཁོང་གི་དྲིན། །སུ་ལའང་རག་ལུས་མེད་དེ་སྐྱིད། །རྒྱ་བོད་ཀྱི་གྲུབ་ཐོབ་ཆེ་དགུ་ལས། །གདམས་ངག་གིས་གདུང་བ་ཆོད་དེ་སྐྱིད། ། ༔

ກ| ༄ ༅། ། དམ་ཚིག་སྡོམ་པ་རྣམ་གསུམ་ཡང་། །རང་སེམས་དཔང་པོར་བཞག་ནས་བསྲུངས། །གཡོ་སྒྱུའི་དྲི་མས་མ་སྦགས་སྐྱིད། །ཡངས་དོག་མེད་པའི་
དོན་རྟོགས་ཀྱང་། །རྟེན་འབྲེལ་འགག་པ་མེད་གོ་བས། །ལས་འབྲས་ཁྱད་དུ་མ་བསད་སྐྱིད། །འཁོར་སློབ་དོན་དུ་མ་གཉེར་ཡང་། །དྲིན་བཞག་ལན་ལ་མ་སེམས་པར། །བཀའ་
བཞིན་ཅི་སྨྲས་བསྒྲུབ་པའི་བུ། །འགར་སྒོམ་འདི་དང་ཕྲད་དེ་སྐྱིད། །སྡེ་བའི་གནས་སུ་མ་ཞུགས་ཤིང་། །ཕྱོགས་ཆའི་འཁྲུག་པ་མེད་པས་སྐྱིད། །མི་ཆེན་གྱི་གདུང་སོབས་སུ་མ་
སྐྱེས་པས། །གྲྭ་ས་ཐེན་ཆའི་སྡུག་བསྔལ་མེད། །དཔེ་ཆ་མ་བྲིས་ཀྱི་སྡུག་བསྔལ་མེད། །ཐ་སྙད་མ་ལོབས་ཀྱི་དོགས་པ་མེད། །རང་མགོ་མ་ཐོན་གྱི་དོགས་པ་མེད། །འཁོར་དང་
བྲལ་གྱི་དོགས་པ་མེད། །ཡོན་བདག་མ་མགུའི་དོགས་པ་མེད། །རྒས་ཁར་ང་རྒྱལ་གྱིས་ནོན་པ་མེད། །འཆི་ཁར་མི་འགྱོད་ཨ་རེ་སྐྱིད། །སྤྱོད་པ་ཤུགས་འབྱུང་མ་བཀག་སྒྱུ
ཀ་

ཅིང༌། །ངོ་སྲུང་དང་ཚུལ་འཆོས་མ་བྱས་ཀྱང༌། །དད་པ་སྐྱོ་ངལ་མེད་པ་ཡིས། །ཡོན་བདག་འདི་དང་ཕྲད་དེ་སྐྱིད། །ང་རྒྱལ་སྐྱེས་ཀྱི་དོགས་པ་ཡིས། །ཡོན་ཏན་ཅི་མཐོང་
བསུབས་ནས་བཞག །ཉེས་སྐྱོན་རེ་རེ་ཙམ་མཐོང་ཡང་། །མང་སར་རྟག་ཏུ་རྨ་འབེབས་བྱས། །རང་སྤྱོད་ཆོས་དང་མི་མཐུན་པར། །རྟག་ཏུ་བུ་སློབ་རྣམས་ལ་སྨྲས། །རྟག་ཏུ་
ཁྲོས་ཤིང་གཤེས་ལགས་ཀྱང་། །དེ་ལ་སྐྱོ་ཞིང་སུན་པ་མེད། །སླར་ལ་ཤ་ཚ་བརྩེ་གདུང་ཆེ། །བླ་མའི་རྒྱ་གད་རྟག་ཏུ་བཟོད། །དད་གུས་རྒྱུན་ཆད་མེད་པ་ཡི། །བུ་སློབ་འདི་
རྣམས་དང་ཕྲད་དེ་སྐྱིད། །མི་རྒོད་གཅན་གཟན་གྱི་འཚེ་བ་དང་། །ཕྲག་དོག་བདག་འཛིན་གྱི་འཚེ་བ་མེད། །ཆུ་ཤིང་འཛོམ་ཞིང་གྲོང་ལས་དབེན། །འབྲོག་སྟོང་འདི་དང་ཕྲད་དེ་
སྐྱིད། །ལུས་ཀྱི་གོས་ཚགས་མ་བསྡམས་ཤིང་། །སྤྱོད་ལམ་ལྷུག་པར་སྤྱད་བྱས་དང་། །ངག་གི་གླུ་ལེན་འོ་དོད་འབོད། །མུ་ཅོར་སྨྲ་ལ་སོགས་པ་ཡི། །ལུས་ངག་བག་ཡངས་ཅི་

7 ༄༅། ། སྤྱད་ཀྱང་། །འདུལ་བའི་ཉེས་ལྟུང་ཤུགས་ཀྱིས་ཁེགས། །ཚུལ་ཁྲིམས་དྲི་ལྡན་རི་ཁྲོད་སྐྱིད། །ཆགས་སྡང་ལ་སོགས་ངན་རྟོག་རྣམས། །ཕྱི་རོལ་
རྐྱེན་ལ་རག་ལུས་པས། །འདི་ན་སྡང་སོགས་ཡུལ་མ་མཆིས། །ངང་གིས་དགེ་འཕེལ་རི་ཁྲོད་སྐྱིད། །གནས་འདིར་ཆེད་དུ་མ་བསྒོམས་ཀྱང་། །ངང་གིས་བསམ་གཏན་བདེ་བའི་
རོ། །ཆུ་བོའི་གཞུང་བཞིན་རྒྱུན་ཆད་མེད། །འབད་རྩོལ་མི་དགོས་ཨ་རེ་སྐྱིད། །ཡུལ་ལ་བལྟས་པས་སྙིང་པོ་མེད། །སེམས་ལ་བལྟས་པས་ངོས་བཟུང་མེད། །དྲན་རྟོག་འདི་ལ་
གཞི་རྩ་མེད། །གང་ལ་བལྟས་ཀྱང་ཆོས་ཉིད་ངང་། །རྣལ་འབྱོར་པ་ལ་ཡེངས་པ་མེད། །དགའ་དང་མི་དགའི་དྲན་པ་འདི། །རོ་མཉམ་ཕྱག་རྒྱ་ཆེན་པོ་ཡི། །ཆོ་འཕྲུལ་ལགས་ཏེ་
དབྱིངས་སུ་ཡལ། །འགྲོ་སྙིང་འདོད་པའི་བློ་རྒོད་འདི། །བདེ་གསལ་རྒྱུན་ཆད་མེད་པ་ཡི། །རྦ་རླབས་ཡིན་ཏེ་ངང་དུ་ཐིམ། །མི་རྟོག་སྙམ་དང་བྲལ་བའི་ཉམས། །བདེ་བ་དངོས་༔

པོ་མེད་པའི་ཉམས། །གསལ་ལ་ངོས་བཟུང་མེད་པའི་ཉམས། །རོ་མཉམ་ཕྱག་རྒྱ་ཆེན་པོའི་ཉམས། །རྟེན་འབྲེལ་རྨི་ལམ་ལྟ་བུའི་ཉམས། །སྐྱེ་འགག་གནས་གསུམ་སྟོང་པའི་
ཉམས། །ཇི་ལྟར་བྱས་ཀྱང་བདེ་བདེ་པོ། །གང་ཙུག་བྱས་ཀྱང་སྐྱིད་སྐྱིད་པོ། །སྤྲང་བན་བདག་ལས་སྐྱིད་པ་མེད། །སྐྱིད་བཞག་སྡུག་སར་མ་འབབས་ཅིག །དགེ་བཞག་སྡིག་ལ་
མ་འབགས་ཅིག །ཆོས་བཞག་ཆོས་མིན་མ་སྤྱོད་ཅིག །བཟང་བཞག་ངན་ལ་མ་འབགས་ཤིག །མཐོ་བཞག་དམའ་སར་མ་འབབས་ཤིག །སྐམ་བཞག་འདམ་དུ་མ་མཆོངས་
ཤིག །མེ་འབར་འོབས་སུ་མ་མཆོངས་ཞིག །ངན་སྐྱུག་དོང་དུ་མ་མཆོངས་ཤིག །མེ་ལྕེའི་ཁྲོད་དུ་མ་མཆོངས་ཤིག །རོ་མྱགས་འདམ་དུ་མ་མཆོངས་ཤིག །སྡིག་སྦྲུལ་གྱི་དོང་
དུ་མ་མཆོངས་ཤིག །ཚེར་མའི་ཁུང་དུ་མ་མཆོངས་ཤྀག །གྲོང་ཁྱེར་ཁྲོད་ན་བདེ་བ་མེད། །མི་གཙང་བ་ལ་དྲི་ཞིམ་མེད། །དེ་ཕྱིར་སྲོག་ལ་བབ་ཀྱང་བླའི། །གྲོང་དུ་མ་འབབས་༔

༄༅། །རི་ཁྲོད་འགྲིམས། །བློ་རྒོད་མ་ལྡང་ཅོག་གེ་སྡོད། །བདག་གཞན་དོན་ཀུན་བསྡད་པས་འགྲུབ། །ངེས་པར་བཀའ་བཞིན་སྒྲུབ་འདོད་ཅིང༌། །ངེས་
པར་ཆོས་བཞིན་བྱེད་འདོད་ན། །ཚུལ་ཁྲིམས་གཙང་མས་གཞི་བཟུང་ལ། །དཀར་པོའི་ཆོས་སྤྱོད་རྒྱུན་མ་བཅད། །མི་དགེ་ཕྲ་མོ་མིག་བཞིན་འཛེམས། །སངས་རྒྱས་བསྟན་ལ་
བརྒྱ་
ཞེ་གནོད་པ་སྤོངས། །སྙིང་རྗེའི་བསམ་པ་རྒྱུན་མ་གཅོད། །ཚེ་འདིའི་གདོས་ཐག་རྦད་ཀྱིས་ཆོད། །འབྲོང་བུ་ལྐུགས་པར་གཅིག་པུར་སྡོད། །རྟག་ཏུ་བླ་མ་དྲན་གྱིས་ལ། །དད་གུས་
བཞི་
དྲག་པོས་ཡང་དང་ཡང་། །མོས་གུས་མཛད་ཅིང་གསོལ་བ་ཐོབ། །ཤེས་པ་ཕྱི་རུ་མ་རྒྱུག་པར། །ནང་དུ་རང་གི་སེམས་ལ་ལྟོས། །རང་གི་སེམས་ལ་ལྟ་བའི་ཚེ། །ཞེ་འདོད་མ་
ཆེ་ཅོག་གེ་སྡོད། །རྟག་དཔྱད་མ་བྱེད་ལྷོད་ཀྱིས་གློད། །གྱ་གྱུ་མ་མང་ཙེན་གྱིས་ཞོག །འཕྲོ་འདུ་མ་མང་རང་དགར་ཞོག །འབད་རྩོལ་མ་བྱེད་ངང་གིས་ཞོག །ཁྱོད་ལ་བསྒོམ་དུ་

མ་བཅོལ་གྱིས། །ཐོག་མེད་དུས་ནས་བསྒོམས་པས་ཕུང་། །འགྲོ་རྣམས་བསམ་གཏན་རྩོལ་བས་རྨོངས། །དེ་ལྟར་འབད་མེད་ཀྱི་ངང་ཉིད་ལ། །ཆུ་བོའི་རྒྱུན་བཞིན་མ་ཡེངས་
ཤིག །ཐུན་དང་ཐུན་མཚམས་མི་འཚལ་གྱིས། །ཡང་དང་ཡང་དུ་མ་ཡེངས་ཤིག །ཡེངས་ན་སོ་སོའི་སྐྱེ་བོར་གོལ། །རྣམ་རྟོག་བཀག་ན་ཉན་ཐོས་ཡིན། །རྟོག་པའི་རྩ་བ་རྦད་
tgiey.blizor
ཀྱིས་ཆོད། །འཕྲོས་དང་མ་འཕྲོས་ཨ་མ་རྩི། །ངེས་ཤེས་གཏིང་ནས་སྐྱེས་པ་དང༌། །བླ་མ་རྗེ་བཙུན་གསུངས་པ་དང༌། །མདོ་རྒྱུད་བསྟན་བཅོས་ཐམས་ཅད་མཐུན། །ཤཱཀྱ་ཐུབ་
.z2པ་ཉིད་བྱོན་ཡང་། །བློ་ལ་འགྱུར་བ་ཡོད་རེ་ཤི། །ང་ཡི་སྨྲ་ལབ་ཉོག་རིང་འདི། །མཁས་སུ་རེ་ནས་བྱས་པ་མིན། །རང་གི་གཤིས་དང་བསྟུན་ཏེ་སྨྲས། །རང་ལ་རང་གིས་སྨྲས་
པ་ལགས། །ཁྱོད་ལ་ཚིག་སྡེབ་ལེགས་པས་ཕན། །ང་ལ་ཉོག་རིང་འདི་རང་ཕན། །ཁྱེད་ལ་འགོ་མཇུག་ཡོད་པས་ཕན། །ང་ལ་འགོ་མེད་མཇུག་མེད་ཕན། །ཁྱེད་ལ་གོང་འོག་

л ༄༅། །འབྲེལ་བས་ཕན། །ང་ལ་འབྲེལ་མེད་འདི་རང་ཕན། །ཁྱེད་ལ་ཉུང་ལ་འདུས་པ་ཕན། །ང་ལ་མང་རུང་ཉུང་རུང་ཕན། །ཁྱེད་ལ་སྒྲ་དང་ཚད་མ་
ཕན། །ང་ལ་བླ་མའི་གདམས་ངག་ཕན། །ཁྱེད་ལ་ཐ་སྙད་ཚིག་ཚོགས་ཕན། །ང་ལ་བླ་མའི་བྱིན་རླབས་ཕན། །ཁྱེད་ལ་ལེགས་ཉེས་སྣ་ཚོགས་ཕན། །ང་ལ་མ་བཅོས་གཉུག་མ་
ཕན། །ཁྱེད་ལ་འབད་རྩོལ་མང་པོ་ཕན། །ང་ལ་འབད་མེད་རང་བྱུང་ཕན། །ཁྱེད་ལ་ཡ་ཚུལ་བཅོས་མ་ཕན། །ང་ལ་སྤྱོད་པ་ཤུགས་འབྱུང་ཕན། །ཁྱེད་ལ་ཚེ་འདིའི་སྟབས་ཀ་
ཕན། །ང་ལ་ཚེ་འདི་དོར་བ་ཕན། །དེ་ཕྱིར་ང་ཡི་སྲད་གཏམ་འདི། །ཁྱེད་ཀྱི་ཆོས་དང་མི་མཐུན་པས། །འདི་ལ་ལྟ་མཁན་མི་འོང་གིས། །གལ་ཏེ་ལྟ་འདོད་བྱུང་སྲིད་ན། །གཤེ་
ཞིང་སྨོད་ལ་སྡིག་པའི་རྟེན། །བྱེད་པར་འོང་བས་གཞན་དག་ལ། །མ་བསྟན་འགར་སྒོམ་ཁུག་མར་སྦོས། །བསྟན་ཀྱང་གཞན་ལ་ཕན་མི་ཐོགས། །བདག་རང་འབྲོང་བུར་སྡོད་

པའི་ཚེ། །གཉེན་པོར་བསམས་ནས་བྲིས་པ་ཡིན། །སྐྱེ་བ་འདི་ཡི་འོག་རོལ་དུ། །བདག་འདྲའི་སེམས་ཅན་འགའ་འགའ་ལ། །གལ་ཏེ་ཕན་པར་འགྱུར་ཡང་སྲིད། །རང་ཅག་ཕ་
སྤད་གཉིས་པོ་ཡི། །སྲད་གཏམ་འདི་ལ་མིང་འདོགས་ན། །མན་ངག་ལྟ་བའི་གླུ་ཆུང་ངམ། །ཡང་ན་སྙིང་གཏམ་ཕྲེང་བའམ། །ཡང་ན་མན་ངག་ལྷུག་པའམ། །ཡང་ན་རི་ཁྲོད་
ཆ་རྐྱེན་ནམ། །ཡང་ན་ཅལ་ཅོལ་རིང་མོར་གདགས། །བླ་མ་གྲུབ་ཐོབ་མ་ལུས་པའི། །གདམས་ངག་སྤྲུགས་ཀྱང་འདི་ལས་མེད། །བཀའ་དང་བསྟན་བཅོས་མ་ལུས་པའི། །
ངེས་དོན་བསྡུས་ཀྱང་འདི་ལས་མེད། །རྒྱ་མཚོ་ལྟ་བུའི་ཆོས་ཤེས་ཀྱང་། །ཉམས་སུ་ལེན་ན་འདི་ལས་མེད། །གཏམ་ཕྲེང་ཡིག་ཆུང་འདི་ལ་ནི། །ཕ་སྤད་གཉིས་ཀྱི་བློ་གཏད་
བྱ། །ལེགས་ཉེས་མདུན་ལྷངས་གཅོད་ས་བགྱི། །མ་ཤེས་གྲོས་ཕུགས་འདྲི་ས་བགྱི། །སྐྱོ་ན་སྐྱོ་སངས་འདི་ལ་བགྱི། །རེས་འགའ་ལྟད་མོ་ལྟ་ས་བགྱི། །དམུ་རྒོད་རྣམས་ལ་མ་

༄༅། །སྟོན་ཅིག །གང་ཚེ་བདུད་དཔུང་བཟློག་དཀའ་བསམ་གཏན་གཡུལ་ཉེས་དང༌། །གྲོགས་པོ་ལ་སོགས་ཕལ་ཆེར་སྡིག་རྟེན་བྱས་གྱུར་ན། །དེ་ཚེ་དེ་
ཟློག་སློབ་མས་གསོལ་བཏབ་དེ་བཞིན་དུ། །བསྒྲུབ་པར་གཉེན་པོ་བསྟེན་པའི་གོ་ཆར་འདི་བྲིས་ཏེ། །གང་དག་སྙན་བརྒྱུད་ཡི་གེར་བཀོད་དང་མཁའ་འགྲོ་མའི། །གསང་ཚིག་
ཚོགས་སུ་སྒྲོག་དང་ཉམས་མྱོང་གླུར་བླངས་པ། །དེ་དག་བླ་མ་ཡི་དམ་མཁའ་འགྲོས་བཟོད་མཛོད་ལ། །བདག་སོགས་སྒྲུབ་པོའི་བར་ཆོད་སོལ་ལ་དངོས་གྲུབ་ཞུ། །འདི་ལ་བསྲེ་
བསླད་གང་བྱེད་དེ། །བྱ་རོག་གདོང་གི་ཞལ་དུ་བསྟབ། །འདི་ལ་སྨོད་ཅིང་སྤོང་བ་རྣམས། །ནམ་ཞིག་བདག་གི་གདུལ་བྱར་ཤོག །ངན་ལམ་པའི་སྤྲང་བན་ཞང་སྟོན་གྱིས་རང་
ཉིད་ཀྱི་གཉེན་པོར་རང་ཉིད་ལ་སྨྲས་པ། སྲིའི་འབྲོང་བུ་ལྐུགས་པར་བྲིས་པ་དགེ།། །། ༈ འཁོར་འདས་ཀྱི་རྩ་བ་གཅོད་པའི་མན་ངག་བཞུགས་སོ།། བླ་མ་རྗེ་བཙུན་པ་དང་དཔལ་རྡོ་རྗེ་མཁའ་འགྲོ་✖

མ་རྣམས་ལ་ཕྱག་འཚལ་ལོ། །ཀྱེ་མ་ཞང་གི་སྤྲང་བན་བདག །ཐོག་མ་མེད་པའི་འཁོར་བ་ནས། །དེ་རིང་དུས་འདི་ཚུན་ཆད་དུ། །སྒབ་འདྲེ་ཁུངས་མེད་ཅིག་གིས་མནར། །བྱིན་
རླབས་ཅན་གྱི་བཀའ་དྲིན་གྱིས། །སྒབ་འདྲེ་དེ་རིང་སྦར་ཟིན་བྱས། །མི་རྫུ་དགུ་རྫུའི་འགོང་པོ་ཞིག །མིང་ནི་འདུ་ཤེས་འཁྱམ་པོར་ཐོགས། །བསྐྱེད་པར་བྱེད་པའི་ཕ་ཡང་མེད།
འགྲུབ་པར་བྱེད་པའི་མ་ཡང་མེད། །དྭ་ཕྲུག་འཁྱར་བ་བདག་མེད་གཅིག །འདུག་སའི་གནས་མེད་ཀུན་ཏུ་རྒྱུག །མི་གཏོགས་དགུ་ལ་གཏོགས་པ་གཅིག །ལུས་མེད་སྣ་ཚོགས་
ལུས་སུ་རྫུ། །ཕུང་འདྲེ་འདུ་ཤེས་འཁྱར་བ་ཁྱོད། །རྟེན་ས་མེད་པར་ཁ་དྲག་འཚོང་། །གབ་ས་མེད་པར་རྩ་ན་གབ། །སྦས་པ་མེད་པར་ཐམས་ཅད་རྐུས། །འཁོར་ཚེ་ཐོག་མེད་ཕ་
རོལ་ནས། །ང་ཡི་དགོས་འདོད་ཐམས་ཅད་ཁྱེར། །གཉིས་སུ་མེད་པར་འདུ་ཤེས་པས། །རོ་མཉམ་ཕྱག་རྒྱ་ཆེན་པོ་ཁྱེར། །ཕྱོགས་རིས་མེད་པར་འདུ་ཤེས་པས། །ཕྱོགས་རིས་སྐྱ

༄༅། །མེད་པའི་ལྟ་བ་ཁྱེར། །དམིགས་གཏད་བྲལ་བར་འདུ་ཤེས་པས། །དམིགས་གཏད་མེད་པའི་སྒྲོམ་པ་ཁྱེར། །དྲི་མ་མེད་པར་འདུ་ཤེས་པས། །དྲི་མ་
མེད་པའི་ཚུལ་ཁྲིམས་ཁྱེར། །གཡོ་ཟོལ་མེད་པར་འདུ་ཤེས་པས། །གཡོ་ཟོལ་མེད་པའི་དམ་ཚིག་ཁྱེར། །བླང་དོར་མེད་པར་འདུ་ཤེས་པས། །བླང་དོར་མེད་པའི་སྤྱོད་པ་
ཁྱེར། །རེ་དོགས་མེད་པར་འདུ་ཤེས་པས། །རེ་དོགས་མེད་པའི་འབྲས་བུ་ཁྱེར། །རྡོ་རྗེ་ལྟ་བུར་འདུ་ཤེས་པས། །རྡོ་རྗེ་ལྟ་བུའི་ཏིང་འཛིན་ཁྱེར། །འཇའ་ཚོན་ལྟ་བུར་འདུ་ཤེས་
པས། །འཇའ་ཚོན་མཐོང་སྒོམ་ས་ལམ་ཁྱེར། །སྙིང་རྗེ་སྟོང་པར་འདུ་ཤེས་པས། །སྟོང་པས་ཁྱབ་པའི་སྙིང་རྗེ་ཁྱེར། །མཁའ་འོད་དབྱེར་མེད་འདུ་ཤེས་པས། །ནམ་མཁའ་ཁྱབ་
པའི་ཉི་མ་ཁྱེར། །རྣམ་ཀུན་སྟོང་པར་འདུ་ཤེས་པས། །བདུད་རྩིས་ཁྱབ་པའི་ཟས་སྐོམ་ཁྱེར། །མཁའ་མཛོད་གཏེར་དུ་འདུ་ཤེས་པས། །ནམ་མཁའ་མཛོད་ཀྱི་གཏེར་ཆེན་ཁྱེར། །

ཟུང་དུ་འབྲེལ་བར་འདུ་ཤེས་པས། །ཚོགས་གཉིས་ཟུང་འབྲེལ་བསགས་ཚད་ཁྱེར། །རྫོགས་སངས་རྒྱས་པར་འདུ་ཤེས་པས། ། བླ་ན་མེད་པའི་བྱང་ཆུབ་ཁྱེར། །སྤྲོས་དང་བྲལ་
བར་འདུ་ཤེས་པས། །འོད་གསལ་སྤྲོས་བྲལ་བདེ་ཆེན་ཁྱེར། །ཟུང་དུ་འཇུག་པར་འདུ་ཤེས་པས། །ཟུང་འཇུག་བསྐྱེད་རིམ་བཟླས་བརྗོད་ཁྱེར། །གཉིས་མེད་མཁའ་ལྟར་འདུ་ཤེས་
པས། །གཉིས་མེད་ཡེ་ཤེས་མཁའ་འདྲ་ཁྱེར། །ཤུགས་ཀྱིས་བགྲོད་པར་འདུ་ཤེས་པས། །ཤུགས་ཀྱིས་བགྲོད་པའི་ལམ་མཆོག་ཁྱེར། །ཆགས་པ་མེད་པར་འདུ་ཤེས་པས། .2licz.zliza
.jr
.z2ཆགས་པ་མེད་པའི་སྦྱིན་པ་ཁྱེར། །དྲི་མ་མེད་པར་འདུ་ཤེས་པས། །དྲི་མ་མེད་པའི་ཚུལ་ཁྲིམས་ཁྱེར། །དགྲ་ཟུན་སྟོང་པར་འདུ་ཤེས་པས། །དགྲ་ཟུན་རོ་མཉམ་བཟོད་པ་ཁྱེར། །
བཙལ་དུ་མེད་པར་འདུ་ཤེས་པས། །རྩོལ་བ་མེད་པའི་བརྩོན་འགྲུས་ཁྱེར། །ཡེངས་པ་མེད་པར་འདུ་ཤེས་པས། །ཡེངས་པ་གཏན་བྲལ་བསམ་གཏན་ཁྱེར། །སྣ་ཚོགས་མཉམ་༔

།པར་འདུ་ཤེས་པས། །སྣ་ཚོགས་རོ་མཉམ་ཤེས་རབ་ཁྱེར། །ཐམས་ཅད་གཉིས་མེད་འདུ་ཤེས་པས། །གཉིས་མེད་ཡེ་ཤེས་རྟོགས་པ་ཁྱེར། །ཉམས་༄༅།
རྟོགས་གཅིག་ཏུ་འདུ་ཤེས་པས། །དབྱེར་མེད་འདྲེས་པའི་ཉམས་མྱོང་ཁྱེར། །མྱོང་བ་མེད་པར་འདུ་ཤེས་པས། །མྱོང་བའི་དམིགས་མེད་ཉམས་མྱོང་ཁྱེར། །རྒྱུན་ཆད་མེད་པར་
འདུ་ཤེས་པས། །ཆུ་བོ་ལྟ་བུའི་ཞི་གནས་ཁྱེར། །རང་བཞིན་ཤེས་པར་འདུ་ཤེས་པས། །སྒྲིབ་མེད་ལྟ་བུའི་ལྷག་མཐོང་ཁྱེར། །གུས་པར་འདུ་ཤེས་རློམ་སེམས་ཀྱིས། ། སྤྲ་སྐམ་
ལྟ་བུའི་དད་གུས་ཁྱེར། །བྱིན་རླབས་མཚན་མར་འདུ་ཤེས་པས། །མེ་སྟག་ལྟ་བུའི་བྱིན་རླབས་ཁྱེར། །ཡིད་ཆེས་རློམ་པའི་འདུ་ཤེས་ཀྱིས། །རིན་ཆེན་སྣོད་འདྲའི་ཡིད་ཆེས་
ཁྱེར། །ཐབས་ལ་མངོན་ཞེན་འདུ་ཤེས་ཀྱིས། །སེང་ཞོ་ལྟ་བུའི་གདམས་ངག་ཁྱེར། །འདུ་ཤེས་རྐུན་མ་ཁྱོད་ཀྱིས་ནི། །ང་ཡི་ཡོན་ཏན་ཅི་ཁྱེར་རྣམས། །བསྐལ་པ་བགྲངས་ཀྱང་༔

ཟད་པ་མེད། །མདོར་ན་བདག་གཞན་ཀུན་འཚེངས་པའི། །ནམ་མཁའ་མཛོད་ཀྱི་ཡིད་བཞིན་ཚོགས། །མ་ཚོར་ཕག་ནས་དུས་ཀུན་ཏུ། །རྒྱུན་ཆད་མེད་པར་འཇབ་མཁས་
པས། །ཁྱོད་ཀྱིས་མ་རྐུས་ཅི་ཞིག་ཡོད། །འཁོར་ཚེ་ཐོག་མེད་ཕ་རོལ་ནས། །དེ་རིང་དུས་འདི་ཡན་ཆོད་དུ། །ཟག་མེད་བདེ་བའི་རྫས་ཁྱེར་བས། །སྡུག་བསྔལ་མི་བཟད་ད་རྒྱུན་
རིང་གིས། །ཡུན་རིང་ཞིག་ཏུ་ང་རེ་སྦྱངས། །དེ་རིང་དམ་པའི་བྱིན་རླབས་ཀྱིས། །རྐུན་མ་ཁྱོད་ནི་བཙིར་གྱིས་ཟིན། །འགྲོ་འོང་མེད་པའི་སྒྲོག་ཏུ་བཅུག །ཁྱོད་ལ་འགྲོ་གླགས་ད་
འདུག་གམ། །གནས་པ་མེད་པའི་བཙོན་ཁང་དུ། །རྒྱུན་ཆད་མེད་པའི་ཐག་པས་བཀྱིག །ཁྱོད་ལ་འཁྱོག་ཐབས་ད་འདུག་གམ། །དཔག་མེད་དགེ་བའི་དམག་ཚོགས་ཀྱིས། །
ཐོགས་མེད་ཡེ་ཤེས་མཚོན་བརྡར་ནས། །ཁྱོད་ཀྱི་བཙོན་ཁང་སྤྲིན་ལྟར་གཏིབས། །ཁྱོད་ལ་འབྲོས་ས་ཅང་འདུག་གམ། །སྨིག་རྒྱུ་ལྟ་བུའི་འདུ་ཤེས་ཁྱོད། །ལུས་མེད་ལུས་སུ་ལྷུ

ང་༄༅། །འཁྲུལ་བ་ཁྱོད། །ཡེ་ཤེས་ཆེན་པོའི་མཚོན་ཆའི་ཚོགས།།བྱིན་རླབས་མཆོག་གི་ངར་བླུད་ནས།།མ་ཡེངས་གོམས་པའི་བརྡར་ལ་བརྡར། །སྟེང་
འོག་ཕྱོགས་བཅུར་གར་བལྟས་ཀྱང་། །ཡེ་ཤེས་མཚོན་ཆའི་ཆར་ཆེན་པོ། །ད་ལྟ་ཉིད་དུ་བབ་ལ་ཁད། །ལས་ངན་ཁྱོད་ལ་ད་བྱུང་གིས། །ད་ཁྱོད་གར་བྲོས་གང་དུ་གབ། །རྐུན་མ་
ཐེར་ལ་ད་བྱུང་ངོ་། །ཡེ་ཤེས་ཡེ་ནས་རྡོ་རྗེ་ལ། །འདུ་ཤེས་ཁྱོད་ཀྱིས་ཇི་ལྟར་ཤིགས། །རང་སར་བརླག་གོ་སྨིག་རྒྱུ་ཁྱོད། །ཡེ་ཤེས་རི་བོ་འགྱུར་མེད་ལ། །འདུ་ཤེས་ཁྱོད་ཀྱིས་ཇི་
ལྟར་འགྱུར། །རང་སར་བརླག་གོ་སེར་བུ་ཁྱོད། །ཡེ་ཤེས་རྒྱ་མཚོ་གཡོ་མེད་ལ། །འདུ་ཤེས་ཁྱོད་འདྲས་ཇི་ལྟར་གཡོས། །རང་སར་བརླག་གོ་རྦ་རླབས་ཁྱོད། །ཡེ་ཤེས་ནམ་
མཁའ་ཡེ་དག་ལ། །འདུ་ཤེས་ཁྱོད་ཀྱིས་ཇི་ལྟར་བསྒྲིབས། །རང་སར་བརླག་གོ་ལྷོ་སྤྲིན་ཁྱོད། །ཡེ་ཤེས་ཤེལ་སྒོང་ལྟ་བུ་ལ། །འདུ་ཤེས་དྲི་མས་ཇི་ལྟར་བགོས། །རང་སར་ཕྱི་

འོ་གློ་བུར་ཁྱོད། །ཡེ་ཤེས་མེ་ལོང་གཡའ་བྲལ་ལ། །འདུ་ཤེས་ཧུ་ཡིས་ཇི་ལྟར་ཁྱབ། །རང་སར་བརླག་གོ་ཁ་རླངས་ཁྱོད། །དེ་ལྟར་ཡེ་ཤེས་མི་བཟད་པ། །འབར་བའི་དམག་
ཚོགས་ཚན་པོ་ཆེ། །གསར་པ་ཙམ་གྱི་འདུ་ཤེས་ཁྱོད། །བསད་མ་དགོས་པར་རང་བསྐམས་ནས། །ང་འདྲ་ཡེ་ཤེས་མེ་དཔུང་གིས། །བུད་ཤིང་མཆོག་ཏུ་མ་ཐལ་ལམ། །དེ་ལྟར་
ཡེ་ཤེས་མེ་འབར་བའི། །དམག་ཚན་ཆེན་པོ་གསར་ཙམ་གྱིས། །འདུ་ཤེས་འགྱུས་ཚད་མ་ལུས་པ། །ས་སར་ཀྲོག་གིས་རླན་བསྐམས་ནས། །ང་ཡི་བུད་ཤིང་འདོད་ཐོག་བྱས།
བུད་ཤིང་ཇི་ལྟར་མང་བ་ལྟར། །མེ་ཆེན་ཕྱིར་ཞིང་མང་ཞིང་མཆེད། །ནགས་ཚལ་སྐམ་ལ་མེ་མཆེད་བཞིན། །འདུ་ཤེས་འགྱུས་ཚད་ཡེ་ཤེས་ཀྱིས། །བསྲེགས་ཤིང་ཡེ་ཤེས་
གྲོགས་སུ་མཆེད། །ཡེ་ཤེས་འབར་བའི་དམག་ཚོགས་ལ། །འདུ་ཤེས་འཁྱར་བས་སླར་སྨྲས་པ། །འདུ་ཤེས་ང་ལ་མ་བརྟེན་པའི། །ཡེ་ཤེས་འབར་བ་གང་ནས་འཆར། །བུད་སྒྱུ

།ཤིང་ཚོགས་ལ་མ་བརྟེན་པའི། །མེ་ཆེན་གང་ནས་འབར་བར་འགྱུར། །བུད་ཤིང་ཟད་པས་མེ་ཆད་ལྟར། །འདུ་ཤེས་ཟད་པས་ཡེ་ཤེས་ཆད། །ཤིང་༄༅།
གཉིས་ནང་དྲུད་མེ་བཞིན་ནོ། །ང་ཡོད་དེ་སྲིད་ཁྱོད་ཀྱང་ཡོད། །ང་མེད་ཚེ་ན་ཁྱོད་ཀྱང་མེད། །འོ་སྐོལ་གཉིས་ཀ་མཚན་མ་རུ། །མཉམ་ཕྱིར་ཁྱོད་ནི་སུ་བས་ལྷག །ང་ལས་ཁྱོད་
རང་མ་བུབ་བམ། །འདུ་ཤེས་དེ་སྐད་སྨྲས་པ་དང་། །ཡེ་ཤེས་ཞལ་ནས་འདི་སྐད་གསུང༌། །འདུ་ཤེས་ཁྱོད་དང་ཡེ་ཤེས་ང༌། །མཚན་མར་མཉམ་པར་ཁྱོད་བདེན་ཏེ། །ཁྱོད་
མཆེད་འཁོར་བའི་སྡུག་བསྔལ་མཆེད། །ང་མཆེད་མྱང་འདས་བདེ་ཆེན་མཆེད། །མཚན་མ་མཉམ་མོད་འཁོར་འདས་ཀྱི། །བདེ་སྡུག་ཁྱད་པར་འདི་ཙམ་པ། །མངོན་སུམ་ཚད་
མར་མ་མཐོང་ངམ། །ཡེ་ཤེས་དེ་སྐད་གསུངས་པ་དང་། །འདུ་ཤེས་མཆེད་ནས་ཡང་སྨྲས་པ། ། ཡེ་ཤེས་ཕུགས་སུ་ང་ཞུགས་ན། །ཁྱོད་མིང་ལེགས་པས་ཅི་ལ་ཕན། །འཛིན་ལྷུ
ཀ་

པའི་ས་བོན་ཐེབས་པར་མཆིའོ། །ལན་དུ་ཡེ་ཤེས་འདི་སྐད་གསུང་། །ང་ནི་བསམ་བཟང་ཚོགས་ལས་གྲུབ། །ཁྱོད་ནི་གཏི་མུག་སྡིག་ལས་གྲུབ། །དགེ་དང་སྡིག་པའི་ཁྱད་པར་
གྱིས། །འོ་སྐོལ་སྤྱང་གླེན་ཁྱད་པར་ཆེ། །འདུ་ཤེས་སྲིད་ཚད་ངས་བསྲེགས་ནས། །ང་རང་དམིགས་མེད་རྣམ་དག་མཆོག །རང་གྲོལ་ཞི་བ་ཟག་མེད་ཀྱི། །བདེ་ཆེན་བླ་ན་མེད་
པའི་ངང་། །འབད་མེད་འགྲོ་དོན་ཡིད་བཞིན་དང་། །དཔག་བསམ་ཤིང་ཆེན་འདུ་ཤེས་མེད། །སྤང་བྱ་མེད་པས་གཉེན་པོ་ཡི། །ཡེ་ཤེས་མེད་ཅིང་མི་ཤེས་མེད། །དེ་ལྟར་ཤེས་
པའི་ཡེ་ཤེས་སྟོང་། །ཚོགས་བསགས་ཐུགས་རྗེ་སྨོན་ལམ་དང་། །གདུལ་བྱའི་བསོད་ནམས་ལ་སོགས་པའི། །རྟེན་འབྲེལ་སྣ་ཚོགས་ཚོགས་པ་ལས། །སྐྲ་དང་ཡེ་ཤེས་ངོ་མཚར་
5། །རྩ་བ་གཅོད་པ་ཞེས་བྱ་བ་སྤྲང་བན་ཞང་གིས་ལྷ་ས་སྡེ་བཞིའི་ནང་། དོག་བདེ་ཕུའི་མཆོར་ནག་ཏུ་ཡོན་བདག་ཕྱུག་པོ་རྗེ་བཙུན་སྣང་བས་བཏེག་པའི་དུས་སུ་སེམས་ལ་ཤར་ནས་

༄༅། །བཀོད་པ། ལྕི༎ ༎ ༈ ལམ་འབྲས་དྲིལ་བའི་ཉམས་ལེན། ཁོ་བོ་ནངས་པར་སྔ་མོར་གཉིད་ཅིག་ལོག །གཉིད་དེ་སད་ནས་འདི་འདྲའི་ཉམས་ཞིག་
བྱུང་། །གཟོད་མ་ཉིད་ནས་དངོས་པོ་ཐམས་ཅད་ཀུན། །རང་བཞིན་རྣམ་དག་འོད་གསལ་ཆེན་པོ་ལ། །ཐ་སྙད་ཚིག་གིས་འཆོས་འདོད་སྙིང་རེ་རྗེ། །གང་དག་ཡོད་མེད་སྣང་དང་
སྟོང་པ་གཉིས། །བདག་དང་བདག་མེད་འཛིན་དང་འཛིན་མེད་གཉིས། །དེ་དག་ཐམས་ཅད་འཁྲུལ་བར་མཉམ་མཉམ་འདྲ། །སྤྲོས་དང་སྤྲོས་མེད་མཐའ་དང་དབུ་མ་སོགས།
གཉིས་སུ་འཛིན་པ་ཐམས་ཅད་འཁྲུལ་མོད་ཀྱི། །གཉིས་སུ་མེད་པར་འཛིན་པའང་ཤིན་ཏུ་འཁྲུལ། །དེ་བས་ཡིད་ལ་མི་བྱེད་གོམས་པར་བྱ། །འཁྲུལ་དང་མ་འཁྲུལ་གཉིས་ཀྱང་
འཛིན་པའི་མཐའ། །བློ་དང་བློ་འདས་གཉིས་ཀྱང་འཛིན་པའི་མཐའ། །དེ་ཕྱིར་ཡང་དག་དངོས་པོའི་གནས་ལུགས་དེ། །ཚིག་གིས་མི་རྟོགས་བླ་མའི་གདམས་ངག་བསྒོམ།
1

ཞིག་ལྟར་ན་མན་ངག་མཐོང་འགྱུར་ཏེ། །ངག་གི་ཡུལ་མིན་ན་ཆུང་བདེ་བ་བཞིན། །ཡིད་ཀྱི་ཡུལ་མིན་དཔེ་ཡིས་མཚོན་དུ་མེད། །དེས་ནི་བདུད་དང་ཉོན་མོངས་འཇོམས་པར་
བྱེད། །ཨེ་མ་ཡིད་བཞིན་ནོར་འདྲའི་བདེ་ཆེན་དེ། །ཉམས་སུ་མི་ལེན་ཅི་ཕྱིར་བདག་རེ་མྱོས། །ལམ་གྱི་དུས་དང་འབྲས་བུ་གཉིས་ཀར་བདེ། །གཞན་གྱིས་མི་ཐོབ་བླ་མ་མཉེས་
པར་གྱིས། །ལམ་དང་འབྲས་བུ་དྲིལ་བ་བརྩོན་འགྲུས་གྲགས་པའི་ལུགས༎ ནྱཱཾ༎ ༎ ༈ སྒོམ་ཆེན་དར་མ་སེངྒེའི་ཞུས་ལན། ན་མོ་གུ་རུ། ཐེག་པ་ཆེན་པོའི་གང་ཟག་གཅིག་
གིས། འཁོར་བ་མཐའ་མར་བྱས་པའི་དབང་དུ་བྱས་ན། བློ་ཚོད་ཇི་ཙམ་དུ་སླེབས་ཙ་ན། འཁོར་བ་མཐའ་མར་བགྱིད་པ་ལགས་ཞུས་པས། འདོད་པ་དང་དམིགས་པ་གཏིང་ནས་
མེད་དེ། སེམས་ཅན་དུ་དམིགས་པ་མེད་ཅིང༌། སངས་རྒྱས་སམ་ཆོས་སྐྱ་ཡང་ཐོབ་པར་མི་འདོད་ཙ་ན་ལགས་གསུངས། ཐེག་པ་ཆེན་པོའི་ལམ་ལ་ཞུགས་པ་ལ། ལམ་གྱི་བར་༔

༄༅། །ཆད་གང་ཆེ་བ་ལགས་ཞུས་པས། ཞེ་འདོད་དམ་གཉེར་ཆུང་ཕུགས་སུ་བཅུག་ནས་གཞན་དོན་མཐོང་ན་སྡུག་བསྔལ་དང་དུ་ལེན་མི་ནུས་པར། སྡུག་
བསྔལ་རླབས་པོ་ཆེ་ལ་བྱུར་དུ་མཐོང་ནས་རང་གིས་གཉེར་ཆུང་དང་སོ་གསོད་དོན་དུ་གཉེར་བ་དེ་ལགས་གསུངས། ཐེག་པ་ཆེན་པོའི་ལམ་དུ་ཞུགས་པ་ལ། ལམ་དེ་གོང་ནས་གོང་
དུ་བགྲོད་པའི་ཐབས་སུ་ཆེ་བ་གང་ལགས་ཞུས་པས། སྤྱིར་གསང་སྔགས་ཆེ་བ་ལགས། དེའི་ནང་ནས་ཀྱང་རྣལ་འབྱོར་བླ་ན་མེད་པའི་རྒྱུད་ཆེ་སྟེ། འོ་ན་ཡང་བྱམས་པ་སྙིང་རྗེ་
བྱང་ཆུབ་ཀྱི་སེམས་གང་གིས་འཕེལ་བ་དང་། དེའི་རྒྱུ་བདག་མེད་རྟོགས་པའི་ཐབས་སམ་མན་ངག་གང་བྱུང་བྱུང་ཆེ་བ་ལགས་གསུངས། །སྦྲོ༎ །། ༈ སྒོམ་ཆེན་དར་མ་སེང་གེ་ལ་
གསུངས་པའི་འཁྱུགས་མེད་གནད་ཀྱི་གདམས་པ། བཀའ་དྲིན་ཅན་ལ་སྐྱབས་སུ་མཆི། །རྫོགས་སངས་རྒྱས་ཀྱི་ལམ་གྱི་རྐང་། །སྙིང་རྗེ་ཆེ་ལ་བློ་ཕུགས་གཏད། །མནར་མེད་ལ་སོགས་འཁོར་བ་

ཡི། །སྡུག་བསྔལ་སྣ་ཚོགས་ཡིད་ལ་བསམ། །མ་བཟོད་བྱམས་པ་སྙིང་རྗེ་ཡི། །སེམས་ཀྱིས་འགྲོ་དྲུག་སྡུག་བསྔལ་ལས། །མི་བསྐྱབ་གླགས་མེད་དེ་དོན་དུ། །རྫོགས་པའི་
སངས་རྒྱས་ཐོབ་བྱ་ཞེས། །བྱང་ཆུབ་སེམས་མཆོག་བསྐྱེད་པར་བྱ། །བྱང་ཆུབ་སེམས་མཆོག་གཤའ་མ་དེ། །བཅོས་མིན་སྙིང་ནས་སྐྱེ་བ་ཡི། །གནད་དེ་བདག་མེད་རྟོགས་ལས་
སྐྱེ། །བདག་མེད་བརྟག་དཔྱད་བློ་བྱས་སོགས། །གང་གིས་ཀྱང་ནི་མི་རྟོགས་ཀྱིས། །དཔག་མེད་བསྐལ་པར་ཚོགས་བསགས་པས། །བརྒྱུད་ལྡན་བྱིན་རླབས་ཞུགས་ན་
གས། །དེ་ཡིས་ཞེ་འདོད་དྲུངས་ཕྱུང་ནས། །གཏིང་ནས་བཅོས་མ་མ་ཡིན་པའི། །སྙིང་རྗེ་ཆེ་སྐྱེད་དེ་རླབས་མཆོག །སྟོང་དང་མི་སྟོང་ལ་སོགས་པའི། །ཉམས་ལེན་མ་ལོག་
དགུ་ལོག་ནས། སྙིང་རྗེ་ཅི་སྐྱེ་བྱེད་པ་ཡིན། །སྙིང་རྗེའི་ཞེ་ཕུགས་སྟོང་པ་ཡིན། །དེ་ཕྱིར་བརྒྱུད་ལྡན་ཅི་མཉེས་བྱ། །རྟག་ཏུ་གདུང་སེམས་མན་ངག་ཡིན། །བརྒྱུད་ལྡན་མཉེས་༔

ང་༄༅ །པའི་བྱིན་རླབས་ཀྱིས། །རིན་ཆེན་བདུད་རྩི་བབ་པ་དེ། །སྣོད་ངན་ལྗན་ལྗིན་གྱིས་ཁེངས་ཤིང་། །བཙོག་པའི་ནང་དུ་བླུགས་ས་མེད། །ལྗན་ལྗིན་
སངས་ཀྱིས་ཕོ་བྱས་ནས། །དག་པར་བཀྲུས་པའི་སྣོད་ནང་དུ། །བདུད་རྩི་བླུག་ཏུ་བཏུབ་པ་ཡིན། །དེ་ཕྱིར་ལྗན་ལྗིན་ལྟ་བུ་ཡི། །རྒས་ཁར་སྐྱིད་སྡུག་སེམས་དང་ནི། །རྔན་ཅན་
བྱུང་དང་མ་བྱུང་སོགས། །ཚེ་འདིའི་རྟོག་ངན་ཆགས་སྡང་དང་། །ཉོན་མོངས་འཇིག་རྟེན་འདི་ཡི་ནི། །སྐྱིད་སྡུག་ཐམས་ཅད་ཐེད་ལ་གཟོན། །གཤའ་མར་འཇིག་རྟེན་བློས་ཐོངས་
ན། །རིན་ཆེན་སྣོད་མཆོག་བཀྲུས་པ་ཡིན། །བྱིན་རླབས་བདུད་རྩི་གདོན་མི་ཟ། །རིན་ཆེན་སྣོད་མཆོག་གཙང་མ་དེར། །བྱིན་རླབས་བདུད་རྩིས་ཁེངས་པ་ན། །བདག་འཚེངས་
ཀུན་འཚེངས་ཐམས་ཅད་འཚེངས། །ཀུན་ལ་ཕན་པའི་བདུད་རྩི་འདི། །སྐལ་ལྡན་རེ་རེས་མནོག་ཏུ་འཕངས། །འགྲོ་དྲུག་མཐའ་དག་འཚེངས་སུ་གཞུག །བདག་མེད་རྟོགས་པའི་ལྩ

ཡེ་ཤེས་མཆོག ། སྐྱེ་མེད་ནམ་མཁའི་བདུད་རྩི་འདི། །བཅུས་ཤིང་བཀྱེ་བས་འཛད་མི་སྲིད། །བཅུས་པ་བཞིན་དུ་མང་དུ་འཕེལ། །དེ་ཕྱིར་མི་མནོག་ཀུན་ལ་ཁྱེ། །ཁ་སྦུབ་སྣོད་དུ་
ཅི་བྱས་ཀྱང་། །བདུད་རྩི་ཐིགས་པའི་སྐལ་པ་མེད། །གཟེད་པའི་སྣོད་རྣམས་ཁོང་ཞིང་ཐོང་། །ཁེངས་ཚད་ཀུན་གྱི་བདག་མེད་པ། །རྟོགས་པའི་ཡེ་ཤེས་སྐྱེ་བ་མེད། །གཉིས་
མེད་བདེ་བ་ཆེན་པོ་ཡིས། །ཕྱི་ནས་གཟེད་པའི་སྣོད་རྣམས་ཁོང་། །བརྒྱུད་ལྡན་བླ་མའི་ཐུགས་དགོངས་རྣམས། །དེ་ཡིས་ངེས་པར་རྫོགས་ཤིང་མཉེས། །མཁའ་འགྲོ་ཆོས་སྐྱོང་
དེ་ལ་མཉེས། །ཕྱོགས་བཅུའི་འཇིག་རྟེན་ཁམས་བཞུགས་པའི། །སངས་རྒྱས་བྱང་ཆུབ་སེམས་པའི་ཚོགས། །ཐམས་ཅད་མ་ལུས་དེ་ལ་མཉེས། །ཀུན་གྱི་ཐུགས་དགོངས་
རྫོགས་ཕྱིར་རོ། །རང་ཉིད་བརྟན་པ་ཐོབ་པ་ཡི། །ཡོན་ཏན་གདེང་དང་མི་ལྡན་ན། །གཞན་ལ་ཕན་འདོགས་སྔས་པ་ཡིས། །བདག་གཞན་གཉིས་ཀ་བརླག་པར་མཆིའོ། །དེ་ཕྱིར་

J! ༄༅། །གཞན་ལ་ཕན་འདོགས་རྣམས། །སྙིང་རྗེ་ཆེན་པོས་ཀུན་བསླངས་ནས། །དང་པོ་རང་ཉིད་ཡོན་ཏན་དང༌། །བརྟན་པ་ཅི་ཐོབ་བྱ་བ་གཅེས། །དེ་ལྟའི་
ཡོན་ཏན་གཞན་ཕན་གྱིས། །བྱང་ཆུབ་སེམས་ཀྱི་ས་ནོན་ནས། །རྫོགས་པའི་སངས་རྒྱས་བསྒྲུབ་པ་ལ། །ལུས་སྲོག་ཐེད་ལ་གཟན་བྱས་ནས། །དམན་ས་བཟུང་ནས་བརྩོན་འགྲུས་
།གོ་ཆ་རྒྱུན་ཆད་མེད་པ་ཡིས། །ཆོས་པ་གཤའ་མ་གཅིག་བྱས་ན། །ཡོན་ཏན་ཕུན་ཚོགས་འཕྱུགས་པ་མེད། །སྦྲང་བན་ཞང་གི་སྙིང་གཏམ་ཡིན། །དར་མ་སེང་གེའི་སེམས་
ལ་ཆོངས། ༑ནྱཱཾ ༎ ༎ ༈ གནས་བརྟན་མགོན་པོ་ལ་སྤྲིངས་པ་བཞུགས། ཨོཾ་སྭ་སྟི། སློབ་དཔོན་གྱིས་གནས་བརྟན་མགོན་པོ་ལ་གསུངས་པའི་སྤྲིངས་ཡིག །མི་ཚེ་ཡུད་ཙམ་འདི་ལ་རྟག་
ཏུ་དམན་ས་ཟུང༌། །ཐམས་ཅད་གོང་དུ་ཁུར་ལ་བླ་མ་རྗེ་བཙུན་ལ། །གདུང་སེམས་གཏིང་ནས་བསྐྱེད་ཅིང་གསོལ་བ་རྒྱུན་དུ་ཐོབ། །རང་སེམས་རྣམ་དག་བདག་མེད་ཅེར་གྱིས་
༣

མཐོང་བ་འདི། །ཡེངས་སུ་མ་གཞུག་རྒྱུན་ཆད་མེད་པར་སྐྱོངས། །རྒྱུད་ཀྱི་བཅུད་མཆོག་མཁའ་འགྲོ་རྣམས་ཀྱི་སྲོག་སྙིང་ནི། །གཏུམ་མོ་ལ་སོགས་ཐབས་ལམ་ཡིན་པས་འབུང་
གསུམ་ཐོན། །ཕྱག་རྒྱ་ཆེ་དང་ཐབས་ལམ་གཉིས་སུ་མ་འབྱེད་མཛོད། །ཐབས་ལམ་རྣམས་དང་ལྷ་དང་བཟླས་བརྗོད་བསོད་ནམས་ཚོགས། །མཚན་མའི་དགེ་རྩ་བསགས་ཚད་
མཚན་མེད་ཕྱག་རྒྱ་ཆེ། །དམིགས་མེད་གཉིས་མེད་ཀྱང་ནི་རྨི་ལམ་སྒྱ་མའི་ཚོགས། །གཞི་མེད་མཉམ་པའི་ངང་ལས་ཕ་སྤད་འགྲོ་དོན་བྱ། །སྟྲི། །༎ ༈ གནས་བརྟན་མགོན་པོ་
ལ་གསུངས་པ་ཀུན་ཚང་ནོར་བུ་རིན་ཆེན་བཞུགས། ན་མོ་གུ་རུ། གནས་བརྟན་མགོན་པོས་ཞུས་པའི་མན་ངག །སྤྲང་བན་ཞང་གིས་ལག་ལེན་གྱི་མཐིལ་བཀོད་པ། དམ་པ་གོང་མའི་ལྡོག་པ་
ནས། །སེལ་མེད་ཀྱི་མཆེད་གྲོགས་དམ་པ་ཁྱོད། །སྦྲང་བན་ཞང་གི་ལྡོག་པ་ནས། །ཞང་གི་སྦྲང་བན་སྨྱོན་པ་ལ། །ཤིན་ཏུ་སྣང་བ་དག་པ་ཡི། །སྟོབས་ཀྱིས་རྟོགས་ལྡན་ཆེན་༔

!| ༄༅། །པོར་མཐོང་། །ཤིན་ཏུ་སྣང་བ་དག་གྱུར་པས། །བླ་མ་བས་ཀྱང་ཆེས་ལྷག་པར། །མཐོང་བའི་གནས་བརྟན་མགོན་པོ་ཁྱོད། །ང་ལ་ཤིན་ཏུ་གུས་གྱུར་
པས། །རང་ཅག་སྤུན་ནམ་ཕ་སྤད་ཀྱི། །གྲོས་རྐང་མདུན་མ་ཚིག་གཅིག་བགྱི། །མི་ཚེ་ཡུད་ཙམ་འདི་ཉིད་ལ། །ད་ལྟ་ཤིན་ཏུ་འཛོམ་དུས་འདིར། །མདུན་མའི་རྐང་ཞིག་མི་
Fd
གཟུགས་པའི། །གླགས་མེད་གནས་བརྟན་མགོན་པོ་ཉོན། །མདུན་མའི་རྐང་ཞིག་འཛུགས་པ་དེ། །བླ་མའི་བྱིན་རླབས་ཅི་ཞུགས་བགྱི། །གསུངས་པའི་གདམས་ངག་ཉམས་སུ་-
བླངས། །གཤའ་མར་ཉམས་སུ་ལེན་པ་ན། །སྙིང་རྗེ་ཆེན་པོའི་རྐང་གཟུགས་འཚལ། །སྙིང་རྗེ་འགྱུར་མེད་ཕུགས་གཙང་བ། །ཞེ་འདོད་མེད་པས་འགྲུབ་པ་ལགས། །བདག་
མེད་རྟོགས་ན་ཞེ་འདོད་མེད། །དེ་ལ་ཕྱག་རྒྱ་ཆེན་པོར་བཏགས། །བླ་མའི་བྱིན་རླབས་མ་ཞུགས་ན། །བརྟག་དཔྱད་ཇི་ལྟར་མཁས་གྱུར་ཀྱང༌། །སྲིན་པོའི་ལག་གི་བུ་མཐོང་༔

བཞིན། །ཕྱག་རྒྱ་ཆེ་དང་འབྲེལ་མེད་ཡིན། །བྱིན་རླབས་ཞུགས་ན་རང་སེམས་འདི། །ཕྱག་རྒྱ་ཆེན་པོར་ཅེར་གྱིས་མཐོང་། །སྣང་སྲིད་འཁོར་འདས་རང་སེམས་ལས། །ལོགས་
སུ་གྲུབ་པ་གང་ཡང་མེད། །དེ་ལྟར་རྟོགས་པའི་སྒོམ་ཆེན་དེས། །རང་ངོ་རང་གིས་ཤེས་པ་ཡིན། །འཁོར་འདས་རང་གི་སེམས་ཉིད་ལས། །ཆོས་ཀུན་རང་བཞིན་མངོན་སུམ་དུ།
མེད་མཁའ་ལ་ཉི་ཤར་བཞིན། །ཅེར་གྱིས་མཐོང་བས་ཡོངས་ཤེས་ཡིན། །དེ་ཤེས་ཁམས་གསུམ་མ་ལུས་ལས། །མངོན་སུམ་ཚད་མར་གྲོལ་ནས་འདུག །ཡུམ་ལས།
རབ་ཀྱིས་ནི་ཆོས་ཀྱི་རང་བཞིན་ཡོངས་ཤེས་ནས། །ཁམས་གསུམ་མ་ལུས་ས་ལས་ཡང་དག་འདའ་བར་འགྱུར། །ཞེས་གསུངས་སོ། །སྙིང་རྗེ་ཆེན་པོའི་རོས་ཁྱབ་པས།
པ་འོག་མ་ལས་ཀྱང་གྲོལ། །གྲོལ་ནས་གྲོལ་བའི་ལམ་སྟོན་པའི། །ཚ་ཚ་རྐོས་ཕོར་རི་མོ་ཅན། །རིན་པོ་ཆེ་ཡི་བཀའ་དྲིན་ལགས། །མགོ་ལ་ཐོད་བཞིན་ཁུར་ལགས་ཀྱང་།

༄༅། ། ཀྱི་བཀའ་དྲིན་འཁོར་མཐའ་མེད། །འཇིག་རྟེན་བློ་ཡིས་མ་བཏང་ན། །བསྙེན་བཀུར་སྣ་ཚོགས་འབུངས་བྱས་ཀྱང༌། །དུག་དང་འདྲེས་པའི་ཁ་ཟས་
ལགས། །གཏིང་སྐྱོན་ཅན་གྱི་བསྙེན་བཀུར་དེས། །བླ་མ་མཉེས་པའི་དུས་མི་སྲིད། །དེ་ཕྱིར་འཇིག་རྟེན་བློས་གཏོང་གཅེས། །བློ་ཡིས་ཇི་ལྟར་གཏོང་ཞེ་ན། །འཇིག་རྟེན་ཆོས་
བརྒྱད་ལ་སོགས་པའི། །ཚེ་འདིའི་རྣམ་པར་རྟོག་པའི་ཚོགས། །མཛོད་ཀྱི་རྐུན་མ་ཁུངས་མེད་འདིས། །འཁོར་ཚེ་ཐོག་མེད་དུས་རིང་ནས། །དེ་རིང་ཕན་ཆད་ཕུང་དུ་བཅུག །གནས་
བརྟན་མགོན་པོ་ལེགས་པར་ཉོན།།རང་ཅག་ཕ་སྤད་འཛོམ་དུས་འདིར། །རྐུན་མ་ངོས་བཟུང་ཡུལ་ནས་འདོན། །ཕྱིན་ཆད་ཉེ་གླགས་མེད་པར་བྱ། །ཚེ་འདིའི་རྣམ་རྟོག་རྐུན་མ་ནི།
རྒས་ཁར་སྐྱིད་སྡུག་ལ་སོགས་ཡིན། །སྐྱིད་དུ་རེ་དང་སྡུག་གིས་དོགས། །རྒས་ཁར་ལྟོ་གོས་མ་ཕྱིད་ཀྱི། །དོགས་པའི་ཤོམ་ར་སྣ་ཚོགས་པ། །ད་ལྟ་ཉིད་ནས་གཙོ་བོར་འབུངས།

་་ཕྱི་མའི་རྒྱགས་ཐེབ་དང་། །སང་ཕོད་རྒྱགས་ཐེབ་མེད་ལ་སོགས། །སེམས་ཁྲལ་རྩོལ་སྒྲུབ་སྣ་ཚོགས་པའི། །དབང་དུ་ད་ལྟ་ཉིད་ནས་ཤོར། །དེ་ཡི་ཤུགས་ཀྱིས་ཆགས་སྡང་
གིས། །རང་རྒྱུད་གང་བ་མ་ཚོར་བའི། །བྱིན་རླབས་འཇུག་ཏུ་རེ་བ་འདིས། །ཕ་སྤད་གཏིང་རྩ་འཆུག་པར་མཆིའོ། །གཞན་ཡང་ཚེ་འདིའི་རྐུན་མ་ནི། །ད་རེས་ཅི་མ་ཤི་ཞིག་
བྱ༑ །སང་ཕོད་གཞེས་ཕོད་ཙམ་ཐུབ་ཀྱང་། །ཡོད་ཚོད་ཡོད་དོ་སྙམ་བསམས་ནས། །ཅི་མ་ཤི་ཡི་ཤོམ་ར་བྱེད། །སྐུ་ཚེ་རིང་བ་ལ་ཆགས་ཤིང་། །ཐུང་ལ་སྡང་བའི་ཆགས་སྡང་
གིས། །ནམ་མཁའ་མཉམ་ཉིད་རིས་སུ་ཆད། །སྐྱེ་ཤི་གཉིས་ལས་མ་ལོག་པའི། །ཕྱག་རྒྱ་ཆེ་ལ་ཅི་མ་བྱུང་། །བདེ་སྡུག་གྲགས་པ་སྙན་མི་སྙན། །བཀུར་དང་མ་བཀུར་ཐོབ་མ་
ཐོབ། །དེ་ལྟར་འཇིག་རྟེན་ཆོས་བརྒྱད་སོགས། །ཆགས་སྡང་རྟོག་ངན་བསམ་མི་ཁྱབ། །ངན་སྐྱུགས་བཙོག་པ་སྣ་ཚོགས་ཀྱིས། །བཅུར་གྱིས་གང་བའི་སྣོད་དེ་ཉིད། །སྣོད་g

! ༄༅། །བཟང་ཡིན་ཡང་བྱིན་རླབས་ཅི། །བདུད་རྩིའི་རྒྱུན་ལ་བླུགས་ས་མེད། །ངན་སྐྱུགས་སངས་ཀྱིས་ཕོ་བྱས་ནས། །སྣོད་དེ་དག་པར་བཀྲུས་བྱས་ན།
རིན་ཆེན་བྱིན་རླབས་བདུད་རྩིའི་རྒྱུན། །བབ་ཚད་ཐིགས་པ་གཅིག་ཀྱང་ནི། །ཆུད་མ་ཟོས་པར་སྣོད་མཆོག་འགེངས། །སྣོད་མཆོག་ཁེངས་པའི་དུས་དེ་རུ། །རང་ངོ་རང་གིས་
ལྷག་གི་ཤེས། །རང་སེམས་ཕྱག་རྒྱ་ཆེན་པོར་འགྱུར། །སྣང་སྲིད་འཁོར་འདས་ཆོས་རྣམས་ཀུན། །མཁའ་ལྟར་རིས་སུ་ཆད་པ་མེད། །ཨ་རེ་དགའ་ན་གནས་བརྟན་མགོན།
ནམ་མཁའ་ནམ་མཁའ་ནམ་མཁའ་ཆེ། །ནམ་མཁའ་ལྟ་བུའི་སྣོད་མཆོག་ཏུ། །ནམ་མཁའ་ལྟ་བུའི་བྱིན་རླབས་ཞུགས། །ནམ་མཁའ་ལྟ་བུའི་སྟོང་ཉིད་རྟོགས། །མཁའ་ལ་ཉི་ཤར་
ཇི་བཞིན་དུ། །དེ་ཉིད་སྙིང་རྗེ་ཆེན་པོར་རྟོགས། །སྤྲང་བན་ཞང་གི་བློ་རིགས་འདི། སྔོན་སྦྱངས་སྨོན་ལམ་རྒྱ་ཆུང་ངམ། །རང་སེམས་ཕྱག་རྒྱ་ཆེན་པོ་རུ། །མཐོང་འགྱུར་འཕར་

འབུབ་མེད་པ་རུ། །སྙིང་ནས་མངོན་སུམ་ཚད་མ་རུ། །རྒྱུན་ཆད་མེད་པར་ཤར་ལགས་ཏེ། །སྙིང་རྗེ་འདི་ལ་འཕར་འབུབ་བྱུང་། །སྤྱི་ཡོམ་ཆེན་མོའི་སྙིང་རྗེ་འདི། །འ་པ་ཐམས་
ཅད་ཟག་མེད་ཀྱི། །བདེ་ཆེན་ནམ་མཁའ་ལྟ་བུ་ལས། །དམྱལ་བ་ཡི་དྭགས་ལ་སོགས་ཀྱི། །སྡུག་བསྔལ་སྣ་ཚོགས་སྙིང་རེ་རྗེ། །སྙམ་པའི་སྙིང་རྗེ་སྤྱི་ཡོམས་དེ། །བསྐྱེད་མ་
དགོས་པར་ཡོད་མོད་ཀྱི། །མཛེ་ཕོ་ཐུག་ལུམ་ལ་སོགས་པའི། །སྡུག་བསྔལ་མངོན་སུམ་མཐོང་བའི་ཚེ། །མ་བཟོད་ཤ་ལ་བབ་པ་ཡི། །སྙིང་རྗེ་དུང་གིས་སྐྱེས་མོད་ཀྱི། །
གཟིམས་མལ་ན་བཟའ་དེར་བཤུས་ནས། །དེ་ཡི་ཤུབས་སུ་ཞུགས་མ་ཕོད། །ད་རུང་ང་ཡི་སྙིང་རྗེ་ལ། །གཏིང་སྐྱོན་འདུག་གོ་གནས་བརྟན་པ། །གཏིང་སྐྱོན་སེམས་ཀྱིས་མ་
བཟོད་པས། །ཆེད་དུ་སྙིང་རྗེའི་རྩལ་ལ་སྦྱང་། །རྟག་ཏུ་སེམས་ཁྲལ་དེ་ལས་མེད། །དེ་ལྟར་ལོགས་སུ་སྙིང་རྗེ་ཡི། །རྩལ་ལ་འབུང་གསུམ་འདོན་པ་འདི། །ང་ལ་མན་ངག་

༄ ༅། །ཆེན་པོར་བྱུང༌། །སྟོང་ཉིད་མཁའ་ལྟར་རྣམ་དག་འདི། །སྤངས་སམ་བཀག་ཀྱང་མི་ཁེགས་པར། །འགྱུར་བ་མེད་པར་ནམ་ཡང་ནི། །རྒྱུན་ཆད་
མེད་པར་འབྲལ་མི་སྲིད། །ནམ་མཁའ་ཕྲལ་བས་གང་ན་ཕྲོལ། །མེ་ཡི་ཚ་བ་གང་ན་ཕྲོལ། །ཆུ་ཡི་གཤེར་བ་གང་ན་ཕྲོལ། །ནམ་མཁའ་ནམ་མཁའ་གང་ན་ཕྲོལ། །དེ་ཕྱིར་སྙིང་
རྗེའི་རྩལ་སྦྱངས་པས། །གཉིས་མེད་ཕྱག་རྒྱ་ཆེན་པོ་འདི། །འགྲིབ་ཀྱི་དོགས་པ་མི་བགྱི་བར། །དངོས་པོའི་མཚན་མ་སོང་ནའང་སོང་། །གནས་བརྟན་རང་ཅག་ཕ་སྤད་
གཉིས། །སྙིང་རྗེ་ཆེན་པོའི་རྩལ་སྦྱང་ཕྱིར། །དངོས་པོའི་མཚན་མ་འབའ་ཞིག་གིས། །བསོད་ནམས་ཚོགས་ལ་རྩལ་སྦྱང་ངོ་། །རྟོགས་ལྡན་ཕལ་དང་ང་མ་མཐུན། །ཞང་གི་
སྤྲང་བན་སྲད་མ་ཅན། །སྨྱོན་པའི་ཚིག་ལ་ང་མི་ཉན། །སྙམ་དུ་མ་སེམས་གནས་བརྟན་པ། །ཤ་ལ་བབ་པའི་སྙིང་རྗེ་ལ། །རྩལ་སྦྱོང་མི་ཁོམ་ངང་ཉིད་ཀྱིས། །ཤ་ལ་བབ་པའི་

དབང་དུ་སོང་། །མཛེ་སྤྲང་ཐུ་ལུམ་སྐྱུག་ལོག་གི། །ལྷུམས་དང་གཟིམས་མལ་བརྗེ་ཕོད་པའི། །རྟོགས་ལྡན་སྐྱེས་མཆོག་ཟད་མེད་བཞུགས། །ང་འདྲའི་བློ་ཆུང་སྙིང་རྗེའི་
གནས། །མ་ཟིན་པ་ཡི་གང་ཟག་ཀྱང་། །རེ་རེ་གཉིས་གཉིས་ཡོད་སྲིད་པས། །ཁོ་བོས་གནས་བརྟན་མགོན་པོ་ལ། །སྙིང་གཏམ་གཏིང་ནས་སྤྲུགས་པ་ཡིན། །སྐུ་ཡལ་བླ་མའི་
ཞལ་ནས་ཀྱང༌། །གཞན་ཕན་སྙིང་རྗེ་ཞེན་མེད་འདི། །ཐབས་ཀྱི་མཆོག་ཏུ་ཙེར་གྱིས་ཟུང་། །ཞེས་གསུངས་པ་དང་། ཡང་གསུངས་པ། སྙིང་རྗེ་མེད་པའི་ཆོས་པ་དེ། །ཞེན་
དང་བྲལ་ཡང་ཉན་ཐོས་ལམ། །ཞེས་གསུངས་པ་དང་། ལུང་མཐའ་དག་ནས་ཀྱང་། ཐེག་པ་ཆེན་པོའི་རྩ་བ་སྙིང་རྗེ་འབའ་ཞིག་ཏུ་གསུངས་པས། དངོས་པོ་དང་མཚན་མར་སོང་
བ་མི་སྟོ་ཡིས། རང་ཅག་ཕ་སྤད་སྙིང་རྗེ་འབའ་ཞིག་ལ་རྩལ་སྦྱང་བར་བྱའོ། །གནས་བརྟན་མགོན་པོ་ཕྱག་རྒྱ་ཆེན་པོ་ཤོར་དོགས་མེད། །བྱང་ཆུབ་སྤྱོད་འཇུག་ལས་ཀྱང་ནི།

༄༅། །ཐམས་ཅད་སྟོང་པའི་ཆོས་རྣམས་ལ།།ཐོབ་པ་ཅི་ཡོད་ཤོར་ཅི་ཡོད།།ཅེས་གསུངས་པ་དང་། ཤེས་རབ་སྙིང་པོ་ལས་ཀྱང་ནི། ཐོབ་པ་ཡང་མེད་མ་
ཐོབ་པ་ཡང་མེད། །ཅེས་གསུངས་སོ། །སྟོང་ཉིད་མཁའ་ལྟར་རྣམ་དག་ལ། །ཐོབ་དང་མ་ཐོབ་གྲུབ་མ་གྲུབ། །ཡིན་མིན་མཐའ་དབུས་ལ་སོགས་པའི། །རིས་སུ་བཅད་པའི་
བརྟག་དཔྱད་སོགས། །རྣོ་རྟུལ་རྣམ་པ་སྣ་ཚོགས་པས། །མི་མཁས་རྨོངས་པ་བླུན་པོའི་ཚོགས། །དཔག་ཏུ་མེད་པ་འཁྲུལ་དུ་བཅུག །རང་ཅག་ཕ་སྤད་དེ་འདྲའི་ཚོགས། །
ལིངས་ཀྱིས་བསྐྱར་ལ་སངས་རྒྱས་དང་། །བྱང་ཆུབ་སེམས་དཔའི་ལམ་པོ་ཆེ། །གྲུབ་ཐོབ་རྣམས་ཀྱི་གཤེགས་ཤུལ་ལ། །རང་ཅག་ཕ་སྤད་ཞུགས་ལ་དེང་། །རྟོགས་ལྡན་བླ་མའི་
བྱིན་རླབས་ཀྱིས། །མཁའ་ལྟར་རྣམ་དག་སྟོང་པ་ལ། །སྙིང་རྗེ་ཆེན་པོའི་ཉི་མ་ཤར། །མཁའ་ལ་འཇའ་ཚོན་ཇི་བཞིན་ནམ། །བར་སྣང་སྨིག་རྒྱུ་ཇི་བཞིན་དུ། སྙིང་རྗེའི་རྩལ་
༣

མཆོག་ཐུག་མེད་དུ། །རང་ཅག་ཕ་སྤད་སློབ་ཅིང་དེང་། །ཅི་སྤྱད་ཕྱག་རྒྱ་ཆེན་པོ་ཡིན། །འགྲོ་ཡང་ཕྱག་རྒྱ་ཆེན་པོ་ཡིན། །འདུག་ཀྱང་ཕྱག་རྒྱ་ཆེན་པོ་ཡིན། །ཉལ་ཡང་ཕྱག་རྒྱ་
ཆེན་པོ་ཡིན། །ཟ་ཡང་ཕྱག་རྒྱ་ཆེན་པོ་ཡིན། །འཐུང་ཡང་ཕྱག་ཆེན་པོ་ཡིན། །ལངས་ཀྱང་ཕྱག་རྒྱ་ཆེན་པོ་ཡིན། །ཕྱག་རྒྱ་ཆེན་པོའི་ངང་ཉིད་ལས། །འགྲོ་བ་མེད་ཅིང་འདུག་པ་
མེད། །ཉལ་བ་མེད་ཅིང་ལངས་པ་མེད། །ཟ་བ་མེད་ཅིང་འཐུང་བ་མེད། །འགྲོ་འདུག་ཉལ་ལངས་བཟའ་བཏུང་སོགས། །མ་བྱས་བཤོལ་བ་གང་ཡང་མེད། །དགྱེས་པ་རྡོ་རྗེའི་
རྒྱུད་ལས་ཀྱང་། །འདི་ལ་མི་བསམ་ཅི་ཡང་མེད། །མི་བྱ་བ་ནི་ཅུང་ཟད་མེད། །ཅེས་པ་ལ་སོགས་རྒྱ་ཆེར་གསུངས། །དེ་ཕྱིར་རང་ཅག་ཕ་སྤད་ཀྱང་། །མཚན་མའི་དགེ་བ་སྣ་
ཚོགས་ལ། །ཤིན་ཏུ་འབད་རྩོལ་བྱེད་ཀྱིན་འདེང༌། །བྱེད་ཚེ་གང་ཡང་བྱས་པ་མེད། །ནམ་མཁའ་ལ་ནི་ནམ་མཁའ་བཞིན། །བྱས་དང་མ་བྱས་ཀུན་ལས་གྲོལ། །མཚན་མའི་དགེ་

།རྩའི་བྱེད་ལུགས་ནི། །མཎྜལ་སྤོས་དང་མར་མེ་སོགས། །དངོས་སུ་ལྕོགས་ཚད་མཆོད་བྱ་ཞིང་། །མ་ལྕོགས་ཀྱང་ནི་ཡིད་ཀྱིས་བྱ། །སྣ་ཚོགས་
སེམས་ཀྱི་སྣང་བའི་ཕྱིར། །དངོས་དང་ཡིད་ལ་ཁྱད་པར་ནི། །ཅུང་ཟད་ཙམ་ཡང་ཡོད་མ་ཡིན། །གྲུབ་ཐོབ་ཀུན་གྱི་ཕྱག་ལེན་ཕྱིར། །དུས་དང་རྣམ་པ་ཐམས་ཅད་དུ། །གཏོར་
མའི་ལས་ལ་གཙོ་ཆེར་བྱ། །ཕྱི་ནང་རྣམ་རྟོག་སྦྱང་བའི་ཕྱིར། །ཉིན་མེད་མཚན་མེད་དུས་ཀུན་ཏུ། །ཡི་དམ་ལྷ་དང་མི་འབྲལ་ཞིང༌། །བཟླས་བརྗོད་རྒྱུན་ཆད་མེད་པར་བྱ། །
དཔའ་བོ་དཔའ་མོ་ཐམས་ཅད་དང་། །མཁའ་འགྲོ་རྣམས་ཀྱི་སྲོག་ཡིན་པས། །གཏུམ་མོ་ལ་སོགས་ཐབས་ལམ་ཚོགས། །དར་དྲག་གཉུག་སྲིངས་འབད་རྩོལ་བྱ། །ཐུན་མཚམས་
ཀུན་ཏུ་འཕོ་བ་སྦྱང༌། །དེ་བཞིན་རྨི་ལམ་འོད་གསལ་སོགས། །ནུས་ཚད་ཐད་ཀ་ཐད་ཀར་སྦྱང་། །གསང་སྔགས་ཐབས་ལམ་ཟབ་མོ་འདི། །ཁ་ལྟ་ཡུག་པོར་བོར་དུ་ཕངས། ། ༅

བཀའ་དྲིན་ཅན་གྱི་བླ་མ་ཡིས། །ཐུགས་རྗེས་བཟུང་ཞིང་གནད་གནང་ནས། །རྒྱུ་སླ་ཙམ་ལ་འཇོག་ཕོད་པ། །བཀའ་དྲིན་ཅན་གྱི་རྗེ་བཙུན་ལ།།ཁྲེལ་མེད་འདི་འདྲ་སུ་ཡིས་ཕོད།
ལུས་ཀྱི་ཞོ་ཤ་ཡོད་རིང་ལ། །ཁྲེལ་མེད་མི་བགྱི་འབུང་གསུམ་ཐོན། །གཞན་ཡང་ནུས་པ་ཡོད་གྱུར་ན། །ཚ་ཚ་མཆོད་རྟེན་སྐུ་གཟུགས་སོགས། །བཞེངས་དང་མཆོད་དང་ཉེ་
འདོན་སོགས། །ལྕོགས་ཚད་སྲོག་ཆགས་ཚེ་བསྐྱབ་ཅིང་། །གསུང་རབ་འབྲི་ཀློག་ལ་སོགས་འབད། །འབྱོར་ན་དགེ་འདུན་སྟོན་མོ་དང་། །རྣལ་འབྱོར་པ་ལ་ཚོགས་འཁོར་
འབད། །ཐམས་ཅད་སྙིང་རྗེའི་རྣམ་འགྱུར་ཕྱིར། །བཟང་ངན་དང་ནི་མཐོ་དམན་དང་། །དགྲ་གཉེན་མེད་པར་གོང་དུ་ཁུར། །སྙིང་རྗེ་ཆེན་པོའི་རྣལ་འབྱོར་ལ། །མི་མཐུན་དགྲ་བོ་ག་
ལ་སྲིད། །དེ་ཉིད་ཕྱག་རྒྱ་ཆེན་པོ་ལ། །དེ་བས་ཀྱང་ནི་ག་ལ་སྲིད། །དེ་ཕྱིར་གནས་བརྟན་མགོན་པོ་པ། །འོ་སྐོལ་མི་ཚེ་ཡུད་ཙམ་འདིར། །བྱ་བྱེད་སྣ་ཚོགས་གང་བྱེད་ཀྱང་།

J ༄༅། །སྐད་ཅིག་ཙམ་ཡང་སྙིང་རྗེའི་སེམས། །ཡེངས་སུ་མི་གཞུག་འདི་ལྟར་བགྱི། །ཆད་པ་གཅོད་ཀྱང་སྙིང་རྗེས་ཆོད། །རྨ་འབེབས་བྱེད་ཀྱང་སྙིང་རྗེས་
གྱིས། །རྒྱ་གད་གསོལ་ཀྱང་སྙིང་རྗེས་གསོལ། །རྡུང་གཏག་བྱེད་ཀྱང་སྙིང་རྗེས་གྱིས། །མཐུན་འཇུག་བྱེད་ཀྱང་སྙིང་རྗེས་གྱིས། །ཡོ་བྱད་སྟེར་ཡང་སྙིང་རྗེས་སྟེར། །ཇ་སུན་
ལ་ཡང་སྙིང་རྗེས་སྐོལ། བཞུགས་སྟན་འདིང་ཀྱང་སྙིང་རྗེས་ཐིང༌། །གླེང་སློང་ཟེར་ཡང་སྙིང་རྗེས་གྱིས། །གཏམ་ཕྲེང་གཏོང་ཡང་སྙིང་རྗེས་ཐོང༌། །རྣམ་བཞགརྐྱང་པར་
ཤོར་བར་མཆིའོ། །གཏམ་ལན་འདེབས་ཀྱང་སྙིང་རྗེས་ཐོབ། །ལབ་ལོབ་མང་བ་ལྟར་སྣང་སྟེ། །ཕུགས་ན་ཉ་ག་ཆེན་པོ་བདོག །ཚར་གཅོད་བྱེད་ཀྱང་སྙིང་རྗེས་གྱིས། །རྗེས་སུ་
འཛིན་ཡང་སྙིང་རྗེས་ཟུང༌། །ཆེ་ས་འཛིན་ཡང་སྙིང་རྗེས་ཟུང༌། །བསྐྱར་ལྡབ་གཟབ་ཀྱང་སྙིང་རྗེས་གཟོབས། །ཧྲུལ་ཆས་བྱེད་ཀྱང་སྙིང་རྗེས་གྱིས། །ངོ་བསྲུང་བྱེད་ཀྱང་སྙིང་རྗེས་

གྱིས། །ངོ་བསྲུང་ཤོལ་ཡང་སྙིང་རྗེས་ཤོལ། །མཁར་ལན་བྱེད་ཀྱང་སྙིང་རྗེས་གྱིས། །རི་ཕུག་འཛིན་ཡང་སྙིང་རྗེས་ཟུང༌། །ཚོགས་པ་བསྟེན་ཡང་སྙིང་རྗེས་བསྟེན། །དབེན་པར་
སྡོད་ཀྱང་སྙིང་རྗེས་སྡོད། །ཡོ་བྱད་སོག་ཀྱང་སྙིང་རྗེས་སོག །རང་ལ་མཁོ་བའི་འདུ་ཤེས་ཀྱིས། །ཁབ་རྩེ་ཙམ་ཡང་མ་འཆང་ཞིག །སྤོང་དག་བྱེད་ཀྱང་སྙིང་རྗེས་གྱིས། །སྦྱིན་
པ་གཏོང་ཡང་སྙིང་རྗེས་ཐོང༌། །ཚུལ་ཁྲིམས་བསྲུང་ཡང་སྙིང་རྗེས་སྲུངས། །ཞི་དེས་བྱེད་ཀྱང་སྙིང་རྗེས་གྱིས། །ཕ་རོལ་ཕྱིན་དྲུག་ལ་སོགས་པའི། །དགེ་བ་སྤྱོད་ཀྱང་སྙིང་རྗེས་
སྤྱོད། །ངལ་གསོ་ཁམས་སེང་ལ་སོགས་པ། །ལུང་མ་བསྟན་གྱི་རྣམ་འགྱུར་ཚོགས། །བག་ཡངས་ཐམས་ཅད་སྙིང་རྗེས་གྱིས། །ཡེངས་མ་ལམ་དུ་ཤོར་བར་མཆིའོ། །རབ་
གནས་སྦྱིན་སྲེག་དབང་བསྐུར་སོགས། །སློབ་མ་སྡུད་དང་འཆད་སོགས་པ། །སྙིང་རྗེས་མ་ཟིན་ཡད་ཡུད་ཡིན། །པྲག་པྲིག་རེ་རེར་ཤོར་བར་མཆིའོ། །སྙིང་རྗེའི་བར་དུ་གཅོད་

| ༄༅། །བྱེད་པའི། །རྣམ་བཞག་རྐྱང་པ་རྣམས་དང་ནི། །བག་མེད་ཡེངས་མ་ལམ་ལ་སོགས། །བྱ་བྱེད་སྙིང་རྗེས་མ་ཟིན་པའི། །དྲན་པས་མ་ཟིན་ཤོར་གྱུར་
༑ །སྡིག་ཁམ་འདི་ལས་ཆེ་བ་མེད། །གཟོབས་ཤིག་གཟོབས་ཤིག་མ་ཡེངས་ཤིག །འདི་ཙམ་པ་ཡི་ལམ་ཆེན་ལ། །བྱ་བྱེད་སྙིང་རྗེས་མ་ཟིན་པའི། །ཡེངས་སུ་འཇུག་པ་སུ་༔
ཡིས་ཕོད། །རྫོགས་པའི་སངས་རྒྱས་ཐོབ་མི་ཐོབ། །རྩ་བ་སྙིང་རྗེ་འབའ་ཞིག་ཡིན། །འདི་ཙམ་པ་ཡི་ལམ་ཆེན་ལ། །ཡེངས་སུ་འཇུག་པ་སུ་ཡིས་ཕོད། །སྤྱོད་ལམ་བྱ་བྱེད་
བསམ་མི་ཁྱབ། །ཐབས་ཀྱི་ཁྱད་པར་བསམ་མི་ཁྱབ། །ལག་ལེན་སྤྱོད་པ་རྣམ་འགྱུར་སོགས། །ཕྲན་ཚེགས་ཙམ་ཡང་མ་ལུས་པར། །སྙིང་རྗེའི་རྩ་བས་མ་ཟིན་ན། །བར་ཆད་
འདི་ལས་ཆེ་བ་མེད། །དྲན་པ་ཤེས་བཞིན་ཡེངས་པ་ཡིས། །རྣམ་བཞག་རྐྱང་པར་ཤོར་བ་དང་། །ཡེངས་མ་ལམ་དུ་ཤོར་ལ་སོགས། །བར་ཆད་འདི་ལས་ཆེ་བ་མེད། །སྐྱེས་

མཆོག་འདི་ལྟ་བུ་ཡང་བཞུགས། །དམ་པའི་བྱིན་རླབས་ཞུགས་པ་ཡིན། །བདག་མེད་རྟོགས་པའི་ནངས་པར་ནས། །ཕུང་འདྲེའི་རྩ་བ་ཞེན་འདོད་ཀྱི། །འགོང་པོ་གཏིང་ནས་ཡུལ་
ཕུད་ལ། །རྒྱལ་བ་སྲས་བཅས་ཀུན་གྱི་རྩ། །སྙིང་རྗེ་འབའ་ཞིག་རྩལ་སྦྱངས་པས། །སྙིང་རྗེ་སྟོང་པ་ཉིད་དུ་ཤར། །སྟོང་ཉིད་ཁོ་ན་སྙིང་རྗེར་ཤར། །སྟོང་པ་སྙིང་རྗེ་དབྱེར་མེད་
པ། །གཉིས་མེད་བདེ་བ་ཆེན་པོར་རྟོགས། །དེ་ལྟའི་ཟག་མེད་བདེ་ཆེན་གྱི། །ཆོ་འཕྲུལ་སྣ་ཚོགས་ཐུག་པ་མེད། །དེ་ལྟ་བུ་ཡི་རྣལ་འབྱོར་པ། །མཚན་མའི་ཆོ་འཕྲུལ་ཅི་སྤྱད་
ཀྱང་། །སྟོང་ཉིད་མཚན་མེད་སྤྲོས་བྲལ་གྱི། །གསལ་འདེབས་ཞི་ཙེར་མངོན་སུམ་དུ། །འཆར་གྱིན་འདུག་པ་གཟིགས་ལགས་སམ། །སམྦུ་ཊ་ལས་གསུངས་བཞིན་དུ། །ཕ་
སྤད་སྟོང་ཉིད་མི་བསྒོམ་ལ། །མི་སྟོང་པ་ཡང་མི་བསྒོམ་ཞིང་། །ཕྱག་རྒྱ་ཆེན་པོ་མི་བསྒོམ་ཞིང་། །ཕྱག་རྒྱ་ཆུང་བར་མི་བསྒོམ་མོ། །གླེང་སློང་མང་པོའི་ཁ་ན་མེད། །ལྟོས་ཆོས་

! ༄༅། །ཐམས་ཅད་མི་བསྒོམ་ཞིང་། །ལྟོས་དང་བྲལ་བར་མི་བསྒོམ་མོ། །ལྟོས་དང་ལྟོས་བྲལ་ལ་སོགས་པའི། །མཐོ་རེ་བཟང་དུ་རེ་བ་ཡི། །བྱ་བྱེད་ཙབ་
ཙུབ་སྣ་ཚོགས་པའི། །གཏིང་དུ་བཅིངས་པ་མ་ཚོར་བའི། །གྲོལ་བར་རློམ་པ་མང་པོ་མཐོང༌། །བཅིངས་གྲོལ་གཉིས་ཀྱི་འཛིན་པ་ཡི། །ཆགས་སྡང་ཕུགས་སུ་ཞུགས་པ་ལ། །
གྲོལ་བར་རློམ་པ་སྐུ་སྟངས་ཞན། །ཉོན་དང་གནས་བརྟན་མགོན་པོ་བ། །རང་ཅག་ཕ་སྤད་འདི་ལྟར་བགྱི། །བགྱི་དང་མི་བགྱིའི་བླང་དོར་དང་། །བཅིངས་གྲོལ་མཚན་མ་ལིངས་
ཀྱིས་ཞོག །རྗེ་རིན་པོ་ཆེའི་ཚིག་གཅིག་པོ། །གང་དུའང་དམིགས་གཏད་མ་བྱེད་པར། །ལྷོད་ཀྱིས་གློད་ལ་ཙེན་གྱིས་ཞོག །ཚིག་གཅིག་པོ་འདི་ཉམས་སུ་ལོངས། །དེ་རང་
གཅིག་པུ་ཉམས་བླངས་པས། །རང་སེམས་རིག་པའི་ངོ་བོ་དེ། །གསལ་ལ་རྟོག་པ་མེད་པའི་ཉམས། །བར་སྣང་དག་པའི་དཀྱིལ་ལྟར་ཤར། །སིང་ངེ་ཡེར་རེ་རང་གསལ་༔

བའི། །མངོན་སུམ་ཚད་མར་དག་ཅིང་གསལ། །གསལ་དག་མངོན་སུམ་འདི་ཉིད་ལ། །མ་ཡེངས་ཅེར་རེ་གཟིགས་མཛོད་དང་། །ཡོད་དང་མེད་ལ་སོགས་པ་ཡི། །འདི་ལ་
ངོས་བཟུང་གང་ན་གདའ། །སྤྲོས་དང་སྤྲོས་བྲལ་ལ་སོགས་དང་། །དེ་བཞིན་ལྟོས་དང་ལྟོས་བྲལ་སོགས། །ཕུགས་ཀྱི་འཛིན་པ་གང་ན་གདའ། །འཛིན་དང་འཛིན་མེད་གང་ན་
གདའ། །དེ་ཁོ་ན་ཉིད་ཅེས་བྱ་བའི། །མིང་གི་གདགས་གཞི་གང་ན་གདའ། །འདི་ལ་འབོར་རྒྱུ་གང་ན་གདའ། །འདི་ལ་བསྣན་རྒྱུ་གང་ན་གདའ། །འདི་ལ་སྐྱེ་ཤི་གང་ན་གདའ།
འདི་ལ་འཁོར་བ་གང་ན་གདའ། །མྱ་ངན་འདས་པ་གང་ན་གདའ། །འདི་ལ་རང་སེམས་གང་ན་གདའ། །འདི་ལ་ཡེ་ཤེས་གང་ན་གདའ། །མི་ཤེས་གཏི་མུག་གང་ན་གདའ།
སྣང་མུན་རྟག་ཆད་གང་ན་གདའ། །དེ་འདྲའི་མིང་ལ་ཐུག་པ་མེད། །ཅི་ཡང་མ་མཐོང་མི་འདུག་གོ། །མ་མཐོང་ལྟ་མཁན་མི་འདུག་གོ། །མ་མཐོང་མཐོང་ཞེས་བྱ་བ་ཡི། །ཐ་g

" | ༅། །སྙད་གདགས་གཞི་གང་ན་གདའ། །གཞི་རྩ་མེད་པའི་ཆོས་སྐུ་མཐོང༌། །ཆོས་སྐུ་ཆོས་སྐུ་ཞེས་བྱའི་མིང་། །ཅི་ཡང་མེད་པའི་སྟོང་པ་ལ། །འོལ་
ཚོད་ཙམ་དུ་བཏགས་ནས་འདུག །དེ་བཞིན་རང་བཞིན་མེད་ལ་སོགས། །མིང་གི་རྣམ་གྲངས་སྣ་ཚོགས་པ། །འོལ་ཚོད་ཙམ་དུ་བཏགས་ནས་འདུག །ཉོན་དང་གནས་བརྟན་
མགོན་པོ་པ། །རྩ་བ་བྲལ་བའི་ཆོས་སྐུ་མཐོང་། །རང་ཅག་ཕ་སྤད་ཨ་རེ་འཚེངས། །འཚེངས་དང་མི་འཚེངས་མཁན་ལས་གྲོལ། །འགྱུར་མེད་གཡུང་དྲུང་ཆེན་པོར་མཐོང་།།
ཕ་རྒན་གོང་མའི་བྱིན་རླབས་ཡིན། །རྟོགས་ལྡན་བྱིན་རླབས་བརྒྱད་པ་འདི། །ཀུན་ལ་ཞུགས་ན་དགའ་བ་ལ། །སེམས་ཅན་གཏིང་ནས་མི་འདུག་ཅིང་། །སྙིང་རྗེ་སྐྱེ་མཁན་མི་
འདུག་པས། །སྙིང་རྗེ་རང་ཡང་མི་འདུག་གོ། །དེ་ལྟར་ཤར་བའི་གནད་ཀ་ཡིས། །སྙིང་རྗེ་བཅོས་མ་མ་ཡིན་པ། །རང་དབང་མེད་པ་སྐྱེས་ཤིང་མཆེད། །མཆེད་པ་བཞིན་དུ་རྩ་
ཕྲ

བྲལ་བའི། །འགའ་ཡང་མཐོང་མེད་སྟོང་ཉིད་ཀྱི། །ཤིན་ཏུ་གསལ་འདེབས་ཆེན་པོར་ཤར། །ས་ལམ་དྲོད་རྟགས་མ་ལུས་ཀུན། །གསལ་དག་འདི་ལ་རྫོགས་ནས་འདུག །གཞི་
ལམ་འབྲས་བུའི་ཁྱད་པར་ཀུན། །གསལ་དག་འདི་ལ་རྫོགས་ནས་འདུག །བླ་མེད་རྫོགས་པའི་བྱང་ཆུབ་ལམ། །ཕྱག་རྒྱ་ཆེན་པོའི་དངོས་གྲུབ་ཀྱང་། །གསལ་དག་འདི་ལ་རྫོགས་
ནས་འདུག །མཆོག་གི་དངོས་གྲུབ་ཐོབ་ཅེས་པའི། །གྲུབ་ཐོབ་གཤའ་མ་འདི་ལ་བགྱི། །རྫུ་འཕྲུལ་ཁྱི་ཕུག་མ་ཡང་ཆེ། །འཕུར་རྩལ་བྱ་ཁྲ་ལ་ཡང་གདའ། །འབྲེང་རྒྱུགས་པག་
ཤི་ཀུན་ཀྱང་མཁས། །གསལ་ལ་རྟོག་པ་མེད་པའི་ཉམས། །ནམ་མཁའ་རྣམ་པར་དག་པ་ཡི། །དཀྱིལ་ལྟར་སིང་ངེ་ཡེ་རེ་བ། །འདི་ལ་ལྟ་བ་སྒོམ་པ་དང་། །སྤྱོད་དང་འབྲས་
བུའི་ཁྱད་པར་སོགས། །དབྱེ་བ་མི་འདུག་གཅིག་ཏུ་འདུག །འདི་ལ་རྩེ་གཅིག་སྤྲོས་བྲལ་དང་། །དུ་མ་རོ་གཅིག་བསྒོམ་མེད་ཀྱི། །མཐོ་དམན་མི་འདུག་གཅིག་ཏུ་གདའ། །སྔ་ཕྱི་

༄༅། །དུས་གསུམ་མི་གདའ་བས། །དུས་ལ་རིང་ཐུང་ག་ལ་སྲིད། །གསལ་དག་ནམ་མཁའ་ལྟ་བུ་འདི། །འཁོར་འདས་གཅིག་ཏུ་རྫོགས་པ་ཡིས། །རྡོ་རྗེ་
འཆང་ཆེན་འདི་ཉིད་དོ། །ཏཻ་ལོ་པ་ཡང་འདི་ཉིད་དོ། །ནཱ་རོ་པ་ཡང་འདི་ཉིད་དོ། །བརྒྱུད་པ་ཉེ་རིང་བརྩི་མི་དགོས། །རྩ་བའི་བླ་མ་གང་ཡིན་པ། །དེ་ཉིད་ནཱ་རོ་པཎ་ཆེན་ཡིན། །རྡོ་
རྗེ་འཆང་ཆེན་དེ་ཉིད་དོ། །བརྒྱུད་པ་ཐམས་ཅད་དེར་རྫོགས་པས། །བརྒྱུད་པ་ཉེ་རིང་མ་བརྩི་མཛོད། །ནམ་མཁའ་རིས་སུ་མ་བཅད་མཛོད། །བདུད་རྩི་ཆུ་ཡིས་མ་བསླད་མཛོད།
གསེར་སྦྲམ་བ་བླར་མ་བསྒྱར་མཛོད། །ཅི་ཡང་མ་ཡིན་ཆོས་ཉིད་འདི། །རྐྱེན་གྱིས་ཅིར་ཡང་སྣང་བའི་ཕྱིར། །སྣང་ཙམ་ཉིད་ན་སྣང་མེད་པར། །ནམ་མཁའི་དཀྱིལ་འདི་ངོ་མཚར་
ཆེ། །ཅིར་མིན་རྩ་བ་བྲལ་བ་ཉིད། །རྐྱེན་གྱིས་ཅིར་ཡང་སྣང་བའི་ཚོགས། །མ་བཀག་མ་སྤངས་རང་གྲོལ་བ། །ངོ་བོ་ཉིད་ཀྱིས་རྣམ་པར་དག །ནམ་མཁའི་དཀྱིལ་ལྟར་ཕྱོགས་༔

ཆ་མེད། །དེ་ལ་ཆོས་ཀྱི་སྐུ་ཞེས་བྱ། །ཆོས་སྐུ་སྐྱེ་མེད་སྤྲོས་བྲལ་འདི། །རྣམ་པར་སྤྲོས་ནས་གླེང་བ་ན། །ནམ་མཁའ་གནས་པར་གླེང་ལགས་ཀྱང་། །ཟིན་པའམ་རྫོགས་པའི་
དུས་མི་མཆི །གླེང་འཕྲོ་ཆོད་པ་མི་གདའ་སྟེ། །གནས་བརྟན་མགོན་པོ་ཐུགས་རིང་པས། །ཉག་ཉོག་མང་ན་སུན་གྱིས་དོགས་པའམ། །ཞག་གྲངས་ཅིས་ཀྱང་མ་ཐུབ་ཅིང་།།
སྐུ་ཁམས་རང་ཡང་ཚོད་བཟུང་བས། །དེ་ཚོད་ཙམ་ལ་འཕྲོ་བཅད་ལགས། །གནས་བརྟན་འདི་ལ་གཟིགས་རྟོག་མཛོད། །མང་མང་འདྲ་སྟེ་ཉུང་བར་བདོག །ཉོག་ཉོག་འདྲ་སྟེ་
འདྲིལ་བར་བདོག །དྭགས་པོ་སྐུ་མཆེད་ཁུ་དབོན་གྱི། །དགོངས་པ་མཐར་ཐུག་འདི་ན་བདོག །ཀུན་ཚང་ནོར་བུ་རིན་པོ་ཆེ། །འདི་ལ་འོ་སྐོལ་ཕ་སྤད་ཀྱི། །ལག་ཏུ་བཅངས་ཀྱིས་
གཏད་མཛད་པའི། །དྭགས་པོ་རིན་ཆེན་སྐུ་དྲིན་ཆེ། །གཞན་སྐྱོན་རྟོག་པའི་གང་ཟག་ལ། །བསྟན་ན་ཤིན་ཏུ་སྡིག་པ་སོག །ཕག་ཏུ་འཆང་ལ་གཟིགས་རྟོག་མཛོད། །འདུན་མ་

།བཟང་པོ་འདི་ཙམ་པ། །རང་ཅག་ཕ་སྤད་ཨ་རེ་འཚེངས། །བསོས་ཐོབ། བསོས་ཐོབ། བསོས་ཐོབ། དཔོན་གྲགས་སེང་དང་། གནས་བརྟན་! ༄༅།
མགོན་པོ་གཉིས། རིན་པོ་ཆེ་ཆེན་པོའི་སྤྱན་སྔ་ནས། སྡུམས་ཆེན་མོ་ལ་བྱོན་པའི་དུས་སུ། གནས་བརྟན་མགོན་པོའི་ཞལ་ནས། ན་ནིང་གི་དེ་ཡང་སེམས་ལ་ཤིན་ཏུ་ཕན་པར་
བྱུང༌། ད་རེས་ཀྱང་སེམས་ལ་ཕན་པའི་ཡི་གེ་ཉུང་ཉུང་ཞིག་དགོད་པར་ཞུ་གསུངས་ནས་བཀོད་པ་ཡིན་ཏེ། ན་སོ་རྒས་པ་དང་བཅོས་པའི་དབང་གིས་མང་ལ་ཉོག་པར་ཐལ་
ཏེ། གཏིང་འདྲིལ་པོར་ཡོད་ཀྱིས། ཐུགས་དགྱེས་པར་དགོངས་འཚལ། གྲིབ་ཀྱི་ལུག་རུར་ཕག་ལོའི་དགུན་ཟླ་ར་བའི་ཚེས་བཅུ་བཞིའི་ཉིན་པར་བཀོད་པ། ་།། །།
ชุ ཐུན་མོང་མ་ཡིན་པའི་ཉམས་ཐམས་ཅད་མཁྱེན་པ་ཞེས་བྱ་བ་བཞུགས། བདེ་ཆེན་སྐད་ཅིག་སྟེར་མཛད་དེ་ལ་འདུད། དགེ་བཤེས་ལེགས་པར་འདུག་སྟེ། ཧུ་ཧུ་ཅི་བྱེད། རྣམ་པ་

ཐམས་ཅད་མཁྱེན་པའི་སེམས་དང་མ་བྲལ་བ་རང་གལ་ཆེ། མི་ཆེན་མོ་ལེགས་པར་འདུག་སྟེ། ཧུ་ཧུ་ཅི་བྱེད། རྣམ་པ་ཐམས་ཅད་མཁྱེན་པའི་སེམས་དང་མ་བྲལ་བ་རང་གལ་
ཆེ། སྐུ་བསོད་ཅན་ལེགས་རབ་འདུག་སྟེ། ཧུ་ཧུ་ཅི་བྱེད། རྣམ་པ་ཐམས་ཅད་མཁྱེན་པའི་སེམས་དང་མ་བྲལ་བ་རང་གལ་ཆེ། ཟང་ཟིང་གི་འུར་འུར་དང་ཉམས་དགའ་རབ་
འདུག་སྟེ། ཧུ་ཧུ་ཅི་བྱེད། རྣམ་པ་ཐམས་ཅད་མཁྱེན་པའི་སེམས་དང་མ་བྲལ་བ་རང་གལ་ཆེ། ཡོན་སློབ་དང་། འདུལ་ཞིང་ཉམས་དགའ་རབ་འདུག་སྟེ། ཧུ་ཧུ་ཅི་བྱེད། རྣམ་
པ་ཐམས་ཅད་མཁྱེན་པའི་སེམས་དང་མ་བྲལ་བ་རང་གལ་ཆེ། མི་ཆེན་པོ་ནང་ལ་ནང་ཕྱག་ཕར་འཚལ་ཚུར་འཚལ་མཛེས་རབ་འདུག་སྟེ། ཧུ་ཧུ་ཅི་བྱེད། རྣམ་པ་ཐམས་ཅད་
མཁྱེན་པའི་སེམས་དང་མ་བྲལ་བ་རང་གལ་ཆེ། ང་ཆེ་ཁྱོད་ཆེ་གཅིག་ལ་གཅིག་ཕན་ཚུན་དུ་ཀིང་ངེ་ལེགས་པར་འདུག་སྟེ། ཧུ་ཧུ་ཅི་བྱེད། རྣམ་པ་ཐམས་ཅད་མཁྱེན་པའི་སེམས་

།དང་མ་བྲལ་བ་རང་གལ་ཆེ། འདུན་མ་མཁས། སྨྲ་མཁས། སྤྱོད་ལམ་མཁས། མི་ཐམས་ཅད་མགུ། ཕྱེ་གཏོར་བྱེད། ཉམས་དགའ་བར་༄༅།
འདུག་སྟེ། ཧུ་ཧུ་ཅི་བྱེད། རྣམ་པ་ཐམས་ཅད་མཁྱེན་པའི་སེམས་དང་མ་བྲལ་བ་རང་གལ་ཆེ། དོ་གཅིག་གི་རྒྱགས་ཐེབ། སང་ཕོད་ཀྱི་རྒྱགས་ཐེབ། ལྟོ་གོས་ཀྱི་ཤོམ་ར་མེད་
པའི་གླགས་མི་འདུག་སྟེ། ཡོད་ཚད་མེད་ཚད་འཆི་བར་འདུག་པ་ལ། ཧུ་ཧུ་ཅི་བྱེད། རྣམ་པ་ཐམས་ཅད་མཁྱེན་པའི་སེམས་དང་མ་བྲལ་བ་རང་གལ་ཆེ། ཆུ་ཤིང་འཛོམ། ས་
ཁུལ་ཡངས། འཚོ་སོག་མོད། ལེགས་པར་འདུག་སྟེ། ཧུ་ཧུ་ཅི་བྱེད། རྣམ་པ་ཐམས་ཅད་མཁྱེན་པའི་སེམས་དང་མ་བྲལ་བ་རང་གལ་ཆེ། ཚིག་རྣོ། དོན་འདྲིལ། སྡེབ་
ལེགས། མི་ལ་ཕན་དགའ་མོར་འདུག་སྟེ། ཧུ་ཧུ་ཅི་བྱེད། རྣམ་པ་ཐམས་ཅད་མཁྱེན་པའི་སེམས་དང་མ་བྲལ་བ་རང་གལ་ཆེ། གདམས་ངག་བཤད། སྒོམ་ཕྲུག་མང་པོ་སྐྱ

སྒོམ་གྲྭ་ཆེ། ཁ་སྐད་སྙན། བཟང་པོར་འདུག་སྟེ། ཧུ་ཧུ་ཅི་བྱེད། རྣམ་པ་ཐམས་ཅད་མཁྱེན་པའི་སེམས་དང་མ་བྲལ་བ་རང་གལ་ཆེ། མི་ཆེན་མོ་ཀུན་ལ་ཞེ་ས་
སྐྱེལ། མཐུན་འཇུག་བྱེད། ཡོན་སློབ་ཀུན་ལ་མ་ཡག་བྱེད། ནད་འདྲི་བྱེད། ཐབ་ཁ་ཆེ། ཁྱེར་ཁ་ལེགས་རབ་འདུག་སྟེ། ཧུ་ཧུ་ཅི་བྱེད། རྣམ་པ་ཐམས་ཅད་མཁྱེན་པའི་སེམས་
དང་མ་བྲལ་བ་རང་གལ་ཆེ། སྐུ་མཚམས་གློད། མི་དང་འཕྲད། བསྙེན་བཀུར་ནོད། གླ་བོ་བྱེད། ཉམས་དགའ་རབ་འདུག་སྟེ། ཧུ་ཧུ་དེས་ཅི་བགྱིད། རྣམ་པ་ཐམས་ཅད་
མཁྱེན་པའི་སེམས་དང་མ་བྲལ་བ་རང་གལ་ཆེ། གཡོས་སྣ་གཟབས། ཆབ་ཚ་ཞིམ། ཉལ་ས་བདེ། སྐྱིད་སྐྱིད་ཆོ་ཆོ་བཞིན་འདུག་སྟེ། ཧུ་ཧུ་ཅི་བྱེད། རྣམ་པ་ཐམས་ཅད་
མཁྱེན་པའི་སེམས་དང་མ་བྲལ་བ་རང་གལ་ཆེ། བློ་མི་རྒོད། གཞོགས་སྲད་མེད། རྟག་ཐུབ། ཐུགས་ཟབ། ཤེས་ཆེ། མིས་མི་འཕྱ། ཆ་བྱད་བཟང་ཡང་གཏིང་སྐྱོན་ཆེན་པོ་

།ཞིག་འདུག་སྟེ། ཧུ་ཧུ་དེས་དགོས་པ་མེད། རྣམ་པ་ཐམས་ཅད་མཁྱེན་པའི་སེམས་དང་མ་བྲལ་བ་རང་གལ་ཆེ། ཞེ་ས་ལེན། འདྲི་རྨེད་༄༅།
བྱེད། འཛུམ་སྟོན། མཐུན་མཐུན་བཞིན་དུ་འདུག་སྟེ། ཧུ་ཧུ་དེས་ཅི་བྱེད། རྣམ་པ་ཐམས་ཅད་མཁྱེན་པའི་སེམས་དང་མ་བྲལ་བ་རང་གལ་ཆེ། སྤྱོད་ལམ་གཟབ། གོམ་པ་
དལ། ཆེ་ལྡིར་ཆེ། ཁྱེར་ཁྱེར་མང་། མཁས་མཁས་ལྟར་འདུག་སྟེ། ཧུ་ཧུ་དེས་མ་ཕན། རྣམ་པ་ཐམས་ཅད་མཁྱེན་པའི་སེམས་དང་མ་བྲལ་བ་རང་གལ་ཆེ། སྙིང་རྗེ་
ཆེ། གདམས་ངག་མཁས། འགྲོ་བ་ཐམས་ཅད་དད། ཅི་བསམ་འགྲུབ། སེམས་ཅན་ལ་ཕན་ཐོགས། གདུལ་བྱ་དུས་ལ་བབས་པ་བཞིན་དུ་གདའ་སྟེ། སྐྲ་སྟངས་ཀྱང་བཟང་
ཡང་འཇིག་རྟེན་འདི་དང་གཏིང་འདྲིས་འདུག་པ་འདྲ་ན། གཡེང་བའི་བདུད་དེས་ཅི་བགྱིད། དུག་དང་འདྲེས་པའི་ཟས། ཐལ་བས་གཡོགས་པའི་མེ། འདྲ་མིན་ཡོད། ལིངས་

ཀྱིས་བོར་ལ་ཐོང་། རྣམ་པ་ཐམས་ཅད་མཁྱེན་པའི་སེམས་དང་མ་བྲལ་བ་རང་གལ་ཆེ། དགེ་བའི་ཕྱག་བཞེས་མང་པོ་མཛད། འཁོར་སློབ་དང་ཉམས་ཆུང་ཟང་ཟིང་གིས་
སྐྱོང༌། ཟས་ནོར་ཅི་ཕུལ་ཕུལ་མཁོ་མོར་འདུག་སྟེ། འདོད་པའི་ཆུ་བོས་མ་ཚོར་བར་ཁྱེར་བ་འདྲ་ན། ལིངས་ཀྱིས་ཞོག །རྣམ་པ་ཐམས་ཅད་མཁྱེན་པའི་སེམས་དང་མ་བྲལ་བ་
རང་གལ་ཆེ། ཕྱོགས་རིས་ཀྱི་མི་ཆེན་པོས་སྤྱན་དྲངས། གྲྭ་ས། ཡོན་བདག །སློབ་རིས། བྱ་བྱ་གདའ་གདའ་བ། མ་མཉེས་དད་པ་ལོག ། ཡི་ཆད་སྡིག་པ་ཆེན་པོ་བསགས་
ཏེ། ངོ་བསྲུངས་ཀྱིས་མི་ལང་། འབུངས་འབུངས་ཀྱང་སེམས་ཟིན་པའི་དུས་ནམ་ཡང་མི་འོང་། ཞོག་ལ་ཐོང་། རྣམ་པ་ཐམས་ཅད་མཁྱེན་པའི་སེམས་དང་མ་བྲལ་བ་རང་གལ་
ཡན་ལག་བདུན་པ། བསྐྱེད་རིམ་སྣ་ཚོགས། ཤཱུ་ནྱ་ཏཱ། རྫོགས་པའི་རིམ་པ། འོད་གསལ་ཕྱག་རྒྱ་ཆེན་པོ། གཅིག་བས་གཅིག་ལེགས་པ་ཤ་སྟག་གདའ་སྟེ། ཐད་ཀ་ཐད་✖

ང་༄༅། །ཀར་མ་བཅིངས་པར་མཛོད། ཡང་རྣམ་པ་ཐམས་ཅད་མཁྱེན་པའི་སེམས་དང་མ་བྲལ་བ་རང་གལ་ཆེ། གཞུང་གདམས་ངག་དང་། ཐོས་བསམ་
དང་། སྒོམ་སྒྲུབ། གྲུབ་མཐའ། ལྟ་བ། སྒོམ་པ། སྤྱོད་པ། འབྲས་བུ། ཉམས་མྱོང་རྟོགས་པ། ཉམས་བཟང་ངན། རྟོགས་པ་མཐོ་དམན། འཚོགས་པ། དབེན་
པ༑ སྐུ་སྟངས་བཟང་བར་གདའ་སྟེ། མ་ཚོར་བར་ཁེ་གྲགས་ཀྱིས་ངན་མི་འདོད་ལ་གཞི་བླངས་སེ་བྱས་ནས་ཡང་མ་མགུ། རྣམ་པ་ཐམས་ཅད་མཁྱེན་པའི་སེམས་དང་མ་བྲལ་བ་
རང་གལ་ཆེ། ཉམས་སུ་གཤའ་མར་མ་བླངས་པའི་དམུ་རྒོད་རྣམས་ཀྱི་ཁ་མི་ལོན། ཁོང་རང་ཅི་ཟེར་ཟེར་ཟེར་དུ་ཆུག །རྣམ་པ་ཐམས་ཅད་མཁྱེན་པའི་སེམས་དང་མ་བྲལ་བ་རང་
གལ་ཆེ། རྦ་རླབས་མ་ལུས་རྒྱ་མཚོར་རོ་གཅིག་དང་། །སྣ་ཚོགས་ནམ་མཁའི་ཁམས་སུ་རོ་མཉམ་ལྟར། །ཀུན་མཁྱེན་སེམས་ལས་མ་གཏོགས་དོར་བྱ་མེད། །དོར་བྱ་གང་ཡིན་

ཀུན་མཁྱེན་སེམས་ཡིན་ལ། །ཀུན་མཁྱེན་སེམས་གང་བླང་དོར་རྣམ་པར་ཤར། །ཐམས་ཅད་མཁྱེན་སེམས་ངོ་བོ་གང་ཞེ་ན། །སྟོང་ཉིད་སྙིང་རྗེ་དབྱེར་མེད་ཐམས་ཅད་མཁྱེན། །
སྤྲིན་མེད་མཁའ་ལ་ཉི་ཤར་ཇི་བཞིན་ནོ། །སྦྱངས་ཅན་གོང་མའི་སྤྱོད་ཡུལ་དེ་ཡིན་ཡང་། །བདག་དང་བདག་འདྲ་བག་ཆགས་མཐུག་པའི་དབང་། །ཁྱིམ་བྱས་རྒོད་པོའི་རྩལ་ལ་
འགྲན་མ་ནུས། །ཡེངས་དང་མ་ཡེངས་བྱུང་བས་དོར་བྱ་བྱུང་། །རྟོག་དང་མི་རྟོག་བླང་དང་དོར་ལ་སོགས། །བཅིངས་གྲོལ་གཉིས་འཛིན་མཐའ་ལས་ལེགས་གྲོལ་ལ། །གཉིས་
མེད་གཉིས་གྲོལ་མཐར་ཡང་མི་གནས་ཤིང་། །གནས་མེད་གནས་བཅས་ནམ་མཁར་གནས་པ་ལགས། །རྟོག་གེ་གཞན་ཚོད་འཛིན་རྣམས་བཟོད་པར་བཞེས། །ཐམས་ཅད་མཁྱེན་
པ་ཞེས་བྱ་བ་རེའུ་རྩ་བའི་གཙུག་ལག་ཁང་དུ་བསྡེབས་པའོ། ། ཨཾ།། ༎ ༈ ཆགས་སྡང་རྩད་གཅོད་བཞུགས། བླ་མ་རྗེ་བཙུན་དམ་པ་རྣམས་ལ་ཕྱག་འཚལ་ལོ། །བླ་མ་བྱིན་རླབས་ཅན་

!| ༄༅། །གཅིག་ནས་གཅིག་ཏུ་བརྒྱུད་པའི་གདམས་ངག། །ཆགས་སྡང་རྩད་ནས་གཅོད་པའི་ཏི་ཀ །ཆགས་སྡང་གི་རྩ་བ་སེམས་ཡིན། སེམས་རྣམ་པར་རྟོག་
པ་ཡིན། རྣམ་པར་རྟོག་པ་ནམ་མཁའ་ལས་བྱུང་། ནམ་མཁའ་ལ་ཐིམ་པ་མངོན་སུམ་ན་གསལ་བར་འདུག་པས། ཆགས་པའི་སེམས་སྐྱེས་པ་དང་། དེ་རང་ལ་ཅེར་གྱིས་བལྟས་
པའམ། རང་སར་ལྷོད་ཀྱིས་གློད་པས་ཆགས་པ་རང་ཞིར་སོང་ནས། ཡེ་ཤེས་ཀྱི་མེར་འུར་གྱིས་འབར་ནས་འོང་བ་ཆོས་ཉིད་ཡིན། སྡང་བའི་སེམས་སྐྱེས་པ་དང་། དེ་རང་ལ་
ཅེར་གྱིས་བལྟས་པའམ། རང་སར་ལྷོད་ཀྱིས་གློད་པས་ཞེ་སྡང་རང་ཞིར་སོང་ནས་ཡེ་ཤེས་ཀྱི་མེར་འུར་གྱིས་འབར་ནས་འོང་བ་ཆོས་ཉིད་ཡིན། ང་ལ་བརྙས་པ་སྙམ་པ་ལ་སོགས་
པའི་ཀོ་ལོང་གི་འདུ་ཤེས་བྱུང་ན་ཡང་གོང་བཞིན་བྱས་པས་ཡེ་ཤེས་ཀྱི་མེ་འབར་བ་ཆོས་ཉིད་ཡིན། དེ་ལ་སོགས་པའི་ཉོན་མོངས་པ་དང་རྣམ་པར་རྟོག་པ་གང་སྐྱེས་ཀྱང་ཡན་པར་མི་༔
ཀ་

གཏང་བར་སྐྱེས་མ་ཐག་ཏུ་འཕྲལ་འཕྲལ་ལ་ཡེ་ཤེས་ཀྱི་མེ་འུར་འུར་སྤོར་ཅིག །འཕྲལ་འཕྲལ་ལ་མ་སྤར་བར་ཡེངས་པས་ཉོན་མོངས་དང་རྣམ་རྟོག་རང་ཁ་མར་ཤོར་ནས། འཁོར་
བའི་སྡུག་བསྔལ་གཏིང་མཐའ་མེད་པར་འཁྱམ་དགོས་པ་ཡིན་ནོ། །བླ་མ་བྱིན་རླབས་ཅན་གྱི་གདམས་ངག་འདི་རྙེད་ནས་འཁོར་བ་དང་ངན་སོང་གི་ས་བོན་ཉོན་མོངས་དང་། རྣམ་
རྟོག་ཅི་སྐྱེས་ཐམས་ཅད་ཡན་པར་མི་གཏང་བར་སྐད་ཅིག་མ་གཅིག་ཀྱང་མ་ཡེངས་པར་ཡེ་ཤེས་ཀྱི་མེ་འུར་འུར་སྤར་ན་ཐ་མར་ནགས་ཚལ་སྐམ་པོ་ལ་མེ་འབར་བ་བཞིན་དུ་ཉོན་མོངས་
དང་རྣམ་རྟོག་སྐྱེས་ཚད་ཀྱིས་ཡེ་ཤེས་ཀྱི་གྲོགས་བྱས་ནས། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས་པར་འགྱུར་རོ། །གདམས་ངག་
འདིའི་རྩ་བའི་གནད་ནི། བླ་མ་ལ་དུས་རྟག་ཏུ་སངས་རྒྱས་ཀྱི་འདུ་ཤེས་བཞག་ནས། མོས་གུས་རུས་པའི་གཏིང་ནས་བསྐྱེད་ཅིང་གསོལ་བ་འདེབས་པ་མན་ངག་གི་གནད་ཡིན།

|༄༅། །བསོད་ནམས་ཀྱི་ཚོགས་སྒོ་དུ་མ་ནས་སོག་པ་མན་ངག་གི་གནད་ཡིན། སྤྲང་བན་ཞང་གི་གདམས་ངག་ཉིང་ཁུ་ཆགས་སྡང་རྩད་གཅོད་ཞེས་བྱ་བ་
རྫོགས་སོ། ། ནྱཱཾ།། །། ༈ བླ་མ་དངོས་སུ་བྱོན་པའི་གླེང་སློང་། ཕྱག་འཚལ་ལོ་ཕྱག་འཚལ་ལོ། །བླ་མ་ཡི་དམ་མཁའ་འགྲོ་ལའོ། །ཡོས་བུའི་སྨལ་པོའི་ཟླ་བ་ལ། །ཏིང་ངེ་འཛིན་གྱི་
དབང་བསྐུར་བྱས། །སྔོན་ཆད་ཡམ་ཡོམ་ཚིག་ཏུ་ལུས། །ལོ་གྲངས་མང་པོའི་གོང་རོལ་དུ། །དཔལ་ལྡན་རྩྭ་ལོ་སྐུ་ཡལ་བ། །ཐུགས་ཀྱིས་མཁའ་ལྟར་ཀུན་ཁྱབ་ཀྱང་། །སྐུ་ནི་
མི་བཞུགས་སྙམ་ཙ་ན། །སྐུས་ཀྱང་མཁའ་ལྟར་ཀུན་ཁྱབ་པ། །ད་ནངས་དུས་ལས་མ་སྤྱད་དོ། །སྐུ་གསུང་ཐུགས་ལ་དབྱེར་མེད་ཅེས། །ཁ་སྤྱང་རྟག་ཏུ་སྨྲས་པ་དེ། །སྙིང་ནས་
གཅིག་པར་ད་ནངས་གོ། །དཀྱིལ་འཁོར་དབུས་ཀྱི་གཙོ་བོ་དེ། གྭོ་ལོ་ཉིད་དུ་ད་གདོད་ཤེས། །ལྷ་དང་བླ་མ་ཐ་མི་དད། །རྟག་ཏུ་སྨྲས་པ་ཚིག་ཏུ་ཤོར། །མནོང་ངོ་འགྱོད་དོ་རྗེ་✖
ཀ་

བཙུན་མགོན། །ཞལ་ཕྱག་མང་པོར་སྣང་བ་དང་། །གཙོ་འཁོར་གཞལ་ཡས་དུར་ཁྲོད་བཅས། །དཔལ་ལྡན་གྭོ་ལོ་ཁྱོད་ཉིད་ཀྱི། །ཐུགས་ཀྱི་སྣང་བར་ད་ནངས་ཆོད། །ནམ་
མཁའི་རིགས་ལྔའི་ལོངས་སྤྱོད་དང༌། །བུམ་པའི་ཆུ་དང་དབྱངས་སོགས་དང་། །གདུགས་དང་བ་དན་ཆར་སོགས་དང་། །ཅོད་པན་རྡོ་རྗེ་དྲིལ་མིང་སོགས། །གསང་བ་ཤེས་རབ་
རིག་པ་དང་། །རྡོ་རྗེ་སྤྱོད་པ་ལ་སོགས་པའི། །ཕྱི་ནང་ཆོ་གའི་ཁྱད་པར་ཀུན། །མ་ལུས་དཔའ་བོ་ཁྱོད་ཉིད་ཀྱི། །སྒྱུ་འཕྲུལ་དྲྭ་བའི་ཕྱག་རྒྱར་འདུག །མན་ངག་སྦྱོར་བ་ཡན་ལག་
དྲུག །ཐབས་ལམ་བུམ་པ་ཅན་ལ་སོགས། །ཐབས་དང་མྱོང་བ་ལོངས་སྤྱོད་ཀུན། །ཁྱོད་ཉིད་དེ་ལྟར་བྱོན་ནས་འདུག །སངས་རྒྱས་ཐམས་ཅད་ཁྱོད་དུ་བྱོན། །ཁྱོད་ཉིད་ལམ་
འབྲས་དུ་མར་བྱོན། །བར་སྣང་འཇའ་ཚོན་སྨིག་རྒྱུ་དང་། ། རྒྱ་མཚོ་རྦ་རླབས་ཇི་ལྟ་བར། །དབུས་པ་སྟོན་ཆུང་ཞེས་བཏགས་པའི། །ཁྱོད་ཀྱི་བུ་ལ་ད་ནངས་ཤར། །ཁྱོད་ཀྱི་བྱིན་

།རླབས་ཆེན་པོ་དེས། །ཐམས་ཅད་ཀུན་གྱི་གོ་ཕྱེད་པས། །དབང་དང་བྱིན་རླབས་ལ་སོགས་པའི། །ཆོ་གའི་ཁྱད་པར་མ་ལུས་དང་། །ཕ་རོལ་ཕྱིན་༄༅།
དྲུག་ཡན་ལག་བདུན། །ཆོས་སྤྱོད་རྣམ་བཅུ་ལ་སོགས་པའི། །རིམ་གྱིས་གང་ཟག་དྲང་བའི་ཕྱིར། །ཕྱི་ཚུལ་ཚོགས་གཉིས་བསགས་ཐབས་སོགས། །སྣ་ཚོགས་དཔག་མེད་སྤྲོད་
པ་དང༌། །ནང་གི་བསྐྱེད་རྫོགས་བཟླས་བརྗོད་སོགས། །སྣ་ཚོགས་དཔག་མེད་གང་སྤྱོད་རྣམས། །ཕྱི་ནང་ལྷ་དང་བླ་མའི་ཚོགས། །མ་ལུས་ལུས་པ་མེད་པ་ཡི། །སྤྱོད་ཚུལ་
ཁྱད་པར་སྣ་ཚོགས་པའི། །སྒོ་ཡང་ད་ནངས་སྙིང་ནས་ཕྱེད། །སྣ་ཚོགས་གང་སྤྱོད་དེ་དང་དེའི། །ལྷ་དང་བླ་མ་དབྱེར་མེད་པའི། །རྣམ་འཕྲུལ་སོ་སོར་གང་འཚམ་དུ། །བྱོན་ནས་
འདུག་པར་ད་ནངས་ཤེས། །ཁར་སང་ཕན་ཆོད་གོང་རོལ་དུ། །ལྷ་དང་བླ་མ་ལྟ་སྒོམ་དང་། །སྤྱོད་འབྲས་དམ་ཚིག་ལ་སོགས་ཀུན། །མ་ལུས་མཁའ་ལྟར་རོ་སྙོམས་པ། དབྱེར་

མེད་ཆེན་པོ་ཡིན་ནོ་ཞེས། །རྟོག་དཔྱོད་ཡམ་ཡོམ་ལ་བརྟེན་ནས། །ཁ་སྤྱང་རྟག་ཏུ་སྨྲས་པ་དེ། །ཡམ་ཡོམ་མིན་ནོ་སྙམ་ཙ་ན། །ཡམ་ཡོམ་ཙམ་དུ་ལུས་པ་དེ། །ད་ནངས་ཉིད་
ལས་མ་ཚོར་རོ། །བདག་གི་མིག་སྤྲིན་ད་ནངས་བསལ། །བཀའ་དྲིན་ཆེའོ་བླ་མ་རྗེ། །དཔལ་ལྡན་ཧྭ་ལོ་བཀའ་དྲིན་ཆེ། །དཔལ་ལྡན་ཁྱོད་ཀྱི་བཀའ་དྲིན་གྱིས། །འགོར་རྫོང་བྲག་
གི་ཡང་དགོན་དུ། །ཞག་གཅིག་སྤྱན་སྔར་ཉལ་བའི་ཚེ། །ནཱ་རོ་པཎ་ཆེན་གདམས་ངག་གིས། །རྨི་ལམ་སྒོ་གཅིག་དེ་ནས་ཕྱེད། །བླ་མ་ཐ་དད་བཀའ་སྲོལ་གྱིས། །གདམས་ངག་
ཐ་དད་ཡིན་པ་ལ། །བླ་མ་གང་གི་བྱིན་རླབས་དག །ངེས་ཞུགས་དེ་དང་དེ་དག་གི། །གདམས་ངག་ཐ་དད་གང་ཡིན་ཡང་། །བྱིན་རླབས་རེ་རེས་ཀུན་གྱི་སྒོ། །ཕྱེད་པར་སྤྲང་
བན་མྱོང་བས་གྲུབ། ། ཨེ་མ་ངོ་མཚར་རྨད་ཀྱི་ཆོས། །གྲུབ་ཐོབ་རྟོགས་པ་མཁའ་ལྟར་ཡངས། །ཐུགས་རྗེས་མཁའ་ལྟར་ཁྱབ་པ་ཡིས། །གདུལ་བྱ་དུས་ལ་གང་བབ་ལ། །བྱིན་

| ༄༅། །རླབས་གཅིག་ཏུ་འཇུག་པ་འདི། །ཁོ་བོས་ཚོར་རོ་སྐལ་ལྡན་ཀུན། རྟོག་པ་མཐར་ཐུག་གང་ཤར་བའི། །གྲུབ་ཐོབ་ཐ་དད་མ་ལུས་ཀུན། ཆུ་བྲན་རྒྱ་
མཚོར་དྲངས་པ་བཞིན། །རྟོགས་པ་གཅིག་ཏུ་འདྲེས་པར་ངེས། །སྤྲང་བན་ཞང་ལ་མྱོང་བས་གྲུབ། །ངོ་མཚར་གནད་དུ་ཕོག་པ་འདི། །ད་རུང་སྐྱོར་ཞིང་སྨོས་ལ་ཐོང་། ། བླ་མའི་
བཀའ་སྲོལ་ཐ་དད་པ། །བསམ་གྱིས་མི་ཁྱབ་མཐའ་དག་ལ། །ཐུབ་པ་རྣམས་དང་བརྒྱུད་པའི་རྗེ། །རིམ་པ་བཞིན་དུ་བཞུགས་གྱུར་ནས། །རྩ་བའི་བླ་མའི་བར་དུ་འོ། །ལྷ་དང་བླ་
མ་ཐ་མི་དད། །གདམས་པའི་ངོ་བོར་བྱོན་ངེས་ལ། །སྔོན་ཆད་སྤྲང་བན་མིག་མ་ཕྱེད། །སངས་རྒྱས་གཟུགས་སྐུར་བཞུགས་ནས་ནི། །ཞལ་ནས་དམ་ཆོས་གསུངས་སོ་སྙམ།
བླ་མ་ཐ་དད་བྱོན་ནས་ནི། །ནཱ་རོའི་ཆོས་དྲུག་ལ་སོགས་པའི། །གདམས་ངག་ཐ་དད་གསུངས་སོ་སྙམ། །ལྷན་སྐྱེས་སྦྱོར་དྲུག་ལ་སོགས་པའི། །རྩྭ་ལོ་ཉིད་དུ་མ་སྤྱད་དོ།

ཐབས་ལམ་ཕྱག་རྒྱ་ཆེན་སོགས་པ། །དྭགས་པོ་ཉིད་དུ་མ་སྤྱད་དོ། །དེ་སོགས་རྗེ་དང་གདམས་ངག་ཀུན། །དེ་ལྟར་འདུག་པར་མ་སྤྱད་དོ། །སངས་རྒྱས་ཉིད་ཆོས་ཆོས་ཉིད་
སངས་རྒྱས་སུ། །བཞུགས་པ་སྔོན་ཆད་སྤྲང་པོས་མ་རྟོགས་སོ། །རྗེ་ཉིད་གདམས་པ་གདམས་པ་རྗེ་ཉིད་དུ། །བཞུགས་པ་སྔོན་ཆད་སྤྲང་པོས་མ་རྟོགས་སོ། །སྣང་བ་དག་ལ་ཐུབ་
པ་དངོས་སུ་བྱོན། མ་དག་པ་ལ་ཐུབ་པ་ཡིད་དུ་བྱོན། །ཤིན་ཏུ་དམན་ལ་ཐུབ་པ་མོས་པར་བྱོན། །གདུལ་བྱའི་བསམ་པ་ཇི་བཞིན་ཐུབ་པ་བྱོན། །ཐུབ་པས་འདུལ་ལ་ཐུབ་པའི་.JPSEv.blizr.lg.aEy
གཟུགས་སུ་བྱོན། །བླ་མས་འདུལ་ལ་ཐ་མལ་སློབ་དཔོན་གཟུགས་སུ་བྱོན། །དམྱལ་བས་འདུལ་ལ་དམྱལ་དཔོན་ཆོས་རྒྱལ་གཟུགས་སུ་བྱོན། །ཡི་དྭགས་འདུལ་ལ་ཁ་འབར་མ་
རུ་བྱོན། །དུད་འགྲོས་འདུལ་ལ་ངང་པའི་རྒྱལ་པོར་བྱོན། །ལྷ་མིན་འདུལ་ལ་ཐག་བཟང་རིས་སུ་བྱོན། །ལྷ་ཡིས་འདུལ་ལ་ལྷ་དབང་རྒྱལ་པོར་བྱོན། །མི་ཡིས་འདུལ་ལ་ཟས་༔

༞| ༄ ༅། ། གཙང་སྲས་སུ་བྱོན། །རྒྱ་གར་འདུལ་ལ་རྒྱ་གར་གཟུགས་སུ་བྱོན། །བོད་ཀྱིས་འདུལ་ལ་བོད་ཀྱི་གཟུགས་སུ་བྱོན། །རབ་བྱུང་འདུལ་ལ་རབ་བྱུང་
གཟུགས་སུ་བྱོན། །ཁྱིམ་པས་འདུལ་ལ་ཁྱིམ་པའི་གཟུགས་སུ་བྱོན། །བུད་མེད་འདུལ་ལ་བུད་མེད་གཟུགས་སུ་བྱོན། །བོན་གྱིས་འདུལ་ལ་བོན་གྱི་གཟུགས་སུ་བྱོན། །འདི་ཀུན་
ཁྱེད་ཀྱི་ཐུགས་སུ་མི་ཤོང་སྟེ། །གནས་ལུགས་ཡིན་པས་ཁྱེད་རང་ཅི་དགྱེས་རོལ། །སྔགས་ཀྱིས་འདུལ་ལ་སྔགས་པའི་གཟུགས་སུ་བྱོན། །གང་ལ་ཅི་འདུལ་དེ་ལ་དེ་སྟོན་པ།
བཙུན་པ་སྤྱན་རས་གཟིགས་དབང་ཇི་བཞིན་ནོ། །གཟུགས་ཀྱིས་འདུལ་ལ་གཟུགས་སྐུ་དུ་མར་བྱོན། །གསུང་གིས་འདུལ་ལ་ཐེག་མཐའ་དུ་མར་བྱོན། སྤྱོད་པས་འདུལ་ལ་སྤྱོད་
ཚུལ་དུ་མར་བྱོན། །འབྱུང་བས་འདུལ་ལ་འབྱུང་བ་བཞི་ཀར་བྱོན། །གཏོར་མས་འདུལ་ལ་ཡེ་ཤེས་བདུད་རྩིར་བྱོན། །བུམ་པས་འདུལ་ལ་རིན་ཆེན་བུམ་པར་བྱོན། །ཁྲུས་ཀྱིས་

འདུལ་ལ་ཡེ་ཤེས་ཆུ་རྒྱུན་བྱོན། །གཟུགས་བརྙན་འདུལ་ལ་བྲིས་སྐུ་ལ་སོགས་བྱོན། །དེ་སོགས་འབྱུང་བའི་བྱེ་བྲག་བསམ་མི་ཁྱབ། །བཀའ་ཡིས་འདུལ་ལ་དྲི་མེད་བཀའ་རུ་
བྱོན། །བསྟན་བཅོས་འདུལ་ལ་བསྟན་བཅོས་རྣམས་སུ་བྱོན། །གདམས་པས་འདུལ་ལ་གདམས་ངག་རྣམས་སུ་བྱོན། །རྒྱ་གར་མས་འདུལ་རྒྱ་གར་མ་རུ་བྱོན། །བོད་མས་འདུལ་
ལ་བསྟན་བཅོས་བོད་མར་བྱོན། །ལུང་འདུལ་ལུང་བྱོན་རིགས་པ་རིགས་པར་བྱོན། །དེ་ལྟར་གང་ལ་གང་འདུལ་བྱོན་པ་རྣམས། །ནམ་མཁའ་གནས་པར་སྨྲས་ཀྱང་ཟད་
མེད། །འཕགས་པ་ལང་ཀར་གཤེགས་པ་ལས་ཀྱང་། ཇི་སྲིད་འདུ་ཤེས་མ་ཟད་བར། །ཐེག་པའི་མཐའ་ལ་ཟད་པ་མེད། །ཅེས་གསུངས་སོ། །དེ་སོགས་མདོ་རྒྱུད་དྲི
ལས། །སེམས་ཅན་མོས་པ་བསམ་གྱིས་མི་ཁྱབ་པས། །སངས་རྒྱས་རོལ་པ་བསམ་མི་ཁྱབ་གསུངས་དང༌། །མོས་པའི་སྟོབས་དང་སྣོད་ཀྱི་ཁྱད་པར་དག །ཇི་བཞིན་དགེ་རྩ་

| ༄༅། །ཆུང་སྣ་ཚོགས་པ། །བསམ་གྱིས་མི་ཁྱབ་ཐུག་མེད་སྐྱེ་གསུངས་པ། །ཐམས་ཅད་ཐུབ་ཉིད་བྱོན་པར་ཁོ་བོས་རྟོགས། །སྔོན་ཆད་གོ་ཡུལ་ཡོམ་པོ་ཙམ་
ཞིག་ལ། །ནང་གི་རྟོགས་པར་འཁྲུལ་ནས་ཁ་སྤྱང་ཚོགས། །ཡང་དང་ཡང་དུ་སྨྲས་པ་བཟོད་པར་གསོལ། །གོ་ཡུལ་རྟོགས་པར་འཁྲུལ་བ་ད་གཟོད་ཚོར། །རྟོགས་པ་གཤའ་མ་
གཏིང་ནས་ད་གདོད་སྐྱེས། ། ཨ་རེ་དགའ་འོ་ཞང་གི་སྤྲང་བན་འཚེངས། །སྐྱེས་མཆོག་དཔལ་ལྡན་ཧྭ་ལོ་ཁྱོད་ཀྱི་དྲིན། །གདུལ་བྱའི་རྐྱེན་རྟོག་གློ་བུར་སྣ་ཚོགས་ཀྱིས། །དཀྱིལ་དུ་
རྒྱལ་བ་རྒྱ་མཚོ་མ་ལུས་པའི། །གནས་བཅས་དེ་ཉིད་ལམ་སློང་གྲོལ་མཛད་པའི། །རྒྱལ་བ་སྲས་བཅས་རྒྱ་མཚོའི་ཚོགས་རྣམས་ལ། །རྗེས་སུ་ཡི་རང་གུས་པས་ཕྱག་འཚལ་
ལོ། །རྟོགས་པའི་དཀྱིལ་དུ་ཁྱོད་ཀྱི་གནས་བཅས་པས། །ཇི་ལྟར་ཆུ་དང་འོ་མ་འདྲེས་པ་འམ། །མཁའ་དང་ཉི་འོད་འདྲེས་བཞིན་བྱིན་རླབས་དང༌། །གློ་བུར་རྣམ་རྟོག་འདྲེས་པས་༣

ལྷར་མོས་དང་། །ཡེ་ཤེས་དགུག་གཞུག་ལ་སོགས་རྟོག་པ་ཡི། །འཕྲོ་འདུ་རྣམ་པ་སྣ་ཚོགས་གང་སྤྱད་པ། །ཐུབ་དབང་སྲས་བཅས་ཉིད་དུ་ངེས་ཤེས་སྐྱེས། །སྤྲང་བན་ཞང་གིས་
དབྱེར་མེད་ཁོང་དུ་ཆུད། །གཉིས་མེད་རྟོགས་ཞེས་ཁོ་བོ་དེ་ལ་བགྱིད། །སངས་རྒྱས་རྟོགས་པ་ཁོ་ནའི་སྤྱོད་ཡུལ་དུ། །འདུག་པ་སྐལ་ལྡན་བུ་ཚོས་རྟོགས་པར་ཤོག །བླ་མ་དངོས་
lPErb.bilizta
སུ་བྱོན་པའི་གླེང་སློང་སྤྲང་བན་ཞང་གིས་ཚལ་གྱི་ཡང་དགོན་དུ་ཤར་ནས་འཕྲང་པོའི་སྤང་ལུང་དུ་ཡི་གེར་བཀོད་པ། །སྠི༎ ༎ ༈ སྒྲུབ་བརྒྱུད་ལམ་མཆོག་ཕྲེང་བ་བཞུགས། བླ་མ་རྗེ་
2r2བཙུན་དམ་པ་རྣམས་ལ་ཕྱག་འཚལ་ལོ། །དེང་སང་རྩོད་དུས་སྙིགས་མ་འདིར། །ཐུགས་རྗེས་སྤྲུལ་སྐུའི་ཚོགས་བཏུད་ནས། །རྡོ་རྗེ་ཐེག་མཆོག་བཅུད་བསྡུས་པ། །གདུལ་བྱར་
གང་གྱུར་དེ་དོན་བྲི། །ཞང་གི་སྤྲང་བན་བདག་ལ་ནི། །གོང་མའི་བ་སྤུ་བརྒྱ་གཤགས་ཆ། །རྟོགས་པས་ཅུང་ཟད་གཞན་ཕན་སྤྲོ། །ལས་འཕྲོ་གར་བཞག་ངེས་པ་མེད། །ཐོས་

! ༄ ༅། །བསམ་འབའ་ཞིག་བཙལ་བའི་ཚེ། །ལུང་དང་རིགས་པའི་རྗེས་འབྲངས་ནས། །གཞན་གྱི་སྒྲ་ལ་བརྟེན་པ་ཡིས། །ཕྱི་རོལ་ཡུལ་ལ་སྤྱད་ཅིང་
གཞིག །སྟོང་དང་མི་སྟོང་གྲུབ་མ་གྲུབ། །སྤྲོས་དང་སྤྲོས་མེད་བློ་འདས་དང༌། །མ་འདས་མཉམ་དང་མི་མཉམ་དང༌། །རྣམ་བཅད་ཡོངས་གཅོད་འདོད་མི་འདོད། །རྣམ་
གྲངས་རྣམ་གྲངས་མ་ཡིན་པའི། །དོན་དམ་གཉིས་སུ་འབྱེད་པ་དང༌། །ཕན་ཚུན་ལྟོས་དང་མི་ལྟོས་པའི། །མཐའ་དང་མཐའ་བྲལ་དབུ་མ་དང་། །དབུ་མར་དམིགས་དང་མི་
དམིགས་སོགས། །ཇི་ཙམ་སྐྱེ་མེད་ཟབ་མོ་ཞིག །སྤྱད་ཅིང་བརྗོད་པར་བྱེད་མོད་ཀྱི། །རྣམ་རྟོག་སྤྱོད་ཡུལ་ལས་མ་གཡོས། །ཕྱིར་ལྟས་རྟོག་པའི་རྙོག་མ་ཡིས། །རང་སེམས་
གཉུག་མའི་ཆུ་གཙང་བཀང་། །ང་རྒྱལ་རློམ་པའི་ཆུ་རླབས་ཆེ། །ཐ་སྙད་ལྷག་པའི་འཁྱག་རོམ་ཆགས། །མ་ནོར་ཤེས་རབ་ཡེ་ཤེས་ཀྱི། །གཟུགས་བརྙན་ཇེ་སུབས་ཇེ་སུབས་ལྩ

ཐལ། །ཇི་ལྟ་ཇི་ལྟར་ཚིག་ལ་རྣོ། །དེ་ལྟ་དེ་ལྟར་རང་རྒྱུད་རེངས། །རང་གི་རྒྱུད་ལ་མ་ཕན་ཅིང་། །གཞན་གྱི་རྒྱུད་ཀྱང་མ་ཐུལ་བའི། །རྟག་ཏུ་འགལ་འབྲེལ་བརྩིས་པ་ལ། །ཕན་
རྒྱུ་འདུག་པར་ངས་མ་མཐོང་། །འོན་ཀྱང་ཐོས་བསམ་མ་བྱས་པར། །བསྒོམ་པ་མུན་ཁུང་ལམ་ཚོལ་འདྲ། །ཚིག་གི་སྒྲོན་མེས་དོན་བཙལ་ཞིང་། །ཉོན་མོངས་མུན་པའི་ཚོགས་
གཞོམ་གཅེས། །དགེ་སློང་བརྩོན་འགྲུས་གྲགས་པ་ཡིས། །ལམ་དང་ལམ་མིན་ཤན་ཕྱེ་ནས། །འཇིགས་མེད་མ་ནོར་ཉེ་བའི་ལམ། །རྣལ་འབྱོར་དབང་ཕྱུག་རྣམས་ལ་ཞུས།
མཁས་པ་ཨ་བྷྱ་ཀ་ར་དང་། །ཙ་མི་ཆེན་པོས་རྗེས་བཟུང་བའི། །དུར་ཁྲོད་འཇིགས་པར་རོལ་མཛད་པའི། །དཔལ་ལྡན་ཧྭ་ལོའི་ལམ་མཆོག་ནི། །བླ་མེད་རྒྱུད་གྱི་ཡང་སྙིང་དུ།
དབང་གིས་སྨིན་བྱས་དམ་ཚིག་ལྡན། །བླ་མ་ལ་གུས་བརྩོན་ལྡན་གྱིས། །དབེན་པར་བྱ་བྲེལ་བོར་ལ་སྒྲུབས། །ལྷན་ཅིག་སྐྱེས་པའི་སྦྱོར་ལྡན་པས། །གསང་སྔགས་ཡི་གེ་བདུན་ལྩ

༄༅། །བཟླས་ཤིང༌། །ཚོགས་དང་གཏོར་མས་མཁའ་འགྲོ་བསྟེན། །ཟླ་བ་ཕྱེད་དུ་ལུས་སྦྱོང་དང༌། །སྐུ་མཉེ་བྱ་ཞིང་རྩ་རླུང་སྦྱང༌། །བུམ་ཅན་སྦྱོར་བས་
རླུང་བཅིང་ཞིང༌། །དགང་བས་ཚད་པའི་མེ་དཔུང་གཞིལ། །གདོན་པའི་སྦྱོར་བས་ཁྲག་མཁྲིས་བསལ། །སྲོག་རྩོལ་རླུང་རྒོད་གཉེན་པོ་སྒོམས། །མཁའ་འགྲོ་དབང་དུ་འདུས་
པའི་ཚེ། །ལྟ་སྟངས་བཞི་ལ་བརྟེན་ནས་ནི། །རྣམ་པར་མི་རྟོག་བསམ་མི་ཁྱབ། །འོད་གསལ་གཉུག་མ་བསྒོམ་པར་བྱ། །དེ་ལ་གོམས་པར་བྱེད་པའི་ཚེ། །མུ་གེས་འཆི་ཡང་ལྟོ་
གོས་ཀྱི། །སེམས་ཁྲལ་རྩོལ་སྒྲུབ་དོར་བྱས་ནས། །ཟང་ཟིང་བདུད་ལ་མ་ཤོར་བར། །ཉིན་མཚན་དུས་ཀུན་ཐམས་ཅད་དུ། །ཅི་ཡང་ཡིད་ལ་མི་བྱ་བར། །ཡུན་རིང་ཟམ་མ་ཆད་
དུ་འབད། །དེ་ལྟར་གོམས་པ་བརྟན་པ་ལས། །སེམས་ཀྱི་སྐད་ཅིག་ཉམས་མྱོང་གི། །ཁྱད་པར་སྦྱོར་བ་ཡན་ལག་དྲུག །རྣལ་འབྱོར་པ་ཡིས་མཐོང་བར་འགྱུར། །སོ་སོར་སྡུད་
ཀ་

པས་བདེན་པ་འགྲུབ། །བསམ་གཏན་གྱིས་ནི་མངོན་ཤེས་འཆར། །རྒྱལ་སྲས་བསྔགས་པ་སྲོག་རྩོལ་འདུས། །འཛིན་པས་སྟོབས་བཅུ་དག་ལ་འཇུག །རྗེས་དྲན་གནས་སྐབས་
རྣམ་བཅུ་འགག །ཏིང་འཛིན་གོམས་པའི་དུས་སུ་ནི། །སྐུ་ལྔ་ཡོངས་སུ་རྫོགས་པ་ཡི། །རྡོ་རྗེ་འཛིན་པ་ཉིད་དུ་འགྱུར། །ལམ་སྐོར་དེ་ལ་རྟགས་ཐོན་པའི། །དཔལ་ལྡན་ཧྭ་ལོ་
དངོས་ལ་ནི། །བརྩོན་འགྲུས་གྲགས་པ་བདག་གིས་ནི། །དབང་དང་གདམས་པ་དངོས་སུ་ཐོབ། །སྡེ་སྣོད་རྒྱུད་སྡེ་མ་ལུས་དང་། །གདམས་ངག་ཟབ་མོའི་མངའ་བདག་ནི། །
མཁས་བཙུན་དུ་མ་བསྟེན་མཛད་ནས། །རྣམ་པར་གཡེང་བ་ཐག་བསྲིངས་ཏེ། །རྒྱུན་མི་ཆད་པར་སྒྲུབ་པ་མཛད། །ཉམས་མྱོང་དྲོད་རྟགས་རྟོགས་པ་ལ། །ལོངས་སྤྱོད་མཛད་ཅིང་
སྐལ་ལྡན་སྐྱོངས། །ཡེར་བ་པ་ཡི་ལམ་མཆོག་ནི། །མི་རྟག་ལ་སོགས་ཐུན་མོང་གི། །གདམས་པ་སྔོན་དུ་ལེགས་སོང་བས། །བླ་མེད་ཐེག་པར་སྨིན་བྱས་ཏེ། །དམ་ཚིག་ལྡན་

༄༅། །ཞིང་བླ་མ་ལ། །རྟག་ཏུ་གུས་ཤིང་མཉེས་པར་བྱེད། །བྱ་བ་སྤངས་ཏེ་སྒྲུབ་ནུས་པས། །མཚམས་བཅད་སྨྲ་བ་སྤངས་ནས་ཀྱང་། །དར་དྲག་སྙུགས་
སྲིང་གོ་གོན་ལ། །བླ་མ་སྤྱི་བོར་མོས་གུས་དང་། །འདོད་ལྷའི་རྣལ་འབྱོར་ལྡན་པ་ཡིས། །འགྲོ་བའི་དོན་དུ་སེམས་བསྐྱེད་དེ། །ལུས་ཀྱི་གནད་རྣམས་ལེགས་པར་བཅའ། །སྲོག་
དང་རྩོལ་བ་བསྡམས་བྱས་ནས། །བསྒོམས་ན་སྐད་ཅིག་དེ་ལ་འབར། །ཨེ་ཝཾ་ཡོངས་སུ་མཐོང་བ་ཡིས། །ཡིད་ཆེས་ཤིན་ཏུ་སྤྲོ་བར་བྱེད། །དྲོད་དང་བདེ་བ་མི་རྟོག་པ། །ཉམས་
མྱོང་མངོན་སུམ་ཚད་མ་ཡིས། །གཏན་ལ་ཕབ་པར་གྱུར་ཙ་ན། །མཁས་པ་སུས་ཀྱང་གནོད་མི་ནུས། །དྲོད་དང་བདེ་བ་ཐབས་ཡིན་ཏེ། །དེ་ཡི་མི་རྟོག་ཤེས་རབ་ཡིན། །ཐབས་
དང་ཤེས་རབ་དབྱེར་མེད་དེ། །ངེས་དོན་གཉུག་མའི་དབང་པོ་སྟེ། །དེ་ཉིད་གོམས་པར་གྱུར་པ་ལས། །རྟགས་བཅུ་ཡོན་ཏན་བརྒྱད་ཤར་ནས། །རྡོ་རྗེ་འཛིན་པ་ཉིད་དུ་ནི། ། ༅

འགྱུར་བ་འདི་ལ་ཐེ་ཚོམ་མེད། །ཐབས་ལམ་གནད་ཀྱིས་ཁ་ལོ་བསྒྱུར། །རྗེ་བཙུན་ཡེར་པ་བཀའ་དྲིན་ཆེ། །ཕ་གཅིག་རྗེ་བཙུན་ཡེར་པ་བ། །ངོ་མཚར་གདམས་ངག་ཟད་པ་
མེད། །གཉིད་ལོག་འོད་གསལ་ལམ་དུ་སློང་། །རྨི་ལམ་སྒྱུ་ལུས་ལམ་དུ་སློང་། །སྙོམས་འཇུག་བདེ་ཆེན་ལམ་དུ་སློང་། །ཟས་སྐོམ་སྦྱིན་སྲེག་ལམ་དུ་སློང་། །འགྲོ་འདུག་ཐུག་
ཕྲད་ཕྱག་རྒྱ་ཆེ། །ནགས་ལ་མེ་ལྕེ་མཆེད་པ་འདྲ། །ཀྱེ་ཧོ་འདི་ནི་རང་རིག་སྟེ། །འདི་ལ་འཁྲུལ་བར་མ་བྱེད་ཅིག །གསང་སྔགས་ཐབས་ལམ་ཟབ་མོ་འདི། །སྐལ་ལྡན་མིན་པས་
རྙེད་པར་དཀའ། །མཆོག་གི་དབང་པོའི་སྒོ་ཕྱེ་ནས། །སྒྲོ་འདོགས་རང་གི་སེམས་ལ་གཅོད། །རང་གི་མཚན་ཉིད་མཐོང་བྱས་ནས། །རང་རིག་མངོན་སུམ་ཉམས་སུ་ལེན།
བུམ་པའི་དབང་ནི་དང་པོ་སྟེ། །གསང་བ་མཆོག་ནི་གཉིས་པ་ཡིན། །ཤེས་རབ་ཡེ་ཤེས་གསུམ་པ་སྟེ། །དེ་ལྟར་དེ་བཞིན་བཞི་པའོ། །དང་པོས་སྣང་སྲིད་ལྷ་རུ་མཐོང་། །གཉིས་༔

།པས་རང་རིག་ཙམ་དུ་མཐོང་། །གསུམ་པས་བདེ་སྟོང་ལྷན་ཅིག་སྐྱེས། །བཞི་པས་རོ་མཉམ་བསམ་མི་ཁྱབ། །མ་བཅོས་མ་ཡེངས་མ་བསླད་༄༅།
པར། །སེམས་ཉིད་རྟེན་མེད་ལྷུག་པར་གཞག །ལུས་ངག་མི་རྩོལ་གར་བདེར་གཞག །མཁས་པས་བྱིང་རྒོད་ལ་སོགས་བཅོས། །བདེ་གསལ་མི་རྟོག་གོམས་པ་ལས། །སྐུ་
གསུམ་འཆར་བར་གདོན་མི་ཟ། །ལམ་མཆོག་སྐོར་གཅིག་དེར་ཡང་རྫོགས། །ཐབས་ལམ་ཁྱད་འཕགས་ངོ་མཚར་ཆེ། །ཡང་ན་བདག་མེད་རྣལ་འབྱོར་མས། །བདག་བྱིན་
རླབས་པའི་རིམ་པ་ཡིས། །མི་རྟོག་ཡེ་ཤེས་གོམས་པར་བྱ། །མཆོག་གི་འབྲས་བུ་འཆར་བར་ངེས། །ཡང་ན་ཇོ་མོའི་རྗེས་འབྲངས་ཏེ། །བཞི་གསུམ་བཅུ་གཉིས་ལམ་ལ་
བསླབ། །འཁོར་འདས་གཉིས་ཀྱི་ལམ་བགྲོད་ནས། །བཅུ་གསུམ་རྡོ་རྗེ་འཛིན་ཐོབ་འགྱུར། །ཡང་ན་འཕགས་པ་ཡབ་སྲས་ཀྱི། །རྗེས་འབྲངས་རྡོ་རྗེའི་བཟླས་པ་བྱ། །སེམས་ལ་

དམིགས་པ་ཐོབ་གྱུར་ནས། །ཟུང་འཇུག་སྐུ་རུ་གདོན་མི་ཟ། །ཡང་ན་ཉི་ཟླ་དྷཱ་ཏིར་གཟུད། །ཡང་ན་ཐོག་བབས་ཁོ་ནར་བསྒོམ། །ཐབས་ལམ་ཟབ་མོ་དཔག་ཏུ་མེད། །གང་ལ་
མོས་པ་ཞིག་ལ་འབད། །ན་ཚ་བྱུང་ན་བོགས་སུ་འདོན། །ཚེ་ཟད་འཆི་བ་གྲོགས་སུ་ཁྱེར། །ཉོན་མོངས་སྐྱེས་ཀྱང་ལམ་དུ་སློང་། །རྣམ་རྟོག་འཕྲོས་ཀྱང་རང་སར་གྲོལ། །བར་
ཆད་ཐམས་ཅད་གཡང་དུ་ལོན། །བདེ་སྡུག་སྣང་བ་ཅི་ཤར་ཡང་། །རྣལ་འབྱོར་གདམས་པའི་གདེང་ལྡན་པས། །ཐམས་ཅད་སྒོམ་པའི་ཉམས་སུ་ཁྱེར། །བཅོས་ཐབས་སྣ་ཁ་
གྲངས་མི་ལང་། །ཕ་གཅིག་རྗེ་བཙུན་ཡེར་པ་བ། །གདམས་པའི་མཛོད་ཀྱི་མངའ་བདག་ལ། །བརྩོན་འགྲུས་གྲགས་པས་དངོས་སུ་ཐོབ། །རྗེ་བཙུན་བ་རི་ལོ་ཙཱ་དང༌། །དམ་པ་
༉ རྒྱ་གར་ནག་ཆུང་སྟེ། །དམ་པ་གཉིས་ཀྱི་བླ་མཆོད་མཛད། །བླ་མས་ཀྱང་ནི་བླ་མར་ཁུར། །འགྲོ་ཀུན་ཉེ་རིང་མི་མཛད་པར། །བརྩེ་བའི་སེམས་དང་སྡུག་པ་བཞིན། །རབ་ཏུ་༔

༄༅། །མཛེས་པའི་འཛུམ་བསྟན་ནས། །བྱང་ཆུབ་སེམས་ཀྱིས་ཐམས་ཅད་སྡུད། །རིན་ཆེན་གསེར་ལ་སོགས་པའི་ནོར། །འཕོངས་པ་ཀུན་ལ་ལྷུག་པར་
གཏོང་། །དྲི་མེད་ཕན་པའི་ཐུགས་རྗེ་ཡིས། །སྐལ་ལྡན་དཔག་མེད་སྨིན་པར་མཛད། །བྱང་ཆུབ་ཐུགས་ཀྱིས་རབ་བརྒྱན་པའི། །དམ་པ་འོལ་ཀ་བ་ཞེས་གྲགས། །སྐྱེས་བུ་དེ་ཡི་
ལམ་མཆོག་ནི། །ལུས་དང་སྲོག་དང་ལོངས་སྤྱོད་སོགས། །དངོས་པོ་ཀུན་ལ་མ་ཆགས་པར། །བྱམས་དང་སྙིང་རྗེས་ཀུན་བསླངས་པའི། །བྱང་སེམས་བློ་ཡི་གཏིང་ནས་
སྐྱེས། །བདག་ལ་མི་རིགས་བརྗོད་བྱེད་ཅིང༌། །མགོ་དང་རྐང་ལག་གཏུབ་བྱས་ནས། །ངན་སོང་གསུམ་དུ་སྐྱར་ཀྱང་བླའི། །བྱམས་པ་སྙིང་རྗེ་བྱང་ཆུབ་སེམས། །སྐད་ཅིག་
ཙམ་ཡང་བཏང་མི་བྱ། །དེ་ལྟར་བྱང་ཆུབ་སེམས་བརྟན་པས། །རྡོ་རྗེ་ཐེག་པའི་སྒོར་ཞུགས་ཏེ། །དམ་ཚིག་བསྲུང་ཞིང་བླ་མ་མཆོད། །བསྐྱེད་རྫོགས་རྒྱུན་ཆད་མེད་པར་
ཝཱ

བསྐྱང་། ། ཡི་དམ་བཅས་རྣམས་མི་བཅག་ཅིང༌། །དད་པས་བརྩོན་འགྲུས་རྩོམ་ནུས་ན། །མཁས་པ་རྣམས་ཀྱིས་བསྔགས་པ་ཡི། །ཡོན་ཏན་མ་ལུས་རྫོགས་པར་འགྱུར། །ཆོས་
དང་ཐུགས་སུ་འདྲེས་པ་ཡི། །སྐྱེས་བུ་དམ་པ་དེ་ལ་ནི། །བརྩོན་འགྲུས་གྲགས་པ་བདག་གིས་ནི། །དངོས་སུ་དབང་དང་གདམས་ངག་ཐོབ། །རིགས་པའི་འབྱུང་གནས་རྒྱ་གར་
.12Sey.zlitz.9,29ཡུལ། །ཀོ་ས་ལ་ཞེས་རབ་གྲགས་པའི། །སོ་ན་པུ་རིའི་གྲོང་ཁྱེར་དུ། །རྒྱལ་རིགས་གཙང་མར་སྐུ་འཁྲུངས་ནས། །མ་ག་དྷ་ལ་སོགས་པའི་ཡུལ། །ཤར་ནུབ་ལྷོ་བྱང་ཐམས་
©ཅད་དུ། །པཎ་ཆེན་མཁས་པ་ཆེ་དགུ་དང་། །གྲུབ་ཐོབ་དུ་མ་བསྟེན་མཛད་ནས། །ཐབས་ལམ་ནུས་པ་མཐར་ཕྱིན་ཏེ། །ཕྱག་རྒྱ་ཆེན་པོའི་མཉམ་བཞག་ལས། །སྤྱོད་ལམ་དུས་
བཞི་མ་གཡོས་ཤིང༌། །བརྩེ་བས་གཞན་དོན་ལ་དཔའ་བའི། །རྣལ་འབྱོར་དབང་ཕྱུག་ཆེན་པོ་པ། །བཻ་རོ་ཙ་ནའི་ལམ་མཆོག་ནི། །བྱང་ཆུབ་སེམས་ཀྱིས་རབ་འཕངས་ནས།

7|༄༅། །བསྐྱེད་པའི་རིམ་པར་ལེགས་གནས་ཏེ། །ལྷན་ཅིག་སྐྱེས་པའི་གཏུམ་མོ་སྦར། །ཕྱག་རྒྱ་ཆེ་ལ་གོམས་པར་བྱ། །ལམ་མཆོག་དེས་ནི་དངོས་གྲུབ་
ཀུན། །མ་ལུས་ལུས་པ་མེད་པར་འགྲུབ། །ཉིད་ཀྱི་ལམ་རྟགས་མཐོང་བ་ཡིས། །གྲུབ་ཐོབ་དེ་ལ་བདག་གིས་ནི། །རྒྱལ་གྱི་ལུང་པར་དབང་བསྐུར་ཞུས། །གདམས་ངག་གནང་
བརྒྱ་
གྱ་བ་དངོས་སུ་ཐོབ། །གཡུ་རུ་སྨད་དུ་སྐུ་འཁྲུངས་ཏེ། །རྒྱུད་སྡེ་དུ་མའི་གཞུང་འགྲོལ་ཞིང་། །མན་ངག་མཛོད་ལ་མངའ་མཛད་པའི། །དགེ་བའི་བཤེས་གཉེན་གཤན་པ་ཞེས།
གཅིག་
སྙན་པར་གྲགས་པ་དེ་ལ་ནི། །བིར་ཝ་པ་ནས་བརྒྱད་པ་ཡི། །མི་ནུབ་དབང་གི་ཆུ་བོ་ཐོབ། །ལམ་སྐོར་དགུ་རུ་གྲགས་པ་ཡི། །གདམས་ངག་ཞིབ་པར་མ་ཐོབ་སྟེ། །རྗེས་སུ་
གནང་བ་ཚིམ་པར་ཞུ། །བདག་རང་དེ་ལ་གདོན་མི་ཟ། །གདམས་པའི་ལོངས་སྤྱོད་བགྱིས་པས་མཆི། །ནཱ་རོ་པས་ནི་མར་པ་ལ། །མར་པས་མི་ལ་རས་པ་བརྒྱུད། །མི་ལས་ལྷ་

རྗེ་རིན་པོ་ཆེ། །དྭགས་པོ་སྐུ་མཆེད་དེ་ཡི་སྲས། །དཱི་པཾ་ཀ་རས་མངའ་རིས་པ། །དེ་ཡིས་བླ་མ་ལྕགས་རི་པ། །དེ་ཡིས་ལྷ་རྗེ་རིན་པོ་ཆེར། །དེ་ཡིས་དབོན་པོ་སྐུ་མཆེད་ལའོ།
བརྒྱུད་པ་གཉིས་དང་ལྡན་པ་ཡི། །སྐར་ཚོགས་དབུས་ན་ཟླ་བ་བཞིན། །མང་པོའི་ནང་ན་མཛེས་པའི་སྐུ། །རྒྱལ་མཚན་ལྟ་བུར་ཁྱད་དུ་འཕགས། །འགྲོ་བ་ཡོངས་ལ་བཀའ་དྲིན་
ཆེ། །བཀའ་བརྒྱུད་རྣམས་ཀྱི་དོན་རེ་བསྒྲུབས། །བྱིན་རླབས་རྒྱུད་ལ་མངའ་མཛད་ཅིང་། །སྐལ་ལྡན་ཡེ་ཤེས་ངོ་སྤྲོད་པས། །རྟག་ཏུ་འོད་གསལ་ངང་ལ་བཞུགས། །ཐུ།ས་རྗེའི་
བྱིན་གྱིས་སྐལ་ལྡན་གཟིགས། །བྱང་ཆུབ་ཐུགས་ཀྱིས་འགྲོ་བ་འདུལ། །སེངྒེའི་སྟོབས་ཀྱིས་ཟིལ་གྱིས་ནོན། །རྟོག་གེའི་ཚིག་གིས་དྲེགས་བཅས་ཀྱང་། །ཁྱེད་ཀྱི་གདམས་པ་ཚིག་
འབྲུ་རེས། །ལྗོན་ཤིང་གནད་དུ་བསྣུན་པ་བཞིན། །ང་རྒྱལ་རི་བོ་རྨང་ནས་འགྱེལ། །ཐ་སྙད་རྟོག་པའི་གྲོང་ཁྱེར་རྣམས། །ཚིག་བྲལ་གཉུག་མའི་མེ་ཡིས་བསྲེགས། །སྡེ་སྣོད་༔

།བཅུད་རྣམས་ཐུགས་ལ་རྫོགས། །རྗེ་བཙུན་དྭགས་པོའི་ལམ་མཆོག་ནི། །མི་རྟག་འཁོར་བའི་ཉེས་དམིགས་རྣམས། །ཐོག་མར་བསམས་པས་ཚེ་༄༅།
འདི་དང་། །འཁོར་བའི་ཞེན་པ་ལྡོག་པར་འགྱུར། །ཉན་ཐོས་རང་རྒྱལ་ལམ་ལས་ཀྱང་། །ཟློག་ཕྱིར་འགྲོ་ལ་རྣམ་བལྟས་ཏེ། །ཕ་མའི་འདུ་ཤེས་བྱམས་པ་བསྒོམ། །དེ་ལས་སྙིང་
རྗེ་བྱང་ཆུབ་སེམས། །བརྟན་པར་བྱས་ལ་གཞན་དོན་དུ། །བྱང་ཆུབ་སེམས་དཔའི་སྤྱོད་པ་བྱ། །སྦྱངས་པ་རབ་ཏུ་གྱུར་པ་ཡིས། །བླ་མེད་རྫོགས་པའི་བྱང་ཆུབ་ནི། །ཚེ་འདི་ཉིད་
ལ་ཐོབ་བྱའི་ཕྱིར། །གསང་བ་བླ་མེད་སྒོར་ཞུགས་བྱ། །བྱིན་རླབས་བརྒྱུད་པ་མ་ཆད་པའི། །བླ་མ་ངེས་པར་མཉེས་པར་བྱ། །དངོས་གྲུབ་སློབ་དཔོན་རྗེས་འབྲངས་གསུངས།
གཞན་གྱིས་བརྗོད་མིན་ལྷན་ཅིག་སྐྱེས། །གང་དུ་ཡང་ནི་མི་རྙེད་དེ། །བླ་མའི་དུས་ཐབས་བསྟེན་པ་དང་། །བདག་གི་བསོད་ནམས་ལས་ཤེས་བྱ། །བསྐྱེད་པའི་རིམ་ལ་ལེགས་

གནས་ཤིང་། །རྫོགས་རིམ་ཐབས་ལམ་བརྟེན་ཏེ་བསྒོམ། །གཏུམ་མོ་རྨི་ལམ་འོད་གསལ་དང༌། །བར་དོ་རྣམ་ཤེས་གྲོང་འཇུག་དང་། །སྦྱངས་ཏེ་འཕོ་དང་བཙན་ཐབས་འཕོ།
ཐབས་ལམ་ཟབ་མོ་ཁྱད་དུ་འཕགས། །རྒྱུན་ཆད་མེད་པར་བསྒོམ་པར་བྱ། །བདེ་དྲོད་ལ་སོགས་དངོས་སུ་འབྱུང་། །དེ་ལྟ་བུ་ཡི་ཐབས་རྣམས་ཀྱིས། །སེམས་ཀྱི་ངོ་བོ་འཚོལ་བ་
ཡིན། །ངོ་བོ་རྟོགས་ན་མྱ་ངན་འདས། །ངོ་བོ་མ་རྟོགས་འཁོར་བ་ཡིན། །ངོ་བོ་ལྷན་སྐྱེས་ཆོས་ཀྱི་སྐུ། །སྣང་བ་དེ་ཡི་འོད་དུ་ཤར། །མར་མེ་མར་མེའི་འོད་བཞིན་གནས། །རྟོགས་
དང་མ་རྟོགས་ཁྱད་པར་མེད། །ངོ་བོ་མ་སྐྱེས་འགག་པ་མེད། །གནས་མེད་མཁའ་ལྟར་སྟོང་པ་ཉིད། །རང་བཞིན་མ་འགགས་ཁྱབ་ཅིང་གསལ། །མཚན་ཉིད་ཅིར་ཡང་སྣང་
བའོ། །མིང་ནི་གཉིས་སུ་མེད་པ་ཡིན། །ཕྱག་རྒྱ་ཆེན་པོ་ཞེས་ཀྱང་བྱ། །སེམས་ཅན་མ་ལུས་ཀུན་ལ་ཡང་། །དེ་ཉིད་ཡོད་དེ་རྟོགས་པ་མེད། །ཨེ་མ་ངོ་མཚར་རྨད་ཀྱི་ཆོས།

J ༄༅། །སེམས་ཉིད་གསལ་ལ་ངོས་བཟུང་མེད། །ཅིར་སྣང་དེ་ཡི་ངོ་བོ་ཉིད། །ཆུ་དང་རླབས་བཞིན་གནས་པ་ཡིན། །དེ་ཕྱིར་གཉིས་མེད་ཕྱག་རྒྱ་ཆེ།
མཁའ་དང་སྨིག་རྒྱུ་དབྱེར་མི་ཕྱེད། །ཁྱབ་བདག་རྡོ་རྗེའི་སྐུ་ཉིད་དང་། །མི་འགྱུར་དུས་ནི་ཐམས་ཅད་པའོ། །འཁོར་བ་ཉིད་ནི་མྱ་ངན་འདས། །སྡུག་བསྔལ་ཉིད་ནི་བདེ་བ་ཆེ།
རྣམ་རྟོག་ཉིད་ནི་མི་རྟོག་པ། །སྣང་ཙམ་ཉིད་ན་སྟོང་པའི་ངང་། །འཇའ་ཚོན་ཐམས་ཅད་ནམ་མཁས་ཁྱབ། །སྨིག་རྒྱུ་ཐམས་ཅད་སྟོང་པས་ཁྱབ། །རྒྱ་མཚོའི་གཟའ་སྐར་ཆུ་ཡིས་
ཁྱབ། །ཅིར་སྣང་ཐམས་ཅད་ཆོས་སྐུས་ཁྱབ། །ཁྱབ་བྱ་ཁྱབ་བྱེད་དབྱེར་མི་ཕྱེད། །ལན་ཚྭ་ཆུ་ལ་ཐིམ་པ་ལྟར། །ཤེས་བྱ་ཤེས་པ་གཉིས་སྣང་ཀུན། །རྣམ་པར་མི་རྟོག་ངང་དུ་
ཐིམ། །ཡེ་ཤེས་རྡོ་རྗེའི་སྤྱན་གྱིས་ནི། །འཁོར་བ་རྡོ་རྗེ་སེམས་པར་མཐོང་། །སེམས་ཉིད་རྫོགས་པའི་སངས་རྒྱས་ཏེ། །སངས་རྒྱས་གཞན་ནས་བཙལ་དུ་མེད། །འདའ་ཀ་ཡེ་༔

ཤེས་མདོ་ལས་ཀྱང་། །སེམས་ནི་ཡེ་ཤེས་འབྱུང་བའི་རྒྱུ། །སངས་རྒྱས་གཞན་དུ་མ་ཚོལ་ཅིག །ཕྱོགས་བྲལ་ལྟ་བ་ལྷུན་གྱིས་གྲུབ། །དེ་ལྟ་བུ་ཡི་ངོ་བོ་དེ། །ཚིག་དང་བརྟག་
དཔྱད་ཀྱིས་མི་མཐོང་། །ཐ་མ་བརྒྱུད་པའི་རྒྱུ་ལ་འབད། །འབྲིང་གིས་རྩ་རླུང་ཐབས་ལ་འབད། །རབ་ཀྱིས་ལྷན་ཅིག་སྐྱེས་སྦྱོར་དང་། །ཕྱག་རྒྱ་ཆེན་པོ་བསྒོམ་པར་བྱ། །དང་པོ་
གོ་ཆ་གཉིས་བགོས་ནས། །སྐྱབས་འགྲོ་བྱང་ཆུབ་སེམས་ཀྱིས་འཕང་། །རྟོགས་པའི་བཅུད་ལྡན་བླ་མ་ལ། །གཡོ་མེད་གུས་པས་གསོལ་བ་འདེབས། །རྣམ་རྟོག་མཚན་མ་ཅི་
སྐྱེས་པ། །མ་ལུས་རྟོག་པའི་གྲོགས་སུ་སྐྱེས། །བུད་ཤིང་མེད་པའི་མེ་བཞིན་དུ། །རྣམ་རྟོག་བཀག་ཅིང་སྤངས་པ་ལས། ། ཡེ་ཤེས་འཆར་བ་ག་ལ་སྲིད། །དེ་ཕྱིར་རང་བཞིན་
ཤེས་པར་བྱ། །མི་མཁས་རྨོངས་པ་རྣམས་ཀྱིས་ནི། །རྣམ་རྟོག་རྗེ་བོས་ཡེ་ཤེས་ནི། །ཁོལ་བོར་བཀོལ་ནས་ལས་ལ་བཀོལ། །ལས་ཀྱི་འབྲས་བུ་སྡུག་བསྔལ་སྨིན། །བློ་ལྡན་

།མཁས་པའི་ཡེ་ཤེས་ཀྱི། །རྗེ་བོས་རྣམ་རྟོག་ཁོལ་བོར་བཀོལ། །ལས་ཀྱི་འཆིང་ལས་བཀྲོལ་ནས་ནི། །ཡིད་ནི་ཀུན་མཁྱེན་དབྱིངས་སུ་བསྐྱལ།༄༅།
རྨོངས་པ་གང་གིས་འཆིང་འགྱུར་བ། །མཁས་རྣམས་དེ་ཡིས་གྲོལ་བར་བྱེད། །ལྷན་ཅིག་སྐྱེས་སྦྱོར་ཡེ་ཤེས་ཀྱིས། །རྣམ་རྟོག་གཞིག་ནས་ཆོས་སྐར་འཁྱེར། །ཕྱག་རྒྱ་ཆེན་པོའི་
མན་ངག་ནི། །རྣམ་རྟོག་གློད་པས་ཆོས་སྐར་འཁྱེར། །དེ་ཡི་མན་ངག་གནད་བསྟན་པ། །སྙིང་རྗེ་བྱང་སེམས་སྔོན་འགྲོ་བས། །བླ་མ་ལ་གུས་གསོལ་བ་གདབ། །བྱིན་རླབས་
སྟོབས་ཀྱིས་ཡེ་ཤེས་འཆར། །རྟོག་གེའི་སྤྱོད་ཡུལ་མ་ཡིན་ནོ། །དད་གུས་ཅན་ལ་མངོན་སུམ་འཆར། །དམིགས་གཏད་ཞེན་པས་བདག་འཛིན་འབྱུང་། །གང་དུའང་དམིགས་
གཏད་མ་བྱེད་པར། །རང་དགར་ལྷོད་ཀྱིས་གློད་ལ་ཞོག །ཆོས་སྐྱ་མཐོང་བར་ཐེ་ཚོམ་མེད། །འགའ་ཡང་མཐོང་བ་མེད་པར་ནི། །དེ་ཁོ་ན་ཉིད་མཐོང་བ་ཡིན། །མཐོང་བ་མེད་g

པའི་ཆོས་སྐུ་འདི། །རང་སེམས་ངོ་བོ་གཉུག་མ་ཡིན། །བར་སྣང་དག་པའི་དཀྱིལ་ལྟ་བུ། །བེམ་པོ་མ་ཡིན་རིག་ཅིང་གསལ། །སེམས་ཅན་མ་གྲུབ་རྣམ་རྟོག་མེད། །བདག་ཏུ་
མ་གྲུབ་ཕུང་པོ་མེད། །ཆོས་སུ་མ་གྲུབ་གཟུང་འཛིན་མེད། །སྣང་བར་མ་གྲུབ་མདོག་དབྱིབས་མེད། །སྟོང་པར་མ་གྲུབ་རིག་ཅིང་གསལ། །གཉིས་ཀར་མ་གྲུབ་ངོས་བཟུང་
མེད། །རྟག་པར་མ་གྲུབ་མངོན་ཞེན་མེད། །ཆད་པར་མ་གྲུབ་ངང་གིས་རིག །མཐའ་རུ་མ་གྲུབ་ཕྱོགས་དང་བྲལ། །དབུ་མར་མ་གྲུབ་ལྟོས་ལས་དབེན། །རྫས་མིན་རྟག་པ་ལས་
ཀྱང་དབེན། །རྣམ་པར་མ་གྲུབ་གཅེར་བུ་བ། །རིག་པ་མ་ཡིན་ངོ་བོས་སྟོང་། །སྒྱུ་མ་ལས་ཀྱང་ཤིན་ཏུ་དབེན། །ཀུན་ཏུ་རྟོག་པས་མ་བརྟགས་ཤིང་། །རབ་ཏུ་མི་གནས་པ་ཡི་
ཡིད། །དྲན་པ་མེད་ཅིང་ཡིད་བྱེད་མེད། །དམིགས་པ་མེད་ལ་བདག་ཕྱག་འཚལ། །འདི་ལ་བསལ་བྱ་ཅི་ཡང་མེད། །བཞག་པར་བྱ་བ་ཅུང་ཟད་མེད། །ཡང་དག་ཉིད་ལ་ཡང་

Л ༄༅། །དག་བལྟ། །ཡང་དག་མཐོང་ན་རྣམ་པར་གྲོལ། །མ་སྐྱེས་མི་འགག་ནམ་མཁའི་ངོ་བོ་ཉིད། །སྨྲ་བསམ་བརྗོད་མེད་ཤེས་རབ་ཕ་རོལ་ཕྱིན། །སོ་སོར་
རང་རིག་ཡེ་ཤེས་སྤྱོད་ཡུལ་བ། །དུས་གསུམ་རྒྱལ་བའི་ཡུམ་ལ་ཕྱག་འཚལ་ལོ། །ཨེ་མ་རིན་ཆེན་སེམས་ཀྱི་ཀློང་། །རྒྱུ་ལམ་འབྲས་བུ་རང་ཆས་གནས། །རྟོགས་ཤིང་ཉམས་
སུ་མ་མྱོང་ཡང་། །མཚན་མའི་དྲི་མས་མི་གོས་འཚལ། །སེམས་ནི་མ་བཅོས་གློད་ན་གསལ། །ཆུ་ནི་མ་རྙོགས་བཞག་ན་དྭངས། །མ་བཅོས་བཞག་པའི་སེམས་ཉིད་ལ། །གྲུབ་
མཐའ་མ་ལུས་ཀུན་རྫོགས་ཏེ། །གྲུབ་མཐའི་སྐྱོན་གྱིས་གོས་པ་མེད། །མ་བཅོས་སེམས་ཀྱི་སྐད་ཅིག་ལ། །དྲང་དོན་ངེས་དོན་ལ་སོགས་པའི། །སྡེ་སྣོད་རྒྱུད་སྡེ་མཐའ་དག་
རྫོགས། །བརྗོད་པའི་སྐྱོན་གྱིས་གོས་པ་མེད།།མ་བཅོས་སེམས་ཀྱི་སྐད་ཅིག་ལ། །དུས་གསུམ་རྒྱལ་བའི་དགོངས་པ་རྫོགས། །ཞིང་ཁམས་མ་ལུས་ཐམས་ཅད་རྫོགས། 69
ཀ་

བཙུན་བརྒྱུད་པའི་དགོངས་པ་རྫོགས། །ཟབ་མོའི་གདམས་ངག་མ་ལུས་རྫོགས། །དེ་ལྟའི་སེམས་ཉིད་འོད་གསལ་ལས། །རྣམ་པར་རྟོག་པར་གཡོས་པའི་ཚེ། །མཁས་པས་མི་
དགག་གྲོགས་སུ་བགྱི། །རྦ་རླབས་ཆུ་ལས་གཞན་མ་ཡིན། །འཇའ་ཚོན་མཁའ་ལས་གཞན་མ་ཡིན། །སྨིག་རྒྱུ་བར་སྣང་གཞན་མ་ཡིན། །རྟོགས་པའི་གདེང་དང་མ་བྲལ་ན། །ཆུ་
ལ་རི་མོ་བྲིས་པ་དེ། །གང་ནས་བྱུང་ཞིང་གང་དུ་སོང་། །ནམ་མཁའི་ངང་ལ་བྱ་རྗེས་བཞིན། །འོད་གསལ་ཆོས་སྐྱའི་ཀློང་ཡངས་ནས། །མཚན་མའི་རྣམ་རྟོག་འཕྲོ་བ་ན། །གང་
ནས་བྱུང་ཞིང་གང་དུ་སོང༌། །ཡངས་ཤིང་རྒྱ་ཆེ་སེམས་ཀྱི་ཀློང་། །ཕྱི་དང་ནང་མེད་ཆོས་སྐུའི་དབྱིངས། །ང་ཡིས་རྩེད་མོ་བྱས་པ་ལ། །བྱིས་པ་རྣམས་ནི་ཤ་ཐང་ཆད། །ཁྱབ་
བདག་བདེ་བ་ཆེན་པོའི་སྐུ། །རྟོག་དང་མི་རྟོག་རོ་མཉམ་ཞིང་། །སེམས་དང་སྣང་བ་དབྱེར་མེད་ལ། །མཉམ་རྗེས་རེས་འཇོག་བྱེད་པ་གང་། །མ་ལུས་གཉུག་མ་ཆོས་ཀྱི་སྐུ། །

༞ ༄༅། །འཁོར་བ་དང་ནི་མྱ་ངན་འདས། །གང་དུ་ངོ་བོ་གཅིག་གྱུར་པ། །སྒོམ་པ་ཞེས་ནི་དེ་ལ་བརྗོད། །རྐུན་མ་ངོས་འཛིན་གདམས་ངག་ཐོབ། @
གདུགས་རྩལ་གྱིས་མུན་པ་སངས། །མུན་པ་གཞན་དུ་སོང་བ་མེད། །ཡེ་ཤེས་རྩལ་གྱིས་རྣམ་རྟོག་སངས། །རྣམ་རྟོག་གཞན་དུ་སོང་བ་མེད། །བླ་མའི་དྲིན་གྱིས་ངོ་བོ་མཐོང་།
ངོ་བོ་གཞན་ལས་བྱུང་བ་མེད། །ཚིག་དང་ཉམས་མྱོང་མ་འདྲེས་ན། །སྡེབ་སྦྱོར་མཁས་ཀྱང་པག་ཤི་ཡིན། །ངོ་བོ་གོམས་པས་སྐྱེ་ཤི་བྲལ། །སྐྱེ་ཤི་གཞན་དུ་སོང་བ་མེད། །ཀྱེ་
ཧོ་འདི་ནི་རང་རིག་སྟེ། །འདི་ལ་འཁྲུལ་བར་མ་བྱེད་ཅིག །དེ་ལྟར་ངོ་བོ་གོམས་པ་ལས། །དངོས་པོའི་ཆོས་ལ་ཞེན་པ་ལྡོག །བདག་འཛིན་ཆོས་ཀྱི་དབྱིངས་སུ་གྲོལ། །ཆགས་
སྡང་གཉིས་ཀྱི་རྩ་བ་ཕྱུང་། །ཇི་ལྟ་ཇི་ལྟར་ཉི་ཤར་བ། །དེ་ལྟ་དེ་ལྟར་མུན་པ་འགགས། །ཇི་ལྟ་ཇི་ལྟར་ཡེ་ཤེས་ཤར། །དེ་ལྟ་དེ་ལྟར་ཉོན་མོངས་འགགས། །དངོས་པོའི་འཆིང་
ཀ་

ལས་དེ་གྲོལ་ཏེ། །གཉིས་སུ་འཛིན་པ་ཐམས་ཅད་སངས། །དེ་ལྟར་མ་རྟོགས་སེམས་ཅན་ལ། །དམིགས་མེད་ཁྱབ་པའི་སྙིང་རྗེ་ཡིས། །གཞན་དོན་འབད་མེད་ལྷུན་གྲུབ་
འབྱུང་། །ཡིད་བཞིན་ནོར་དང་དཔག་བསམ་ཤིང་། །མི་རྟོག་བཞིན་དུ་རེ་བ་སྐོང་། །ཆོས་དབྱིངས་ཟད་པ་མེད་པའི་ཕྱིར། །ཡེ་ཤེས་ཕྲིན་ལས་ཟད་པ་མེད། །ཡང་དག་མ་ཡིན་
རྨི་འདྲར་རྟོགས། །ངོ་བོ་མཐོང་མ་ཐག་ཉིད་དུ། །སྡུག་བསྔལ་སྤང་བར་མ་གྱུར་ཅིང༌། ། ཡོན་ཏན་ནུས་པ་མ་སྐྱེས་ཀྱང་། །ཆོས་སྐུ་མིན་ཞེས་སུ་ཞིག་སྨོད། །ཉི་མ་ཤར་མ་ཐག་
ཉིད་དུ། །ཆབ་རོམ་ཞུ་བར་མ་གྱུར་ཅིང༌། །ས་རྡོ་དྲོས་པར་མ་གྱུར་ཀྱང༌། །ཉི་མ་མིན་ཞེས་སུ་ཞིག་སྨོད། ། ས་དང་ལམ་གྱི་རིམ་པ་དང་། །དྲོད་རྟགས་ཁྱད་པར་སོ་སོ་ཀུན།
རིམ་འཇུག་གདུལ་བྱ་དྲང་དོན་དུ། །ཐུབ་པས་ལྡེམ་པོར་གསུངས་པ་ལ། །རྨོངས་རྣམས་ཉི་ཚེ་ཕྱོགས་ཆར་ཞེན། །གདུལ་བྱའི་མཐོ་དམན་བསམ་མི་ཁྱབ། །སངས་རྒྱས་གསུང་

Л ༄༅། །རབ་བསམ་མི་ཁྱབ། །རང་གི་ཆོས་དང་མ་མཐུན་ཡང་། །སྨད་ཅིང་སྤང་བར་མི་བྱ་སྟེ། །ནམ་ཞིག་གོ་བར་སྨོན་ལམ་ཐོབ། །སྤྲེའུ་མས་འཛེག་ཤིང་
ཐོག་ལེན། ། ཁྭ་ཏས་ཐོག་བབས་ཁོ་ནས་ལེན། ། ཁྭ་ཏས་ཡལ་ག་མ་མཐོང་སྟེ། །ཤིང་ཐོག་ལེན་ལ་སྨྲར་ཅི་ཡོད། །དེ་བཞིན་ཅིག་ཆར་གང་ཟག་གིས། །ས་ལམ་དྲོད་རྟགས་མ་
མཐོང་སྟེ། །ཆོས་སྐྲ་ཐོབ་ལ་སྨྲར་ཅི་ཡོད། །སྦྱངས་དང་ནུས་པའང་སོ་སོ་ཡིན། །ཚད་པའི་ནད་ལ་གང་ཕན་དེ། །གྲང་བའི་ནད་ལ་དུག་ཏུ་འགྱུར། །གྲང་བའི་ནད་ལ་གང་ཕན་
དེ། །ཚད་པའི་ནད་ལ་དུག་ཏུ་འགྱུར། །ཅིག་ཆར་བ་ཡི་སྨན་ཆེན་འདི། །རིམ་གྱིས་པ་ཡི་དུག་ཆེན་ཡིན། །རིམ་གྱིས་པ་ཡི་སྨན་ཆེན་འདི། །ཅིག་ཆར་བ་ཡི་དུག་ཏུ་འགྱུར། །
གསུང་རབ་རྒྱ་མཚོ་རྣམས་དང་ནི། །བསྟན་བཅོས་རྣམས་དང་རྣལ་འབྱོར་གྱི། །དབང་ཕྱུག་རྣམས་ཀྱི་གདམས་ངག་ལས། །རིམ་དང་ཅིག་ཆར་བཤད་ལ་ལྟོས། །ཕྱག་རྒྱ་ཆེན་པོ་ ཱ

ཆིག་ཆོད་ལ། །རྨོངས་རྣམས་གཅིག་ཤོས་ས་ལམ་བརྩི། །དེ་ཕྱིར་ཆོས་ལུགས་མ་མཐུན་ཡང་། །ཕན་ཚུན་སྨད་པར་མི་བྱའོ། །རྣལ་འབྱོར་པ་ཡི་སྤྱོད་པ་འདི། །ཚུལ་ཁྲིམས་
གཙང་མས་གཞི་བཟུང་སྟེ། །རྒྱུ་འབྲས་ལས་ལ་ཡིད་ཆེས་པས། །སྡིག་སྤང་བསོད་ནམས་ཚོགས་ལ་འབད། །གཡོ་སྒྱ་ཚུལ་འཆོས་མེད་པ་ཡིས། །རང་བྱུང་ལྷུག་པར་གནས་
པར་བྱ། །སློབ་མ་སྐལ་ལྡན་མཐོང་གྱུར་ན། །མཚམས་མེད་ལྔ་ལ་ཐུགས་ཀྱང་བསྐྱང་། །མཐོ་དམན་མེད་པའི་དོན་རྟོགས་ཀྱང་། །བླ་མ་བཀུར་ཞིང་མཁའ་འགྲོ་མཆོད། །སྙིང་
རྗེའི་ཡིད་དང་མ་བྲལ་བས། །འགྲོ་བ་ཐམས་ཅད་རྗེས་སུ་བཟུང༌། །ཆུ་བོ་རྟག་ཏུ་འབབ་པ་ལྟར། །སྤྱོད་ལམ་ཐམས་ཅད་ཆོས་སྐུར་ཁྱེར། །བུང་བ་ལྟ་བུར་ཐེར་ཟུག་མེད། བུ་
ཆུང་ལྟ་བུར་ཕྱི་ཚིས་མེད། །སྨྱོན་པ་ལྟ་བུར་གཟའ་གཏད་མེད། །མི་རོ་ལྟ་བུར་སེམས་ཁྲལ་མེད། །སེངྒེ་ལྟ་བུར་ཉམ་ང་མེད། །ཐི་བ་ལྟ་བུར་རྩིས་གདབ་མེད། །གཟུགས་བརྙན་

། ལྟ་བུར་ཀོ་ལོང་མེད། །འདི་བྱའི་ཏིག་པོ་མེད་པར་སྤྱད། །རྒྱུ་དང་འབྲས་བུ་དུས་མཚུངས་ཤིང་། །མཚན་མའི་ཆོས་ནི་རང་སར་གྲོལ། །གཉུག་མ་л ༄༅།
རྟོགས་པའི་སྐད་ཅིག་ནས། །མྱ་ངན་འདས་པའི་རྒྱལ་སྲིད་ཐོབ། །ཐོབ་མེད་སེམས་ཉིད་དག་པ་འདི། །འབྲས་བུ་ཡིན་པར་ད་གདོད་ཤེས། །ལམ་མཆོག་དེ་ལ་མངའ་བརྙེས་
ཤིང༌། །ཚིག་དང་དོན་དུ་མཐུན་གྱུར་ནས། །འོད་གསལ་རྒྱུན་ཆད་མི་མངའ་ཞིང་། །བྱིན་རླབས་བརྒྱུད་པའི་མངའ་བདག་མཛད། །རྟོགས་ལྡན་དྭགས་པོ་སྐུ་མཆེད་ལ། །སྤྲང་
བན་ཞང་གིས་དངོས་སུ་ཐོབ། །བླ་མ་རྣམས་ཀྱི་བཀའ་དྲིན་གྱིས། །སྤྲང་བན་ཞང་གི་གོ་ཚོད་འདི། །འཁོར་བའི་ཆོས་ལ་ཡིད་འབྱུང་ནས། །མྱ་ངན་འདས་ལ་བློ་བརྟན་པས། །
བྱང་ཆུབ་མཆོག་ཏུ་སེམས་བསྐྱེད་ནས། །སྡོམ་པ་རྣམ་གསུམ་མིག་བཞིན་བསྲུངས། །འཇིག་རྟེན་བྱ་བ་ཀུན་སྤངས་ནས། །འཁྱགས་སམ་ལྟོགས་གྲིར་ཤི་ཡང་བླའི། །འཚོ་བའི་

སེམས་ཁྲལ་མི་བྱ་ཞིང་། །ཟས་ནོར་དངོས་པོ་འཕྲལ་དག་བྱ། །ཏིལ་འབྲུ་ཙམ་ཡང་མི་བཟུང་ཞིང་། །བླ་མའི་ཕྱོགས་སུ་བཏང་བར་བྱ། །ལུས་དང་སྲོག་ཀྱང་བཏང་བྱས་ན།
ལོངས་སྤྱོད་གཡོ་ལ་སུ་ཞིག་ཆགས། །སྐྱོ་དུབ་མེད་པའི་དད་གུས་ཀྱིས། །ཐང་ལྷོད་མེད་པའི་གསོལ་བ་བཏབ། །གདམས་ངག་གནད་དུ་ཕོག་བྱས་ལ། །བར་མི་ཆད་པའི་བརྩོན་
འགྲུས་ཀྱིས། །བསྐྱེད་རྫོགས་ཐབས་ལམ་བཅུན་བྱས་ལ། །གཉུག་མའི་རྟོགས་པ་བསྐྱེད་པར་བྱ། །ཕྱོགས་དང་རིས་སུ་མ་ཆད་པའི། །བསྒོམ་བྱུང་ལྟ་བ་ཚིག་བྲལ་དེ། །མ་
བཅོས་ཡེངས་མེད་གོམས་བྱ་ཞིང་། །རྟོག་པའི་རང་བཞིན་ཤེས་པར་བྱ། །ཅིར་སྣང་སེམས་ཡིན་སེམས་ངོ་བོ། །གསལ་སྟོང་ངོས་བཟུང་མེད་པར་ཤར། །དངོས་ཀུན་ཁྱབ་ཅིང་
རྒྱུན་ཆད་མེད། །རྟོག་ཚེ་མཉམ་རྗེས་སྐྱེ་ཤི་མེད། །རྡོ་རྗེ་འཆང་ཆེན་ཉིད་དུ་གྲོལ། །གཡོ་སྒྱུ་ཞེན་མེད་ཤུགས་འབྱུང་གི། །སྤྱོད་པ་ཕུལ་དུ་དབྱུང་བར་བྱ། །དཀར་ཆོས་མ་ལུས་

༄༅། །ཀུན་གྱི་རྩ། །འཛིན་ཆགས་མེད་ལ་འདུས་པ་ཡིན།།དེ་ཕྱིར་གང་ཡང་གཟུང་མི་བྱ། །སྒྲུབ་བརྒྱུད་ལམ་མཆོག་ཕྲེང་བ་འདི། །ཁམས་པ་གཅིག་གིས་
བསྐལ་བྱས་ནས། །སྤང་ཕུ་ཐུལ་གྱི་བྲག་སྔོན་དུ། །སློབ་མའི་འདོད་ཆོས་བཀོད་པ་ཡིན། ། ཨཾ།། ༎ ༈ གསུམ་གཅིག་ཏུ་དྲིལ་བའི་མན་ངག་བཞུགས། དུར་ཁྲོད་ཆེན་པོར་དངོས་གྲུབ་
བརྙེས། །དཔལ་ལྡན་ཧྭ་ལོའི་ཞལ་ན་རེ། །ཤེས་བྱ་ཤེས་པའི་ཆོས་རྣམས་ཀུན། །རྟོག་དང་མི་རྟོག་བློ་ལས་འདས། །འཁོར་འདས་སྒྱུ་མ་ལྟ་བུར་སྣང་། །སྒྱུ་མའང་སྒྱུ་མ་ཉིད་
ཀྱིས་སྟོང་། །མཉམ་ཉིད་ཟུང་དུ་འཇུག་པའི་ཆོས། །མེ་ལོང་གཟུགས་བརྙན་ལྟ་བུར་གསུང་། །གྲུབ་ཐོབ་མང་པོའི་ཐུགས་ཟིན་པའི། །རྗེ་ཡེར་པ་བ་ཡི་ཞལ་ན་རེ། །ཆོས་རྣམས་
སྤྲོས་པ་ཉེ་བར་ཞི། །སྤྲོས་བྲལ་ཉིད་དུ་རྟག་ཏུ་བདེ། །གཉིས་ཀ་མ་ཡིན་ཚིག་ལས་འདས། །མཛུབ་མོས་ཟླ་བ་མཚོན་པ་ལྟར། །ཚིག་ལས་འདས་པའང་རྟོག་པར་ཟད། །རྨི་ལམ་ལྩ

ལྟ་བུར་མ་ལུས་སྣང༌། །རྗེ་བཙུན་རྣམ་པའི་བཞེད་ལུགས་དེ།།ཁོ་བོས་དཔྱད་པས་འདི་ལྟར་གོ། །མ་བྱས་སྐྱེ་འགག་མེད་པའི་ཆོས། །རང་བྱུང་འདི་ཞེས་མཚོན་མེད་པས།
རྟོག་གེའི་ཚད་མས་གཞལ་དུ་མེད། །རྣམ་བཅད་མེད་པས་ཡོངས་གཅོད་མེད། །མ་ཡིན་དགག་དང་མེད་དགག་སོགས། །འཁྲུལ་བ་ཡིན་ཏེ་དྲང་དོན་ཙམ། །སྒྲོ་བཏགས་རྐྱེན་
དབང་སྣ་ཚོགས་སྣང༌། །རྐྱེན་ལ་སོགས་པ་གང་སྣང་ཡང༌། །དེ་དག་དེ་ཡི་ངོ་བོས་སྟོང༌། །སྣང་སྟོང་གང་དུ་ཡང་དམིགས་སུ་མེད། །དམིགས་མེད་ཚུལ་དུ་མ་ལུས་
དམིགས། །དམིགས་ཙམ་ཉིད་ན་དམིགས་པ་མེད། །ཟུང་དུ་འཇུག་པའི་རྣམ་པ་ཅན། །ཨེ་མ་ཧོ་རྩོལ་མེད་བློ་རེ་བདེ། །གསུམ་གཅིག་ཏུ་དྲིལ་བའི་གདམས་ངག་རྫོགས་
།། །། ༈ སྙིང་གཏམ་ཉི་ཤུ་པ། ཨེ་མ་སེམས་ཉིད་རིན་པོ་ཆེ། །རང་བྱུང་ཡེ་ཤེས་ཆེན་པོ་འདི། །ཐོག་མའི་དུས་ནས་ད་ལྟའི་བར། །རང་ལ་ཡོད་ཀྱང་ངོ་མ་ཤེས། །མུན་ཁུང་g

།ནང་གི་རྫས་དང་ནི། །དབུལ་པོའི་གཏེར་ནི་ཇི་བཞིན་ནོ། །སྒྲོན་མེས་མུན་པ་བསལ་བའམ། །དབུལ་པོ་གཏེར་དང་ཕྲད་པ་ལྟར། །བླ་མའི་གདམས་༄༅།
ངག་ངོ་སྤྲོད་ཀྱིས། །རང་བྱུང་ཡེ་ཤེས་གཅེར་གྱིས་མཐོང༌། །མཐོང་བ་འདི་ལས་མ་གཏོགས་པའི། །གཞི་ལས་ཆོས་གཞན་གཅིག་ཀྱང་མེད། །བདག་གཞན་བཟང་ངན་ཆེ་ཆུང་
དང་། །རྟག་ཆད་འགྲོ་འོང་སྐྱེ་དགག་དང༌། སྤང་བླང་དགག་སྒྲུབ་རེ་དོགས་དང་། །བདེ་སྡུག་ལ་སོགས་གཉིས་སྣང་མེད། །གཉིས་མེད་སྤྲོས་བྲལ་བདེ་བ་ཆེ། །བདེ་ཆེན་ངང་
དུ་ཐམས་ཅད་འདུས། །རྡོ་རྗེ་འཆང་གིས་འདི་སྐད་གསུངས། །དཔེར་ན་འཁོར་ལོས་སྒྱར་རྒྱལ་ནི། །གྲོང་ཡུལ་དག་ཏུ་མི་འགྲོ་ཡང་། །དེ་ན་ཅི་ཡོད་སྡད་པ་ལྟར། །མཆོད་པ་
གཏོར་མ་ལ་སོགས་པའི། །ལས་དང་བྱ་བ་སྣ་ཚོགས་ཀུན། །སེམས་ཀྱི་དེ་ཉིད་ཤེས་གྱུར་ན། །ཐམས་ཅད་འདི་ལ་སྡུད་པར་ཤེས། །སེམས་ངོ་ཤེས་པའི་ཡོན་ཏན་ནི། །སློབ་

དཔོན་ཀླུ་སྒྲུབ་ཞལ་སྔ་ནས། །དེ་ཉིད་ཤེས་པས་གལ་ཏེ་འདིར། །མྱ་ངན་འདས་པ་མ་ཐོབ་ཀྱང་། །སྐྱེ་བ་གཞན་དུ་འབད་མེད་པར། །ངེས་པར་ཐོབ་འགྱུར་ལས་བཞིན་
གསུངས། །དེ་ཉིད་མ་རྟོགས་དགེ་བ་ནི། །སྔར་ཡང་གྲངས་མེད་བྱས་གྱུར་ཏེ། །ལྷ་མིའི་བདེ་བ་ཐོབ་པ་ཙམ། །དེ་ཉིད་རྟོགས་པའི་དགེ་བ་ནི། །སུས་ཀྱང་མི་གཞོམས་ཕྱིར་ལྡོག་
མེད། །འདི་ངོ་ཤེས་པའི་ནངས་པར་ནས། །ཅི་བྱས་ཐམས་ཅད་དོན་དུ་སོང་། །དོན་དམ་བློ་ཡིས་སྤྱོད་ཡུལ་མིན། །བློ་ནི་ཀུན་རྫོབ་ཡིན་པར་བཤད། །བློ་འདས་ཕྱག་རྒྱ་ཆེན་པོ་
འདི། །ཁ་ཙམ་ཚིག་ཙམ་མ་ཡིན་པར། །ངེས་ཤེས་གཏིང་ནས་སྐྱེས་གྱུར་ན། །སངས་རྒྱས་ལམ་སྣ་ཟིན་པ་ཡིན། །འཁོར་བར་ཟློག་པ་ག་ལ་ཡོད། །སངས་རྒྱས་སྲས་ཞེས་
བརྗོད་པ་ཡིན། །ཚེས་གསུམ་ཟླ་བ་མ་རྒྱས་ཀྱང་། །ཟླ་བ་མིན་ཞེས་སུ་ཞིག་ཟེར། །ཡོན་ཏན་ནུས་པ་མ་རྫོགས་ཀྱང་། །སངས་རྒྱས་མིན་ཞེས་སུ་ཞིག་གླེང༌། །རྣལ་འབྱོར་དབང་༔

J ༄༅། །ཕྱུག་ཐུགས་ངོ་ན། །དགེ་སྡིག་མཚན་མ་གང་ཡང་མེད། །ཉེས་བྱེད་རྩ་བ་བདག་འཛིན་ཆོམས། །ཆགས་སྡང་ལ་སོགས་རང་སར་ཞི། །ཉོན་མོངས་
ལས་དང་སྐྱེ་བ་མེད། །སྐྱེ་མེད་རྟོགས་པའི་རྣལ་འབྱོར་པ། །རེ་དོགས་མེད་པས་གོལ་ས་ཆོད། །རྩ་བ་བྲལ་བས་བསམ་དུ་མེད། །བསྒྲུབ་པ་མེད་པས་དམིགས་པ་སྟོར། །རང་
བརྒྱ་
བཞིན་མེད་པས་ཕྱལ་བར་སོང་། །ཕྱལ་ནས་མེད་པ་མ་ཡིན་ཏེ། །བླ་མས་བསྟན་པ་དེ་ཉིད་ལས། །སེམས་ཅན་དོན་དུ་སྣ་ཚོགས་འབྱུང་། །ཤཱཀྱ་ཐུབ་པས་འདི་སྐད་གསུངས།
གོ་
གཅིག་
རྣམ་རྟོག་ལས་ནི་ཀུན་ཉོན་མོངས། །འཁོར་བའི་ཆོས་རྣམས་སྣང་བ་ལྟར། །དེ་བཞིན་རྣམ་པར་མི་རྟོག་ལས། །སངས་རྒྱས་ཆོས་རྣམས་སྣང་ཞེས་གསུངས། ། ཨེ་མ་བླ་མ་རིན་
པོ་ཆེ། །བླ་མ་སངས་རྒྱས་ཀུན་དང་མཉམ། །བླ་མ་སངས་རྒྱས་ཀུན་བས་ལྷག །བླ་མའི་བཀའ་དྲིན་ཇི་ལྟར་གླན། །བླ་མ་དཀོན་མཆོག་ནང་ན་བཞུགས། །སྒྲུབ་པའི་མཆོད་༔

པས་མཉེས་པར་བགྱིད། །སྣང་བ་རྣམ་གསུམ་མར་མེ་འབུལ། །བདེ་གསལ་ངང་དུ་བཞུགས་ནས་ཀྱང་། །ཁམས་གསུམ་སེམས་ཅན་ཐམས་ཅད་ཀྱི། །མ་རིག་མུན་པ་བསལ་དུ་
གསོལ། །ཚིགས་བཅད་ཉི་ཤུའི་དོན་ཤེས་ན། །སངས་རྒྱས་ལག་ན་གནས་སོ་ཞེས། །མདོ་རྒྱུད་དཔང་པོར་བཞག་ནས་ནི། །སུ་ཀ་བཛྲ་སྨྲ་བར་བྱེད། །སྙིང་གཏམ་ཉི་ཤུ་པ་ཞེས་
བྱ་བ། ནྱཱཾ།། །། ༈ འོད་གསལ་ནོར་བུའི་ཕྲེང་བ། རྡོ་རྗེ་འཆང་ནས་ད་ལྟའི་བར། །བརྒྱུད་པ་བྱིན་རླབས་མ་ཡལ་བ། །ཉམས་རྟོགས་གནས་པ་གསུམ་ལྡན་པའི། །བླ་མ་རྣམས་
ལ་ཕྱག་འཚལ་ཏེ། །རྒྱུད་སྡེ་བཞི་ཡི་སྙིང་པོའི་དོན། །གྲུབ་ཐོབ་རྣམས་ཀྱི་རྟོགས་པའི་བཅུད། །རྟོགས་ལྡན་གསུང་གི་འོད་ཟེར་འདི། །བརྗེད་བྱང་ཙམ་དུ་བྲི་བར་བྱ། །བླ་མ་རིན་
ཆེན་འདི་སྐད་གསུངས། །འཁོར་བ་ཐོག་མ་མེད་པ་ནས། །ད་ལྟའི་ལུས་འདི་ཐོབ་ཀྱི་བར། །འགྲོ་བ་རིགས་དྲུག་གནས་རྣམས་སུ། །ཡང་ཡང་འཁོར་ཞིང་སྡུག་བསྔལ་མྱོང་།

།སྡུག་བསྔལ་མྱོང་བ་ཅིས་ལན་ན། །བདག་ཏུ་འཛིན་པ་མ་ཆོམས་ཤིང༌། །རང་སེམས་མ་རྟོགས་པ་ཡིས་ལན། །སེམས་ཉིད་མ་རྟོགས་དགེ་བ་
ཀུན། །འཆིང་བའི་བདེ་འབྲས་འབྱུང་ཙམ་ཡིན། །དོན་རྟོགས་བསྔོ་བས་རྒྱས་ཐེབས་ན། །སངས་རྒྱས་ལམ་དུ་འགྱུར་ཞེས་གསུངས། །སེམས་ལས་མ་གཏོགས་སངས་རྒྱས་
དང་། །སེམས་ལས་མ་གཏོགས་ཆོས་གཞན་དག །རྫོགས་པའི་སངས་རྒྱས་རྣམས་ཀྱིས་ཀྱང་། །མ་གསུངས་མི་གསུང་གསུང་མི་འགྱུར། །རིན་ཆེན་སེམས་ལས་ཕྱིར་གྱུར་
པའི། །སངས་རྒྱས་མེད་ཅིང་སེམས་ཅན་མེད། །སྣོད་དང་བཅུད་ཀྱི་སེམས་ཅན་ཡང་། །གཅིག་ཀྱང་ཡོད་པ་མིན་ཞེས་བཤད། །འཁོར་འདས་ཐམས་ཅད་རང་གི་སེམས། །
སྐྱོན་ཡོན་ཐམས་ཅད་སེམས་ལ་ཚང་། །སེམས་ཉིད་རྩ་བྲལ་སྟོང་པ་ཉིད། །གཞི་ལམ་འབྲས་བུ་ཐམས་ཅད་ཀུན། །འོད་གསལ་ངོ་བོར་རྒྱུན་དུ་གནས། །སྤྲོས་བྲལ་གཉིས་མེད་༔

བདེ་བ་ཆེ། །དེ་དོན་རྟོགས་པར་འདོད་པ་ཡིས། །བརྒྱུད་པ་བྱིན་རླབས་ལྡན་པ་ཡི། །ཚད་ལྡན་བླ་མ་བསྟེན་པ་དང༌། །མོས་གུས་བྱ་བ་ཤིན་ཏུ་གཅེས། །མོས་གུས་ཚད་དུ་ཕྱིན་པ་
ན༑ །དུས་ལ་ཉེ་རིང་མེད་ཅེས་གསུངས། །དངོས་གྲུབ་རྩ་བ་བླ་མ་ཡིན། །ཡི་དམ་དཀྱིལ་འཁོར་ལྷ་ཚོགས་དང༌། །སངས་རྒྱས་མང་པོའི་ཞལ་མཐོང་ཡང་། །དངོས་གྲུབ་བླ་མ་
དག་ལས་ལེན། །ཡིད་ཆེས་རྣམ་པ་བཞི་པོ་ནི། །བླ་མ་ཉིད་ཀྱིས་བྱེད་པས་སོ། །བླ་མས་བྱིན་གྱིས་རླབས་ཙ་ན། །སྐད་ཅིག་ཉིད་ལ་འཆར་བར་བཤད། །བླ་ན་མེད་པའི་བྱང་ཆུབ་
ནི། །རང་སེམས་རྟོགས་པའི་སྤྱོད་ཡུལ་ཡིན། །ཉམས་དང་གནས་པ་བཟང་གྱུར་ཀྱང་། །རྟོགས་པ་མེད་ན་གྲོལ་མི་འགྱུར། །འདི་ནི་བྱིན་རླབས་ལམ་པ་སྟེ། །བླ་མའི་ལམ་པ་
ཞེས་ཀྱང་ཟེར། །གཞན་གྱི་སྟོབས་ཀྱིས་འགྲོ་བ་སྟེ། །མདའ་གཞུའི་རྟེན་འབྲེལ་ཇི་བཞིན་ནོ། །ལྟ་སྒོམ་སྤྱོད་པ་འབྲས་བུ་བཞི། །གཞན་གྱི་ལུགས་དང་ཅུང་མི་མཐུན། །འདི་པའི་「 ༔

།ལྟ་སྒོམ་སྤྱོད་པ་ནི། །བླ་མ་ཁོ་ན་ཡིན་ནོ་གསུངས། །ཇི་ལྟར་ཡིན་པའི་ཡིན་ལུགས་དང་། །སྙན་བརྒྱུད་ངོ་སྤྲོད་ཚིག་གསུམ་པོ། །བླ་མའི་ཞལ་ལས་༄༅།
ཤེས་པར་བྱ། །ཤེས་ནས་བསྒྲབས་ན་ཡོན་ཏན་འབྱུང་། །ལམ་གྱི་བགྲོད་ལུགས་མི་མཐུན་སྟེ། །གཞན་དག་གྲངས་མེད་གསུམ་ལ་སོགས། །ཚོགས་སོག་སྒྲིབ་པ་སྦྱངས
ལས། །འབྲས་བུ་རྫོགས་པའི་སངས་རྒྱས་འདོད། །འདི་པས་རྟེན་འབྲེལ་འཛོམ་པ་ཡིས། །གནས་དུས་མོས་པས་མ་བསྐལ་བས། །གྲངས་མེད་གསུམ་ཡང་ཡུད་རེས་
རྫོགས། །ཚེ་འདི་ཉིད་ལ་སངས་རྒྱས་འགྲུབ། །ཡུད་རེས་རྫོགས་པའི་ལོ་རྒྱུས་དང་། །ཚེ་འདི་ཉིད་ལ་འགྲུབ་པའི་ལུང་། །ཀར་རྒྱལ་སྟོང་དང་མི་ནག་དང་། །ས་ར་ཧ་དང་ཀླུ་
སྒྲུབ་དང་། །ཏོག་ཙེ་བ་དང་ནཱ་རོ་སོགས། །ཡིད་ཆེས་ལོ་རྒྱུས་མང་དུ་གསུངས། །ཚེ་གཅིག་འབྲས་བུ་གྲུབ་པའི་ལུང༌། །མ་རྒྱུད་དགྱེས་རྡོར་ལ་སོགས་དང་། །ཕ་རྒྱུད་གསང་
ཝཱ

འདུས་ལ་སོགས་དང་། །སྒྲུབ་སྐོར་གཞུང་ལས་མང་དུ་བཤད། །བླ་མ་མཆོག་ལ་དད་པ་དང་། །དབང་བསྐྱར་གདམས་ངག་ཞུ་བ་དང༌། །སྔོན་དུ་ཚོགས་བསགས་སྒྲིབ་སྦྱངས་
ཟིན། །སྨོན་ལམ་རྒྱ་ཆེན་བཏབ་པ་དེས། །ཚེ་འདིར་དངོས་གྲུབ་ལེན་པར་བྱེད། །འབྲིང་གི་བར་དོ་ཐ་མས་ཀྱང་། །སྐྱེ་བ་བདུན་ལ་འགྲུབ་བོ་གསུངས། །ཐེ་ཚོམ་གྱིས་ནི་དོན་མི་
འགྲུབ། །སློབ་དཔོན་པདྨ་དཔོན་གཡོག་དང་། བཙུན་སྡེ་གྲུབ་པའི་རྒན་མོ་བཞིན། །ཡིད་ཆེས་གྲུབ་པའང་དེ་བཞིན་ནོ། །ཨུ་དུམ་ཝ་རའི་མེ་ཏོག་ལྟར། །རྙེད་དཀའ་ཁྱད་པར་
མཆོག་གི་ལམ། །མངོན་སུམ་ཡིད་ཆེས་བསྐྱེད་པ་འདི། །བརྩེར་ལྡན་རྡོ་རྗེ་འཆང་དང་ནི། །གྲུབ་ཐོབ་བླ་མས་གསུངས་པ་ལ། །ཐེ་ཚོམ་མི་རུང་ཡིད་ཆེས་བྱ། །ནམ་མཁའ་སྤྲིན་
༉ དང་བྲལ་བ་དང་། །མེ་ལོང་གཡའ་དང་བྲལ་བ་དང་། །སྨྲ་བ་རླན་དང་བྲལ་བའི་མཐུས། །སྨྲ་བ་ཉིད་ལས་མེ་འབྱུང་སྟེ། །བསྲེག་བྱ་མ་ལུས་ཐམས་ཅད་བསྲེག །བསྲེགས་ནས་༔

,| ༄༅། ་ཡང་ངང་དུ་ཞི། །དེ་བཞིན་གསང་སྔགས་ཆེ་བ་དང་། །བླ་མ་བཅུད་དང་ལྡན་པ་དང༌། །སློབ་མ་སྣོད་དང་ལྡན་པ་དང༌། །གདམས་ངག་གནད་
དང་ལྡན་པའི་མཐུས། །གདོད་ནས་རང་སེམས་སྐྱེ་མེད་ལ། །བླ་མའི་དུས་ཐབས་བསྟེན་པ་ཡིས། །གཉིས་མེད་ཡེ་ཤེས་མེ་འབར་ཏེ། །མཚན་མའི་རྟོག་པ་ཐམས་ཅད་
བསྲེགས། །མེ་ཡང་འོད་གསལ་ངང་དུ་ཞི། །དེ་ལ་རང་དོན་ཆོས་སྐུ་ཟེར། །ཆོས་སྐུ་གཉིས་མེད་དེ་ཉིད་ལས། །ལོངས་སྤྱོད་རྫོགས་དང་སྤྲུལ་སྐུ་འབྱུང་། །དེ་ལ་གཞན་དོན་
གཟུགས་སྐུ་ཟེར། །ནོར་བུ་རིན་ཆེན་དཔག་བསམ་ཤིང་། །བུམ་པ་བཟང་པོ་ཇི་བཞིན་དུ། །རྣམ་པར་རྟོག་པ་མི་མངའ་བར། །སེམས་ཅན་དོན་རྣམས་རབ་ཏུ་འབྱུང་། །འདི་ནི་ངོ་
མཚར་ཤིན་ཏུ་ཆེ། །དེ་ལྟར་ཡོན་ཏན་འབྱུང་བའི་གནད། །དད་གུས་གསོལ་བ་གདབ་པ་ནི། །རང་གི་མདུན་གྱི་ནམ་མཁའ་ལ། །སེངྒེ་བརྒྱད་ཀྱི་ཁྲི་བཤམས་ཏེ། །དེ་སྟེང་ཉི་ཟླ་༔

པདྨའི་གདན། །ཤིན་ཏུ་དད་གུས་སྐྱེ་བ་ཡི། །རྩ་བའི་བླ་མ་བསམ་པར་བྱ། །དེ་ལ་ཡན་ལག་བླ་མ་དང་། །དུས་གསུམ་བླ་མ་ཐམས་ཅད་བཞུགས། །རྡོ་རྗེ་འཆང་གི་རྣམ་
པའམ། །བླ་མ་ཉིད་དུ་བསྒོམ་པར་བྱ། །ཕྱག་མཆོད་བསྟོད་པ་འབུལ་བ་དང་། །ལུས་དང་ལོངས་སྤྱོད་དགེ་བ་དང༌། །མཎྜལ་རྒྱས་སམ་བསྡུས་ཀྱང་རུང་། །དངོས་སམ་ཡིད་
ཀྱིས་ཕུལ་བྱས་ལ། །དད་གུས་བ་སྤུ་ལྡང་བ་དང་། །གདུང་སེམས་མཆི་མ་དཀུ་བ་ཡི། །གསོལ་བ་སྙིང་གི་དཀྱིལ་ནས་གདབ། །དེ་རྗེས་བླ་མ་རིན་ཆེན་དེ། །རང་གི་སྤྱི་བོའི་ནང་
དུ་བསྟིམ། །སྤྱོད་ལམ་རྣམ་བཞིའི་དུས་སུ་ཡང་། །དྲན་ཙམ་ཉིད་ན་མོས་གུས་བྱ། །དེ་ལྟར་བྱས་ན་ཡོན་ཏན་རྣམས། །ངེས་པ་ཁོ་ནར་འབྱུང་བར་འགྱུར། །བཀའ་བརྒྱུད་
གདམས་ངག་མཐུན་པ་ཡིས། །བླ་མ་རྣམ་གསུམ་དགོངས་པ་གཅིག །འཁོར་འདས་ཐམས་ཅད་སེམས་སུ་བཞེད། །སེམས་ཉིད་འོད་གསལ་ཆོས་སྐུར་སྟོན། །གདམས་ངག་

| ༄༅། ། གནད་འདི་ངོ་མཚར་ཆེ། །གསང་ཆེན་པོ་ཡི་ལུགས་ཡིན་ཏེ། །ཡོངས་གྲགས་པ་ཡི་བློར་མི་ཤོང༌། །དེ་ཕྱིར་གཞན་ལ་གསང་བར་བྱ། །ཟབ་མོའི་
དོན་ལ་ངེས་ཤེས་སྐྱེས། །ཁོ་བོ་ཤིན་ཏུ་དགའ་བར་བྱུང༌། །དང་པོ་འཇུག་སྒོ་མ་ནོར་བས། །བསམས་ཤིང་ཇེ་དགའ་ཇེ་དགར་སོང༌། །བཤེས་གཉེན་རྟེན་འབྲེལ་མ་འཕྱུགས་པས།
པ་ཇེ་བཟང་ཇེ་བཟང་སོང་། །ཆོས་ཀྱི་མཁར་ཆེ་མ་ལོག་པས། །གདམས་ངག་ཇེ་ཟབ་ཇེ་ཟབ་སོང་། །མོས་གུས་བྱས་ས་མ་ནོར་བས། །བྱིན་རླབས་ཇེ་འཇུག་ཇེ་འཇུག་
བླ་མ་
སོང་། །ཉམས་ལེན་ཁ་ལྟར་མ་སོང་བས། །བློ་སེམས་ཇེ་བདེ་ཇེ་བདེར་སོང་། །བླ་མ་བཟང་པོ་རྣམ་བརྒྱད་ལས། །ཕྱིས་ཀྱི་བླ་མ་རིན་ཆེན་གྱི། །ཞལ་གདམས་གཙོ་ཆེར་བྱས་པ་
འདི། །བརྗེད་དུ་ཕངས་པས་ཡི་གེར་བྲིས། །ཉེས་གྱུར་གང་ལགས་བླ་མ་དང༌། །ཡི་དམ་མཁའ་འགྲོ་བཟོད་པར་གསོལ། །དེ་ལས་བྱུང་བའི་དགེ་བ་ཡིས། །ཀུན་གྱིས་གཉིས་

མེད་དོན་རྟོགས་ཤོག །སེམས་ཉིད་འོད་གསལ་ནོར་བུའི་ཕྲེང་བ་ཞེས་བྱ་བ་རྫོགས་སོ།། །། ༈ ཡིད་ཆེས་གླེང་སློང་བཞུགས། ཧཱུཾ། དུར་ཁྲོད་ཆེན་པོ་བསིལ་བའི་ཚལ། །འཇིགས་སུ་
རུང་བ་བསྐལ་པ་ཡི། །མེ་ལྟར་འབར་བའི་ཀློང་དཀྱིལ་དུ། །བདེ་བ་ཆེན་པོའི་ངང་་ིད་ནས། །འཁོར་ལོའི་བདག་པོ་རྡོ་རྗེ་འཆང་། །ཕྱོགས་བཅུའི་འཇིག་རྟེན་ཁམས་བཞུགས་
པའི། །དཔའ་བོ་རྣལ་འབྱོར་མ་ཚོགས་བཅས། །འོད་དང་ཁ་དོག་གཟི་བརྗིད་འབར། །རོལ་མོ་སྣ་ཚོགས་སྒྲ་སྒྲོགས་ཤིང་། །མངོན་སུམ་ཉིད་དུ་ཆིལ་ལེ་བཞུགས། །ཅེར་རེ་Izibv.b3lizpa.r
2rགཟིགས་པའི་སྐད་ཅིག་ལ། །མཆོག་ཏུ་མི་འགྱུར་སྐད་ཅིག་མ། །དེ་མ་ཐག་ཏུ་ཏོལ་གྱིས་འཁྲུངས། །གནས་གསུམ་བདེ་བ་ཆེན་པོས་གང་། །མཁའ་འགྲོ་མ་ཚོགས་སྤྲིན་ལྟར་6
གཏིབས། །ཟག་མེད་བདུད་རྩིའི་གསུང་རྣམས་བསྒྲགས། །དྲི་མེད་གདམས་པའི་རོ་ཡིས་ཚིམ། །གཏོར་མ་མངོན་སུམ་ཉིད་དུ་ཁྱེར། །ཆུ་སྐྱེས་འཆི་མེད་ཀྱིས་བཀང་ནས།

༄༅། །མངོན་སུམ་དེ་ཉིད་དུ་བླུད་པས། །ལས་ཀྱི་མཁའ་འགྲོ་ལྟེ་བར་འདུས། །ཆུ་སྟེང་ངང་པ་ལྟར་འགྲོ་དང་། །གཉིད་དང་ཟག་པ་ཆད་པ་དང་། །བཀོད་
པ་དུ་མ་སྟོན་པ་དང༌། །མི་སྣང་བ་ཡི་དངོས་གྲུབ་དང་། །ལྟ་སྟངས་སྡིགས་མཛུབ་ལ་སོགས་པས། །རེངས་དང་བསད་གསོ་བྱེད་པ་དང་། །གང་བྱོན་ས་ཕྱོགས་ཐམས་ཅད་
དུ།།སྐྱེ་འགྲོའི་ཚོགས་རྣམས་གར་ཕྲད་ཀྱང་།།རང་དབང་མེད་པར་གཡོ་ཞིང་འདུ། །རྒྱུད་ཀྱི་ལས་ཚོགས་ཐམས་ཅད་འགྲུབ། །དེ་སོགས་མི་ལས་འཕགས་པ་ཡི། །རྫུ་འཕྲུལ་
དུ་མའི་མངའ་བདག་མཛད། །སྣ་ཚོགས་ཆོས་ཀུན་ཐུགས་སུ་ཆུད། །ཐུགས་ཀྱི་རང་བཞིན་མངོན་དུ་གྱུར། །ཤེས་བྱ་ཤེས་པ་གཅིག་ཏུ་འདྲེས། །ནམ་མཁའ་དག་པའི་ངང་དུ་
ཐིམ། །ཆུ་བྲན་རྒྱ་མཚོར་རོ་གཅིག་བཞིན། །འཁོར་འདས་མཉམ་ཉིད་རོ་གཅིག་མཁྱེན། །ཀུན་རྟོག་ཆུ་འཛིན་རང་སར་དག །ཆོས་ཀུན་རྣམ་དག་མཁའ་ལྟར་གཟིགས། །ཐོག་དྷཱུ

མེད་དུས་ནས་བསྒྲུབས་བསྒྲུབས་པའི། །སྙིང་རྗེ་ཆེན་པོའི་རོས་ཁྱབ་པ། །སྤྲིན་མེད་མཁའ་ལ་ཉི་ཤར་བཞིན། །མཁའ་མེད་སྣང་བ་འབའ་ཞིག་གོ། །དེ་བཞིན་ཁྱོད་ཀྱང་དམིགས་
མེད་པའི། །སྙིང་རྗེ་ཆེན་པོ་འབའ་ཞིག་གིས། །ཕྲིན་ལས་རྣམ་འགྱུར་སྣ་ཚོགས་མཛད། །མཛད་པ་ཉིད་ན་ནམ་མཁའ་ཆེ། །དེ་ལྟ་བུ་ཡི་དཔལ་ལྡན་ཁྱོད། །ཀོ་ས་ཀྲ་མར་དཀའ་
ཐུབ་མཛད། །བསིལ་བའི་ཚལ་དུ་དངོས་གྲུབ་བརྙེས། །རྡོ་རྗེ་གདན་དུ་ཐུབ་དང་མཇལ། །བྱ་རྒོད་ཕུང་པོའི་རི་བོ་ལ། །ཐུབ་པའི་གསུང་ཐོས་ལྟ་སྟངས་ཀྱིས། །དྲེགས་བཅས་
མང་པོའི་རྟོག་ངན་བཅོམ། །རྒྱ་གར་ཤར་ནུབ་ལྷོ་བྱང་དབུས། །ཕྱོགས་སུ་མ་ཧཱ་ཙི་ཏར་གྲགས། །ཁ་བ་ཅན་ལྗོངས་འདིར་བྱོན་ཚེ། །ལ་སྟོད་རྣ་བ་བསད་གསོ་མཛད། །རྫུ་འཕྲུལ་
དུ་མས་འགྲོ་བ་བཏུལ། །དཔལ་ལྡན་རྒ་ལོ་ཞེས་གྲགས་པའི། །དཔལ་ཆེན་ཁྱོད་ཉིད་ཞལ་ན་རེ། །ཆུང་ནས་རིག་པ་བརྟུལ་ཞུགས་ཀྱི། །བར་དུ་ཉིན་རེ་ལན་རེ་བྱས། །ཡོན་ཏན་མ་༔

།ལུས་བདག་གིས་མཐོང་། །ལུས་ངག་ཡིད་གསུམ་བྱ་བྱེད་ཀུན། །ཐམས་ཅད་ཡིད་ཀྱིས་བྱེད་པ་ཡིན། །ལྷ་བཤོས་མར་མེ་ས་ལས་བགྱིས། །ཞེས་
གསུངས་པ་དང་། ཐ་མ་ཡིད་ཀྱིས་བྱའོ་ཞེས་གསུངས་པ་དང་། མཁས་པ་ཆེན་པོ་ཨ་བྷྱ་ཀཱ་ར་གུཔྟས་མཛད་པའི་དབང་གི་རབ་ཏུ་བྱེད་པ་ལས་ཀྱང་། བྲི་བའི་ཆོ་ག་འདི་ཡིད་ཀྱིས་
་་པའི་ཆོ་ག་ཉིད་ཀྱིས་འབྲས་བུ་དང་ལྡན་ནོ། །ཞེས་བྱ་བས་ཡིད་ཀྱི་ཆོ་ག་ཁོ་ན་མཆོག་ཡིན་ནོ། །དེའི་ཕྱིར་དཀྱིལ་འཁོར་གྱི་བདག་པོའི་གཟུགས་ཀྱིས་ས་བཟུང་བ་ལ་སོགས་པ་
དང་། སྐྲ་གཟུགས་ལ་སོགས་པའི་རབ་གནས་དང་། སློབ་མ་དབང་བསྐུར་བ་དང་། གཤེགས་སུ་གསོལ་བ་དང་། ཞི་བའི་སྦྱིན་སྲེག་མཐར་ཐུག་པ་ཐམས་ཅད་ཡིད་ཀྱིས་
བྱའོ། །དེ་ཉིད་ཀྱི་ཕྱིར་གང་གི་ཚེ་ཁ་ཅིག་ཏུ་བྲེལ་བ་དང་། འདི་ཐམས་ཅད་བྱ་བར་མི་ནུས་པའམ། མ་རྙེད་པ་དེའི་ཚེ་བསྒོམ་པར་བྱའོ། །དེའི་ཕྱིར་དངོས་པོ་ཡོད་པ་ལ་ཡང་བསམ་

པ་ཁོ་ན་གཙོ་བོ་ཡིན་ནོ། །འོན་ཀྱང་འཇིག་རྟེན་པ་ལྟ་བ་དང་སྦྱིན་པ་ལ་མངོན་པར་དད་པ་ལ་སོགས་པས་བསོད་ནམས་སྤེལ་བ་འབའ་ཞིག་གི་ཆེད་དུ་ཕྱི་མཆོད་ཀྱི་ཆོ་ག་འདོད་དོ།
རྒྱུ་མེད་ཅིང་ཚོགས་པ་དང་བྲལ་བས་ནི། སྒོམ་པ་ཁོ་ནས་ཆོ་ག་ཐམས་ཅད་བསྒྲུབ་པར་བྱའོ། །ཞེས་སྔོན་གྱི་སློབ་དཔོན་རྣམས་ཀྱིས་གསུངས་སོ། །དེའི་ཕྱིར་ལས་དང་པོ་པས་ཀྱང་
སེམས་བརྟན་པས་ཡིད་ཀྱིས་སྤྲུལ་པའི་དཀྱིལ་འཁོར་དུ་སྔོན་བཞིན་རབ་གནས་དང་། སྐལ་པ་དང་ལྡན་པ་དབང་བསྐུར་བར་བྱའོ། །དེ་ལྟར་ཡང་དཔལ་སངས་རྒྱས་ཐོད་པའི་རྒྱུད་
ལས། ཤེས་རབ་པདྨའི་ནང་དབུས་སུ། །དཔག་ཚད་བྱེ་བའི་དཀྱིལ་འཁོར་ལ། །དཀྱིལ་འཁོར་དེ་ཡི་དབུས་སུ་ནི། །མཁས་པས་སློབ་མ་དབང་བསྐུར་བྱ། །ཞེས་པ་
དང་། གཞན་དག་ཏུ་ཡང་གསུངས་པས་ཏེ། ཡིད་ཀྱིས་འགའ་ཞིག་ཉིད་དུ་ནི། །རྒྱལ་བས་དཀྱིལ་འཁོར་བྱ་བར་བཞེད། །ཅེས་གསུངས་སོ་ཞེས་པ་ནི། ཡིད་ཀྱི་དཀྱིལ་འཁོར་༔

༄༅། ། གྱི་ཆོ་གའོ། །ཞེས་གསུངས་སོ། །མདོ་སྡེ་རིན་པོ་ཆེ་ལས་ཀྱང་། ཡིད་ནི་རབ་ཏུ་འཁྲུག་པ་ཡིས། །བྱས་པ་དང་ནི་བསགས་པ་དག །ཐམས་ཅད་
མི་དགེའི་ལས་སུ་འགྱུར། །ཡིད་ནི་རབ་ཏུ་དད་པ་ཡིས། །བྱས་པ་དང་ནི་བསགས་པ་དག །ཐམས་ཅད་དགེ་བའི་ལས་སུ་འགྱུར། །ཞེས་གསུངས་པ་དང་། སློབ་དཔོན་ཆེན་པོ་
འཕགས་པ་ཀླུ་སྒྲུབ་ཀྱི་ཞལ་ནས་ཀྱང་། འདོད་ཆགས་ཞེ་སྡང་གཏི་མུག་གསུམ། །དེས་བསྐྱེད་ལས་ནི་མི་དགེའི་ལས། །འདོད་ཆགས་ཞེ་སྡང་གཏི་མུག་མེད། །དེས་བསྐྱེད་ལས་ནི་
དགེ་བའི་ལས། །ཞེས་པ་དང་། འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་སྡུད་པ་ཚིགས་སུ་བཅད་པ་ལས་ཀྱང་། མཁའ་ལ་རླུང་བརྟེན་དེ་ལ་ཆུ་ཡི་ཕུང་པོ་བརྟེན། །དེ་ལ་ས་ཆེན་
འདི་བརྟེན་དེ་ལ་འགྲོ་བ་བརྟེན། །སེམས་ཅན་ལས་ལ་སྤྱོད་པའི་རྒྱུ་ནི་དེ་འདྲ་སྟེ། །ཞེས་གསུངས་པ་དང་། སངས་རྒྱས་ཕལ་པོ་ཆེ་ལས་ཀྱང་། ཞིང་རྣམས་རྒྱ་མཚོ་རྒྱ་ཆེན་མཐའ་༔

ཡས་པ། །རྣམ་དག་ལས་ཀྱིས་རྣམ་པ་སྣ་ཚོགས་གནས། །ཞེས་གསུངས་པ་དང་། ཡང་གསུངས་པ། ཇི་ལྟར་ས་བོན་ཁྱད་པར་གྱིས། །འབྲས་བུ་སྣ་ཚོགས་འབྱུང་བ་ལྟར།
དེ་བཞིན་ལས་ཀྱི་ཁྱད་པར་གྱིས། །སེམས་ཅན་རྣམས་དང་ཞིང་འབྱུང་ངོ༌། །ཞེས་པ་དང༌། ཡང་གསུངས་པ། མེ་ཏོག་ཕལ་ཆེར་མེ་ཏོག་བླ་རེ་དང་། །ཞེས་པ་ལ་སོགས་
གསུངས་པ་དང་། ཡང་གསུངས་པ། ལས་ཀྱི་རྩ་བ་སེམས་ཡིན་ལ། །སེམས་ནི་སྒྱུ་མ་བཞིན་དུ་འདོད། །སྒྱུ་མ་སྤྲུལ་པས་འགྲོ་འདི་ལའོ། །ཞེས་སོ། །མདོ་སྡེ་ས་བཅུ་པ་ལས་
ཀྱང་། ཀྱེ་སྐྱེས་བུ་དག་ཁམས་གསུམ་པོ་འདི་དག་ནི་སེམས་ཙམ་མོ། །ཞེས་གསུངས་པ་དང་། འཕགས་པ་ལང་ཀར་གཤེགས་པ་ལས་ཀྱང་། ཇི་ལྟར་བྱིས་པས་རྣམ་བརྟག་
པ། །ཕྱི་རོལ་དོན་གཞན་ཡོད་མིན་ཏེ། །བག་ཆགས་ཀྱིས་ནི་དཀྲུག་པའི་སེམས། །དོན་ལྟར་སྣང་བ་རབ་ཏུ་སྐྱེ། །ཞེས་པ་དང་། གཟུགས་ལ་སོགས་པའི་སྣང་བ་ཡང་།

༄༅། །སེམས་ཉིད་རབ་ཏུ་སྣང་བའོ། །ཞེས་པ་དང་། དབུ་མའི་བསྟན་བཅོས་ཆེན་མོ་ལས་ཀྱང་། བསྔོ་བ་ལ་སོགས་བློ་ཉིད་ནི། །ཕྱི་རོལ་དོན་གྱི་རྒྱུ་ཅི་
ཞིག །ཞེས་པ་དང་། སློབ་དཔོན་ཆེན་པོ་ཞི་བ་ལྷའི་ཞལ་ནས་ཀྱང་། ལྕགས་སྲེག་ས་གཞི་སུ་ཡིས་བྱས། །བུད་མེད་དེ་དག་ཅི་ལས་བྱུང་། །ཞེས་པ་ལ་སོགས་པ་ལུང་དུ་མ་ནས་
གསུངས་པའི་ཕྱིར། ལུས་ངག་ཡིད་གསུམ་བྱ་བ་དེ། །ཐམས་ཅད་ཡིད་ཀྱིས་བྱེད་པ་ཡིན། །ཞེས་གསུངས་པ་དེ་བདེན་ནོ། །ཉམས་ཐོག་ཏུ་བབ། ཡིད་ལྷངས་ཀྱིས་
ཆེས། བཀའ་དྲིན་ཆེའོ། །འཐད་འཐད་ཤིན་ཏུ་འཐད། མདོ་དང་བསྟན་བཅོས་ཐམས་ཅད་ལས། །ཡིད་ཀྱི་བྱ་བྱེད་ཁོ་ན་ཡི། །བྱ་བ་ཐམས་ཅད་གཙོ་བོར་གསུངས། །བསམ་པ་
ངན་པ་སྐད་ཅིག་གིས། །ལས་གཞན་དག་ལ་མ་ལྟོས་པར། །སྐད་ཅིག་དེ་ཉིད་ལྷུང་གྱུར་པ། །གྲགས་པ་མཐའ་ཡས་གཏམ་རྒྱུད་ལྟོས། །བསམ་བཟང་སྐད་ཅིག་ཙམ་གྱིས་ནི།

ལས་གཞན་དག་ལ་མ་ལྟོས་པར། །སྐད་ཅིག་ཉིད་ལ་སུམ་ཅུ་དག །རྩ་གསུམ་ལྷ་རུ་སྐྱེས་གྱུར་པ། །མེ་ཡི་ཤིང་རྟའི་གྱད་སོགས་ལྟོས། །དེ་སོགས་མདོ་སྡེ་དུ་མ་ལས། །བསམ་
པ་བཟང་ངན་སྐད་ཅིག་རེས། །ལས་གཞན་དག་ལ་མ་ལྟོས་པར། །མཐོ་རིས་ངན་འགྲོའི་སྐྱིད་དང་སྡུག །དེ་མ་ཐག་ཏུ་གྲུབ་པར་གཟིགས། །དེ་ཕྱིར་ལུས་ངག་ཡིད་གསུམ་
གྱི། །སྐྱིད་སྡུག་ཐམས་ཅད་ལས་ཀྱིས་བྱས། །ལས་རྣམས་ཐམས་ཅད་བསམ་པས་བྱས། །བསམ་པ་ཐམས་ཅད་རྣམ་རྟོག་ཡིན། །རྟོག་པའི་མིང་གི་རྣམ་གྲངས་ནི། །ལ་ལར་
འདུ་ཤེས་ཞེས་བྱར་བཏགས། །ལ་ལར་རྣམ་པར་ཤེས་པ་བཏགས། །ལ་ལར་བློ་ཞེས་བྱ་བར་བཏགས། །ལ་ལར་ཡིད་ཅེས་བྱ་བར་བཏགས། །ལ་ལར་འགྱུར་བ་ཞེས་བྱར་
གྲགས། །དེ་སོགས་མིང་གི་རྣམ་གྲངས་མང་། །མདོར་ན་རང་སེམས་རྣམ་དག་སེམས། །མེ་ལོང་དྲི་མེད་གཟུགས་བརྙན་བཞིན། །རྐྱེན་གྱིས་ཅིར་ཡང་འཆར་བ་ཡི། །ཡི་དམ་

ཇ་༄༅། །རྣམ་པར་རྟོག་པ་དེས། །རྐྱེན་ངན་སྟོབས་ཀྱིས་ཉེས་བྱས་ལས། །སྡུག་བསྔལ་གཏིང་མཐའ་མེད་པར་འཁྱམས། །རྐྱེན་བཟང་སྟོབས་ཀྱིས་ལེགས་
བྱས་པས། །བདེ་སྐྱིད་ཕུན་ཚོགས་ཉམས་རེ་དགའ། །ཉེས་པའི་རྩལ་སྦྱངས་ཁམས་གསུམ་འཕེལ། །ལེགས་པའི་རྩལ་སྦྱངས་ཡེ་ཤེས་ཀྱི། །རྒྱལ་བའི་ཡོན་ཏན་དཔག་མེད་
འཕེལ། །དེ་ཕྱིར་ཐམས་ཅད་ཡིད་ཀྱིས་རྩལ། །ཡིད་ལ་ངེས་པར་ཡིད་ཆེས་སོ། །ཡིད་ལ་ངེས་ཤེས་ལྷང་གིས་སྐྱེས། །ཡིད་འགོག་པ་ཡང་ཡིད་ཀྱིས་བྱེད། །ཡིད་འཕེལ་བ་ཡང་
ཡིད་ཀྱིས་བྱེད། །རང་བཞིན་ནམ་མཁའ་ལྟ་བུ་ལ། །འཕེལ་བ་མེད་ཅིང་འགྲིབ་པ་མེད། །འོང་བ་མེད་ཅིང་འགྲོ་བ་མེད། །དེ་ལྟར་རྩལ་དང་ལྡན་པའི་ཡིད། །དུས་གསུམ་རྒྱལ་བ་
རྒྱ་མཚོའི་བཅུད། །བརྒྱུད་ལྡན་བླ་མའི་བཀའ་དྲིན་གྱིས། །རྒྱུད་འགྲེལ་མཐའ་དག་མ་ལུས་རྣམས། །ཡིད་ཀྱིས་རྩལ་སྦྱོང་གཙོ་བོར་གསུངས། །སྒྲུབ་ཐབས་རྣམས་ཀྱང་དེ་བཞིན་ལྷ

ནོ། །བསོད་ནམས་ཚོགས་ཀྱི་རྟེན་དམིགས་པ། །ཡིད་མ་གཏོགས་པའི་མངོན་སུམ་པ། །འགའ་རེ་སྲིད་དམ་མི་སྲིད་ཙམ། །ཕྱག་སོགས་ཡན་ལག་བདུན་པོ་རྣམས། །དངོས
མཆོད་མ་གཏོགས་ཡིད་ཡུལ་མེད། །ཤཱ་ནྱ་ཏཱ་སོགས་ཡེ་ཤེས་ཚོགས། །ཡིད་ཡུལ་མེད་པ་གང་ན་གདའ། །དེ་རྗེས་ལྷ་གྲངས་མང་ཉུང་གི། །དཀྱིལ་འཁོར་སྣོད་བཅུད་རྒྱས་པ་
དང་། །དཔའ་བོ་གཅིག་ལ་སོགས་པ་ཡི། །ཆོ་ག་གསུམ་དང་དཀྲོང་བསྐྱེད་སོགས། །ཡིད་ཡུལ་མེད་པ་ཅང་གདའ་ཡི། །འོད་ཟེར་འཕྲོ་འདུ་སྣ་ཚོགས་ཀྱིས། །ཡེ་ཤེས་དགུག་
གཞུག་ལ་སོགས་པའི། །ཏིང་འཛིན་བྱ་བ་ཐམས་ཅད་ཀུན། །ཡིད་མིན་དངོས་པོ་གང་ན་བཤད། །བསྐྱེད་རིམ་མཐའ་དག་གཟིགས་དང་ཀྱེ། །རྣལ་འབྱོར་པ་ཀུན་ཇི་ལྟར་
དགོངས། །རྫོགས་རིམ་རྩ་རླུང་ཐིག་ལེ་དང་། །ནཱ་ད་ལ་སོགས་དམིགས་པ་ཡི། །གཏད་ཐབས་ཐ་དད་སྣ་ཚོགས་པ། །ཡིད་ཀྱི་འདུ་བྱེད་སྣ་ཚོགས་ལྟོས། །མཚན་མ་མེད་པའི་

! ༄༅། །རྫོགས་རིམ་སྟེ། །འོད་གསལ་ཕྱག་རྒྱ་ཆེ་སོགས་པ། །དམིགས་པ་ཀུན་ལས་རྣམ་གྲོལ་བའི། །ཚིག་དང་བློ་ལས་འདས་པ་ཡི། །ཞི་བ་ཆེན་པོའི་
དབྱིངས་ཉིད་ཀྱང་། །ཡིད་མིན་ཞི་བར་སུ་ཞིག་གནས། །ཡེ་ཤེས་ཡོད་དང་མེད་བརྩི་བ། །ཡིད་མ་གཏོགས་པ་སུ་ཡིས་བརྩི། །རྗེ་ལ་མོས་གུས་མི་བྱེད་ཅིང་། །གསོལ་བ་གཏིང་
༈ ནས་མི་འདེབས་པར། །ཙབ་ཙུབ་མང་པོས་སུ་ལ་ཕན། །མུ་སྟེགས་རྟག་ཆད་གཉིས་སུ་ལྟ། །ཉན་ཐོས་བྱེ་བྲག་མདོ་སྡེ་པ། །ཕྲ་རབ་ཆ་ཤས་ལ་སོགས་ལྟ། །རང་རྒྱལ་གཟུང་
༈ འཛིན་ཡུལ་མེད་པར། །ཤེས་པའི་ཤེས་པ་ལྐོག་གྱུར་ལྟ། །དེ་སོགས་ཡིད་མིན་གང་གིས་ལྟ། །བལྟ་བྱར་འཛིན་པ་ཡིད་མིན་ནམ། །ཐེག་པ་ཆེ་ལ་ཞུགས་རྣམས་ཀྱང་། །སེམས་
ཀྱི་རྣམ་པར་ལྟ་བ་དང་། །རྣམ་མེད་རིག་གསལ་མྱོང་བར་ལྟ། །མྱོང་རིག་སྒྱུ་མར་ལྟ་བ་དང་། །སྒྱུ་མ་སྤྲོས་དང་བྲལ་བ་ཡི། །རྣམ་དག་མཁའ་དཀྱིལ་ལྟར་ལྟ་དང་། །དེ་ཉིད་

གང་དུའང་མི་གནས་པར། །དམ་བཅའ་མེད་ཅེས་ཁས་ལེན་དང་། །བྲལ་བས་བརྗོད་ལས་དབེན་པ་ལྟ། །དེ་ལས་ལྷག་པའི་ལྟ་སྲིད་ཀྱང་། །མ་ལུས་ཡིད་མིན་གང་གིས་བལྟ།
སྡིག་པའི་གྲོགས་པོའི་དབང་སོང་བས། །ཡིད་རྩལ་སྐྱོན་དུ་བསྒྲུབས་པ་ཡིས། །དུག་སྡོང་ལོ་འདབ་འཕེལ་བ་ལྟར། །བདག་གཞན་ཐམས་ཅད་ཕུང་བར་བྱས། །དུས་གསུམ་རྒྱལ་
བ་རྒྱ་མཚོ་དང་། །བཤེས་གཉེན་བླ་མ་ཚད་ལྡན་གྱི། །དྲིན་གྱིས་ཡིད་རྩལ་ཡོན་ཏན་དུ། །བསྒྲབས་པས་དུག་གི་སྡོང་པོ་དེ། །སྨན་གྱི་སྡོང་པོར་ལོག་གིས་འགྱུར། །སྨན་སྡོང་ལོ་
འདབ་འབྲས་བུར་འཕེལ། །བདག་གཞན་ཐམས་ཅད་ཀུན་འཚེང་བའི། །རྒྱལ་བའི་སྐུ་གསུམ་ལ་སོགས་པའི། །ཡོན་ཏན་དཔག་མེད་ལོངས་སྤྱོད་ཚེ། །ཡིད་ཀྱིས་ཡོན་ཏན་རྩལ་
མཆོག་དེ། །ངོམས་པ་མེད་པར་བསྒྲུབས་བསྒྲུབས་པས། །མུ་མཐའ་མེད་ཅིང་ཐུག་མེད་པའི། །ཡོན་ཏན་ཟད་མཐའ་ག་ལ་ཡོད། ། ཨེ་མ་རྒྱལ་བའི་ཡོན་ཏན་ཚོགས། །ཡོན་ཏན་ལྕ

| ༄༅། །ཇི་སྙེད་སྲིད་ཚད་རྣམས། །མ་ལུས་ཡིད་ཀྱི་རྩལ་ལས་བྱུང་། །ཡིད་བཞིན་ནོར་བུ་དཔག་བསམ་ཤིང་། །ཡོན་ཏན་ཟད་མེད་ནམ་མཁའི་མཛོད།
ཡིད་ཁྱོད་ཉིད་ཀྱིས་བསྒྲུབ་པའི་ཕྱིར། །ཤིན་ཏུ་ངོ་མཚར་ཡིད་ཁྱོད་ལ། །གུས་པས་ཕྱག་འཚལ་སྐྱབས་སུ་མཆིའོ། །དཔལ་གསང་བ་འདུས་པ་ལས། བཅོམ་ལྡན་འདས་དེ་བཞིན་
གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེ་གང་ལ་གནས། བཀའ་སྩལ་པ། དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེ་ནི། སྒྲབ་པ་པོ་
བདག་ཉིད་ཀྱི་ལུས་དང་ངག་དང་ཡིད་རྡོ་རྗེ་ལ་གནས་ཞེས་གསུངས་པས། ཕྱོགས་བཅུ་དུས་གསུམ་བདེ་གཤེགས་ཚོགས། །མ་ལུས་ཇི་སྙེད་སྲིད་དོ་ཅོག །ཐམས་ཅད་སེམས་ཅན་
མ་ལུས་པའི། །ཡིད་ལ་ཁྱབ་ཅིང་མི་ཕྱེད་བཞུགས། །དེ་ལ་རྡོ་རྗེའི་སྐུ་ཞེས་བཏགས། །གདུལ་བྱ་མོས་པ་སྣ་ཚོགས་ཀྱིས། །ཡིད་ལ་ཐུབ་པའི་ཕྲིན་ལས་ཀྱིས། །རི་མོ་གང་ལྟར་༔

འོས་པར་སྣང༌། །སྐུ་ལ་མོས་པའི་མིག་ལ་སྣང་། །གསུང་ལ་མོས་པའི་རྣ་བར་གྲག །ཐུགས་ལ་མོས་པའི་ཡིད་ལ་ཤར། །མང་བར་མོས་ལ་མང་པོར་སྣང་། །ཉུང་བར་མོས་ལ་
ཉུང་བར་སྣང༌། །རེ་རེ་མོས་ལ་རེ་རེར་སྣང་། །ཁྲོ་བོར་མོས་དང་ཞི་བར་མོས། །ཅུང་ཟད་ཁྲོ་བར་མོས་པ་དང༌། །ཁྲོ་འཛུམ་དག་ཏུ་མོས་པ་དང་། །རབ་བྱུང་གཟུགས་དང་ཁྱིམ་
པའི་གཟུགས། །རྒྱན་ཆས་བརྒྱན་པར་གང་མོས་དང༌། །ཡབ་ཡུམ་ཕན་ཚུན་འགྱིང་བ་དང༌། །ཡབ་ཡུམ་གཅེར་བུར་འཁྲིལ་ལ་མོས། །མོས་པ་སྣ་ཚོགས་བརྗོད་མི་ལང་། .I2hiz
.g
.292གང་ལ་གང་མོས་དེ་དང་དེའི། །ཡིད་ལ་མ་འདྲེས་གསལ་པོར་སྣང་། །སྣང་བ་དེ་དང་དེས་དྲངས་ནས། །སྡུག་བསྔལ་ཆུ་བོ་ཆེ་ལས་བསྒྲལ། །བདག་སྒྲོལ་གཞན་སྒྲོལ་ཀུན་སྒྲོལ་
བའི། །དུས་གསུམ་རྒྱལ་བ་རྒྱ་མཚོ་ལ། །གུས་པས་ཕྱག་འཚལ་སྐྱབས་སུ་མཆི། །གཞན་ཡང་ཕྲིན་ལས་བྱེད་པར་ནི། །མདོ་ལ་མོས་ལ་མདོ་སྡེར་སྣང་། །རྒྱུད་ལ་མོས་ལ་རྒྱུད་

།དུ་སྣང་། །ཕྲིན་ལས་རྣམ་བཞི་ལ་སོགས་པའི། །ལས་ཚོགས་གང་གང་མོས་དེར་སྣང་། །དེ་བཞིན་ལེའུ་དང་པོ་དང་། །གཉིས་དང་གསུམ་སོགས་༄༅།
མ་འདྲེས་པར། །གང་མོས་དེ་ལ་གསལ་པོར་སྣང་། །བསྟན་བཅོས་དག་གིས་གང་འདུལ་བ། །དེ་ལ་བསྟན་བཅོས་དག་ཏུ་སྣང་། །བོད་མར་མོས་ལ་བོད་མར་སྣང་། །འགྲེལ་
བ་སྒྲུབ་ཐབས་རྒྱས་བསྡུས་སོགས། །གང་ལ་གང་འདུལ་དེ་དེར་སྣང་། །མན་ངག་གནད་ལ་གང་མོས་པའི། །ཡིད་ལ་མན་ངག་གནད་དུ་སྣང་། །སེམས་ཅན་མོས་པའི་བྱེ་བྲག་
དང་། །ཐུབ་དབང་སྲས་བཅས་ཕྲིན་ལས་ཀྱིས། །རོལ་པའི་བྱེ་བྲག་སྣ་ཚོགས་པ། །ཇི་སྲིད་ནམ་མཁའ་གནས་ཀྱི་བར། །བྲིས་ཀྱང་རྫོགས་མཐའ་ག་ལ་སྲིད། །ཁ་བློར་གང་ཉེ་ཁ་
ཡར་ཙམ། །ཕན་དུ་རེ་ནས་བཀོད་པ་ལགས། །དེ་ལྟར་སེམས་ཅན་ཀུན་གྱི་ཡིད། ། ཡོན་ཏན་ཕུན་ཚོགས་འབྱུང་གནས་དེ། །འདི་ན་མི་འདུག་ཕ་གིར་མིན། །ཡུལ་ན་མི་གནས་

ཕྱོགས་ནའང་མིན། །ནང་ན་མི་གནས་ཕྱི་ནའང་མིན། །བར་ན་མི་འདུག་གཞན་ནའང་མིན། །ས་ལ་མི་འདུག་གནམ་དུའང་མིན། །སྙིང་གི་ནང་ན་ཡོད་ཐང་ལ། །གཤའ་མར་
བལྟས་པས་མི་འདུག་གོ། །གློ་བའི་གསེབ་ནའང་མི་འདུག་གོ། །དོན་རྣམས་ལ་ཡང་མི་འདུག་གོ། །སྣོད་རྣམས་ལ་ཡང་མི་འདུག་གོ། །ཤ་དང་རུས་པ་ཁྲག་ལ་མིན། །ཚིལ་
དང་ལྷ་བ་རྐང་ལའང་མིན། །སྤྱི་བོའི་གཙུག་ནས་རྐང་པའི་བར། །གང་དུ་བལྟས་ཀྱང་མི་འདུག་གོ། །དཀར་ནག་ལ་སོགས་ཁ་དོག་ཚོགས། །ཇི་ལྟ་བུར་ཡང་མི་འདུག་གོ།
གྲུ་བཞི་ལ་སོགས་དབྱིབས་སུ་མིན། །ཕོ་མོ་མ་ནིང་གང་དུའང་མིན། །དམྱལ་སོགས་རིགས་དྲུག་གང་དུ་མིན། །ཉན་ཐོས་རང་རྒྱལ་དགྲ་བཅོམ་མིན། །བུདྡྷ་བྱང་ཆུབ་སེམས་
དཔའ་དང་། །ས་ལམ་དྲོད་རྟགས་ལ་སོགས་པའི། །སྐྱོན་ཡོན་གང་དུ་ཡང་མི་འདུག་གོ། །སྐྱེ་བ་མི་འདུག་འགག་མི་འདུག །གནས་པ་མི་འདུག་དངོས་མི་འདུག །དངོས་མེད་༔

།མི་འདུག་ངོས་བཟུང་མིན། །སྐྱེ་མེད་ཞེས་བྱར་མི་འདུག་གོ། །གང་དུའང་དམིགས་ཡུལ་མི་འདུག་པས། །དམིགས་མེད་ཞེས་བྱར་སྒྲོ་མི་
འདོགས། །ཅི་ཡང་མེད་པར་ཅིར་ཡང་གྲུབ། །ཤིན་ཏུ་དཀའ་མོ་འདི་འདྲ་མ། །ཟག་མེད་བདེ་བ་ཆེན་པོར་གྲགས། །དཔལ་གསང་བ་འདུས་པ་ལས། ཆོས་ཐམས་ཅད་
སེམས་ལ་གནས་སོ། །སེམས་ནི་ནམ་མཁའ་ལ་གནས་སོ། །ནམ་མཁའ་ནི་ཅི་ལ་ཡང་མི་གནས་སོ། །ཞེས་གསུངས་པ་དང་། སློབ་དཔོན་ཀླུ་སྒྲུབ་ཀྱི་མཁན་པོ་བྲམ་ཟེ་ཆེན་པོའི་
ཞལ་ནས་ཀྱང་། རྣམ་རྟོག་ཀུན་གྱི་རྩ་བ་སེམས་ཡིན་ལ། །སེམས་མེད་ཕྱིར་ན་རྣམ་རྟོག་ག་ལ་ཡོད། །ཅེས་གསུངས་སོ། །དུར་ཁྲོད་ཆེན་པོར་མཆོག་བརྙེས་པའི། །དཔལ་ལྡན་
ནྭ་ལོའི་ཞལ་ན་རེ། །ལུས་ངག་ཡིད་གསུམ་བྱ་བ་དེ། །ཐམས་ཅད་ཡིད་ཀྱིས་བྱེད་པ་ཡིན། །ཞེས་གསུངས་པ་ཡི་བཀའ་དེ་ལ། །བུ་དབུས་པ་སྟོན་ཆུང་ངེས་ཤེས་སྐྱེས། །ཡིད་

ལ་འཐད་ཅིང་གཞུང་དང་མཐུན། །ཤིན་ཏུ་དགའ་ནས་འདི་ཚོ་བྲིས། །འགྲོ་ཀུན་ང་འདྲར་ཡིད་ཆེས་པར། །བྱིན་གྱིས་བརླབ་པར་མཛད་དུ་གསོལ། །དཔལ་ཆེན་པོ་རྒ་ལོའི་
དགོངས་པ་ལ། བུ་དབུས་པ་སྣ་ནམ་སྟོན་ཆུང་གིས་ཤིན་ཏུ་ཡིད་ཆེས་པའི་སྒོ་ནས་བཀོད་པ། ཡིད་ཆེས་གླེང་སློང་ཞེས་བྱ་བ་སྒྲགས་ཀྱི་ངར་ཕུག་ཏུ་བྲིས་པ།
སྣྲོ ༎ ༎ མན་ངག་སྙིང་པོ་གསལ་བ་བཞུགས།། བླ་མ་རྗེ་བཙུན་རྟོགས་ལྡན་བྱིན་རླབས་ཀྱི་བརྒྱུད་པ་ཅན་རྣམས་ལ་ཕྱག་འཚལ་ཞིང་སྐྱབས་སུ་མཆིའོ། །དུས་གསུམ་གྱི་སངས་
རྒྱས་ཐམས་ཅད་ཀྱི་དགོངས་པ་མཐར་ཐུག་པ། གྲུབ་པ་ཐོབ་པའི་བླ་མ་དམ་པ་རྟོགས་པ་ཕུལ་དུ་ཕྱིན་པས་བྱིན་རླབས་ཀྱི་ཚན་ཆེན་པོ་གཡོས་པ་རྣམས་ཀྱི་བྱིན་རླབས་ཀྱི་བབས་ཆེན་མོ་
བསྐལ་པ་མང་པོར་ཚོགས་ཐུན་མོང་མ་ཡིན་པ་བསགས་ཤིང་། བརྒྱུད་ལྡན་གྱི་བླ་མ་དམ་པ་མཉེས་པར་བྱས་པའི་སྐལ་པ་དང་ལྡན་པའི་སློབ་མ། ‘དབང་པོ་ཡང་རབ་ཀྱི་གང་ཟག་༔

༄༅། །མོས་གུས་ཅན་ལ་ནང་ནས་མངོན་སུམ་དུ་འཆར་བ། ཐེག་པ་ཐམས་ཅད་ཀྱི་གནད་བབས་ཆེན་མོ་འདི་ནི། ཕྱི་ནང་སྣང་སྲིད་འཁོར་འདས་ཀྱི་ཆོས་
ཐམས་ཅད་ཟུང་འཇུག་གཉིས་སུ་མེད་པའི་ཡེ་ཤེས་མཉམ་པ་ཉིད་ཆེན་པོ་འདི་ནི། འཁོར་འདས་ཀྱི་ཆོས་ཐམས་ཅད་རང་གི་སེམས་ཀྱི་དེ་ཁོ་ན་ཉིད་ལས་ལོགས་ན་ཡོད་པ་མ་
ཡིན། རང་གི་སེམས་ཀྱི་དེ་ཁོ་ན་ཉིད་རྟོགས་པར་གྱུར་ན་འཁོར་བ་ལས་གྲོལ་ནས་ནམ་མཁའ་ལྟ་བུའི་ཆོས་ཉིད་མངོན་དུ་བྱས་ཏེ། དུས་གསུམ་གྱི་སངས་རྒྱས་ཐམས་ཅད་ཀྱི་གོ་
འཕང་མཆོག་ཏུ་སྐད་ཅིག་ལ་བགྲོད་པར་བྱེད་དོ། །དེ་ལྟ་བུའི་རྗེ་བཙུན་རྟོགས་ལྡན་གྱི་བྱིན་རླབས་ཀྱི་གནད་ཀྱིས་སློབ་མ་སྐལ་ལྡན་ལ་མངོན་སུམ་དུ་འཆར་བ་འདི་ནི། སྐྱེ་བ་སྔ་མ་
ཕན་ཆོད་དུ་ཚོགས་བསགས་པ་ཤས་ཆུང་ཞིང་། བྱིན་རླབས་ཀྱི་བརྒྱུད་པ་དང་མི་ལྡན་པ། བཤེས་གཉེན་ཐག་བསྲིངས་པ། ཤིན་ཏུ་བློ་དམན་པ་སྐལ་པ་དང་མི་ལྡན་པ་ཁྲོལ་མ་ལྟ་༔

བུའི་གང་ཟག་འདི་རྣམས་ཀྱི་བློར་མ་ཤོང་བས་ཤིན་ཏུ་སྨད་ཅིང་སྤོང་བར་བྱེད་དོ། །འདི་ལྟ་སྟེ། དོན་སྤྱི་བརྗེད་དུ་བཅུག་ནས་ཚིག་དང་ཐ་སྙད་འབའ་ཞིག་ཚགས་བྱས་ནས་དེ་ལ་
མངོན་པར་ཞེན་པའི་གང་ཟག་རྣམས་དང་། བསམ་མནོ་དང་། གོ་ཡུལ་དང་། བརྟག་དཔྱད་ལ་སོགས་པ་བྱིན་རླབས་མེད་པའི་རྟོག་པ་འབའ་ཞིག་གིས་གོ་ཡུལ་དང་བརྟག་དཔྱད་
ལ་དོན་དུ་མཐོང་ནས་གང་རྣམ་རྟོག་རགས་ཤིང་སྨྲ་ཁམ་ཆེ་བ་ལ་རྟོགས་པ་མཐོ་བར་མཐོང་བའི་ལོག་ཤེས་ཅན་རྣམས་དང་། རྟོགས་པས་མ་ཁྱབ་པའི་བདེ་གསལ་མི་རྟོག་པའི་ཉམས་
རྐྱང་པ་ལ་ཏིང་ངེ་འཛིན་བཟང་པོར་མཐོང་ནས་མངོན་པར་ཞེན་པའི་གང་ཟག་རྣམས་དང་། ནུས་པ་རྐྱང་པ་དང༌། དམིགས་པ་ཕྱོགས་ཆ་བ་དང་། དམིགས་མེད་ཕྱོགས་ཆ་བ་
དང་། སྤྲོས་པ་ཕྱོགས་ཆ་བ་དང་། སྤྲོས་མེད་ཕྱོགས་ཆ་བ་དང་། དངོས་པོ་ཕྱོགས་ཆ་བ་དང་། དངོས་མེད་ཕྱོགས་ཆ་བ་དང་། མཉམ་པ་ཕྱོགས་ཆ་བ་དང་། མི་མཉམ་ཕྱོགས་

ང་༄༅། ། ཆ་བ་དང༌། འོད་གསལ་ཕྱོགས་ཆ་བ་དང༌། ཟུང་འཇུག་ཕྱོགས་ཆ་བ་དང་། བཅོས་མ་ཕྱོགས་ཆ་བ་དང༌། མ་བཅོས་ཕྱོགས་ཆ། ཐོ་ཅོ་ཕྱོགས་
ཆ༑ ཚུལ་འཆོས་ཕྱོགས་ཆ། རེ་དོགས་ཕྱོགས་ཆ། སྤངས་ཐོབ་ཕྱོགས་ཆ། སྲིད་ཞི་ཕྱོགས་ཆ། རྟོགས་མ་རྟོགས་ཕྱོགས་ཆ། གྲོལ་མ་གྲོལ་ཕྱོགས་ཆ་ལ་སོགས་པར་སོ་སོར་
མངོན་པར་ཞེན་ཅིང་བཅིངས་པའི་བློ་དམན་གྱི་གང་ཟག་རྣམས་ཀྱིས་བྱིན་རླབས་ཀྱིས་ནང་ནས་ཤར་བའི་ཚིག་དང་བྲལ་བ། རང་སར་གྲོལ་བ། གཉིས་སུ་མེད་པ། མཉམ་པ་ཆེན་
པོ། རྟགས་ལ་བརྟེན་ནས་རྗེས་སུ་དཔག་པ་ལ་མི་ལྟོས་པའི་མངོན་སུམ་པ་ཆེན་པོ། ཕྱོགས་བཅུའི་ནམ་མཁའ་ཆེན་པོ་ལྟར་དུས་གསུམ་དང་མཐའ་དབུས་ལ་སོགས་པ་ཐམས་ཅད་
ལས་རྣམ་པར་གྲོལ་བའི་བདེ་བ་ཆེན་པོ། བརྒྱུད་ལྡན་གྱི་བྱིན་རླབས་ཆེན་པོ་འབའ་ཞིག་གི་སྤྱོད་ཡུལ་འདི་བློར་མ་ཤོང་བས་རང་གི་ལོག་ཤེས་བཀབ་ནས་སྨོད་ཅིང་སྤོང་བའི་ཕྱིར་
ཀ་

གསང་བ་གཅེས་སོ། །མོས་གུས་ཅན་གྱི་གང་ཟག་ལ་བྱིན་རླབས་ཀྱི་ཚན་ཆེན་པོ་གཡོས་པས། མཐའ་དང་བྲལ་བའི་ཡེ་ཤེས་ཆེན་པོ་མངོན་སུམ་དུ་ཅེར་གྱིས་ཤར་བའི་དུས་སུ་ཞེ་
འདོད་དང་ཞེན་པ་མཐའ་དག་ལས་རང་གྲོལ་ཏེ། མ་རྟོགས་པའི་སེམས་ཅན་ལ་དམིགས་པ་མེད་པའི་བྱམས་པ་དང་སྙིང་རྗེ་བྱང་ཆུབ་ཀྱི་སེམས་ཆེན་པོ་འབའ་ཞིག་ཏུ་རང་དབང་མེད་
པར་ཤར་ཏེ་འབད་པ་དང་རྩོལ་བ་ལ་མ་ལྟོས་པའི་བྱིན་རླབས་ཆེན་པོས་སེམས་ཅན་གྱི་དོན་ཡིད་བཞིན་གྱི་ནོར་བུ་རིན་པོ་ཆེ་དང་། དཔག་བསམ་གྱི་ཤིང་ལྟར་སྣ་ཚོགས་གར་མོས་སུ་
འབྱུང་བར་འགྱུར་རོ། །དེ་ལྟ་བུའི་བདག་གཞན་ཐམས་ཅད་ཀྱི་དཔལ་ཟག་པ་མེད་པའི་བདེ་བ་ཆེན་པོ་འདི་ནི། བླ་མའི་བྱིན་རླབས་ཁོ་ན་ལས་མ་གཏོགས་པར་གཞན་དུ་རྙེད་པར་མི་
འགྱུར་ཏེ། དཔལ་དགྱེས་པ་རྡོ་རྗེ་ལས། གཞན་གྱིས་བརྗོད་མིན་ལྷན་ཅིག་སྐྱེས། །གང་དུ་ཡང་ནི་མི་རྙེད་དེ། །བླ་མའི་དུས་ཐབས་བསྟེན་པ་དང་། །བདག་གི་བསོད་ནམས་ལྩ

| ༄༅། །ལས་ཤེས་བྱ། །ཞེས་གསུངས་པ་དང་། ཡང་ལུང་ལས། བླ་མ་དང་བྲལ་ཆོས་མེད་དེ། །ཆོས་དང་བྲལ་བས་གྲོལ་བ་མེད། །ཅེས་པ་
དང་། ཡང་ལུང་ལས། བསྐལ་པ་སྟོང་གི་སངས་རྒྱས་ཀྱང་། །བླ་མ་དག་ལ་བརྟེན་ཏེ་བྱུང་། །ཞེས་པ་དང་། ཡོན་ཏན་ཐམས་ཅད་རབ་རྫོགས་ཀྱང་། །བླ་མ་མེད་ན་སྲིད་
མཐར་མིན། །སྐྱ་བ་འཛིན་པ་མེད་པ་ཡི། །གྲུ་ཡིས་ཕ་རོལ་ཕྱིན་མི་ནུས། །ཞེས་གསུངས་པ་དང་། བླ་མ་དེ་ཡང་བྱིན་རླབས་ཀྱི་བརྒྱུད་པ་མེད་ཅིང་། ཚིག་རྐྱང་པ་དང༌། ཉམས་
རྐྱང་པ་དང་། ཤེས་རབ་རྐྱང་པ་དང་། ཏིང་ངེ་འཛིན་རྐྱང་པ་དང་། ནུས་མཐུ་རྐྱང་པ་ལ་སོགས་པ་ལས་བྱིན་རླབས་མི་འབྱུང་སྟེ། དཔེར་ན་བརྐོས་ཕོར་ལ་རི་མོ་མེད་པར་ཚ་ཚའི་
འབི་འབི་བསྐལ་པ་དཔག་ཏུ་མེད་པར་འདེབས་ཀྱང་རི་མོ་མི་འབྱུང་བ་བཞིན་ནོ། །དེ་བས་ན་རྟོགས་པ་ཕྱིན་ཅི་མ་ལོག་པའི་བྱིན་རླབས་ཀྱི་བརྒྱུད་པའི་བླ་མ་དམ་པ་རྙེད་པའི་སྐལ་ལྡན་

དེ་ནི། བསྐལ་པ་དཔག་ཏུ་མེད་པར་ཚོགས་ཐུན་མོང་མ་ཡིན་པ་བསགས་པའི་མཐུ་ལས་གྲུབ་པ་ཡིན་ཏེ་དེ་ནི་ཤིན་ཏུ་དཀོན་ནོ། །དེ་ལྟ་བུའི་བྱིན་རླབས་ཀྱི་བརྒྱུད་པ་དང་ལྡན་པའི་བླ་
མ་དམ་པ་དེ་མཉེས་པ་ལས་མཆོག་དང་ཐུན་མོང་གི་དངོས་གྲུབ་འབྱུང་བས་ན་བླ་མ་མཉེས་པར་བྱ་བ་མ་གཏོགས་པ་བྱ་བ་གཞན་མེད་དེ། ལུང་ལས། མཆོད་པ་ཐམས་ཅད་ཡོངས་
སྤངས་ལ། །བླ་མ་མཆོད་པ་ཡང་དག་བརྩམ། །དེ་མཉེས་པས་ནི་ཀུན་མཁྱེན་པའི། །གོ་འཕང་མཆོག་ནི་ཐོབ་པར་འགྱུར། །བླ་མེད་མཛད་པའི་སློབ་དཔོན་ནི། །རྡོ་རྗེ་སེམས་
དཔའ་རབ་མཆོད་ན། །དེ་ཡིས་བསོད་ནམས་མ་བསགས་ཅི། །དཀའ་ཐུབ་མ་བསྟེན་ཅི་ཞིག་ཡོད། །ཅེས་པ་དང་། ཡང་རྒྱུད་ལས། ཕྱོགས་བཅུའི་དེ་བཞིན་གཤེགས་པ་གངྒཱའི་
ཀླུང་གི་བྱེ་མ་སྙེད་ལ་བསྙེན་བཀུར་བྱས་པ་བས། རྡོ་རྗེ་སློབ་དཔོན་གྱི་བ་སྤུའི་བུ་ག་གཅིག་མཉེས་པའི་བསོད་ནམས་ཁྱད་པར་དུ་འཕགས་སོ། །ཞེས་གསུངས། དེ་ལྟ་བུའི་བླ་མ་

།དམ་པ་དེ་མཉེས་པར་བྱེད་པའི་དུས་སུ་བླ་མ་དམ་པའི་སྐྱོན་ལ་མི་བརྟག ། སྐྱོན་མི་བླང་། ཡོན་ཏན་གྱི་སྒོ་ནས་བརྟག་ཅིང་ཡོན་ཏན་བླང་བར་བྱ་༄༅།
སྟེ། ལུང་ལས། གང་ལ་སྐྱོན་ཉུང་ཡོན་ཏན་མང་། །བླ་མ་དེ་ནི་བཙལ་བར་བྱ། །བླ་མའི་ཡོན་ཏན་བླང་བྱ་ཞིང༌། །སྐྱོན་ནི་ནམ་ཡང་མ་ཡིན་ནོ། །ཞེས་གསུངས་སོ། །སྤྱིར་བླ་
མའི་ཞབས་ཏོག་ཆེ་ཆུང་གི་རིམ་པ་ནི། རབ་སྒྲུབ་པའི་ཞབས་ཏོག །འབྲིང་ལུས་ངག་གི་ཞབས་ཏོག །ཐ་མ་ཟང་ཟིང་གི་ཞབས་ཏོག་ཏུ་བཤད་མོད་ཀྱི། འོན་ཀྱང་ནི་བླ་མ་ལ་གང་
༈ མཁོའི་གནས་སྐབས་རྩི་བ་གལ་ཆེའོ། །བླ་མ་ལ་ཟང་ཟིང་མཁོ་བའི་དུས་སུ་ཟང་ཟིང་གི་ཞབས་ཏོག་རབ་ཏུ་འགྲོ། བླ་མ་ལ་ལུས་ངག་མཁོ་བའི་དུས་སུ་ལུས་ངག་གི་ཞབས་ཏོག་
རབ་ཏུ་འགྲོ། །བླ་མ་མཉེས་ན་བླ་ན་མེད་པའི་བྱང་ཆུབ་ལ་སོགས་པ་ཡོན་ཏན་མཐའ་དག་ཐོབ་པའི་ཕྱིར། དངོས་པོ་གང་གིས་མཉེས་ན་ཡང་སྒྲུབ་པའི་ཞབས་ཏོག་ཆེན་པོར་སོང་བ་
ཀ་

ཤུགས་ལས་ཤེས་པ་ཡིན་མོད། ཡང་སྒྲུབ་པའི་ཞབས་ཏོག་གཤའ་མར་བྱེད་པའི་སློབ་མ་དེས་ནི་ལུས་ངག་དང་ཟང་ཟིང་གི་ཞབས་ཏོག་ཕུན་སུམ་ཚོགས་པ་འགྲུབ་པར་འགྱུར་
ཏེ། དེ་ཅིའི་ཕྱིར་ཞེ་ན། ལོངས་སྤྱོད་དང་། འབྱོར་བ་དང་། དབང་ཆེ་བ་ལ་སོགས་པ་ཕུན་སུམ་ཚོགས་པ་ཐམས་ཅད་ཆོས་དང་མཐུན་པའི་སྒྲུབ་པ་ཚུལ་བཞིན་བྱས་པ་ལས་བྱུང་བའི་
ཕྱིར་རོ། །དེ་ལྟར་བླ་མ་མཉེས་བྱས་ན། །ཡན་ལག་འདུན་དང་ཆོས་སྤྱོད་བཅུ། །ཕ་རོལ་ཕྱིན་དྲུག་ལ་སོགས་པའི། །བསོད་ནམས་མ་ལུས་དེ་རུ་འདུས། །ཁྱད་པར་རྡོ་རྗེ་ཐེག་པ་
ཡི། །བསྐྱེད་རིམ་བཟླས་བརྗོད་གཏོར་མ་དང་། །རབ་གནས་སྦྱིན་སྲེག་མཆོད་སྦྱིན་དང་། །རྫོགས་རིམ་རྩ་རླུང་ཐིག་ལེ་སོགས། །ཐབས་ལམ་ཟབ་མོ་སྣ་ཚོགས་ཀྱང་། །བླ་མ་
མཉེས་པ་ཁོ་ནར་འདུས། ། གང་གིས་བླ་མ་མཉེས་བྱེད་པ། །གང་ལའང་མི་ལྟོས་ཕུན་སུམ་ཚོགས། །དཀར་པོ་ཆིག་ཐུབ་ཆེན་པོ་ཡིན། །ཡོན་ཏན་མ་ལུས་ཀུན་རྫོགས་ཀྱང་། །བླ་

།མ་མཉེས་པར་མ་བྱས་ན། །འབྲས་བུ་ཕུན་སུམ་ཚོགས་མི་སྲིད། །བླ་མ་མཉེས་པའི་བྱིན་རླབས་ཀྱིས། །ཕུན་སུམ་ཚོགས་པའི་འབྲས་འབྱིན་ཏེ།༄༅།
དབྱར་སྨད་སྤང་གི་ཤ་མོ་བཞིན། །རང་དབང་མེད་པར་དུས་ཚོད་དུ། །ཅིས་ཀྱང་མི་བཟློག་ངེས་པར་འབྱིན། །བླ་མའི་བྱིན་རླབས་ཚན་གཡོས་པས། །ཤེས་རབ་ཏིང་འཛིན་ལ་
སོགས་པ། །ཟག་བཅས་ཟག་མེད་བདེ་སྐྱིད་ཚོགས། །བདག་གཞན་ཀུན་གྱི་དཔལ་གྱི་གཏེར། །རང་དབང་མེད་པར་རབ་ཏུ་བརྡོལ། །སེམས་ཉིད་སྟོང་པའི་ནམ་མཁའ་ལ། །བླ་
མའི་བྱིན་རླབས་ཉི་ཤར་བས། །ཞེན་པའི་མུན་པ་རང་སར་དེངས། །སྙིང་རྗེ་ཆེན་པོའི་འོད་ཟེར་མཆེད། །འགྲོ་དྲུག་ཡེ་ནས་རྣམ་གྲོལ་ལ། །སོ་སོར་འཁྲུལ་ལ་རབ་བརྩེ་བས།
གཞན་དོན་བསོད་ནམས་དཔག་མེད་པ། །སྣ་ཚོགས་ཐབས་སྒོ་དུ་མ་ཡིས། །རང་དབང་མེད་པར་ངེས་པར་སོག །བསོད་ནམས་རྒྱུ་འབྲས་སྟོབས་ཆེན་གནས། །བསགས་ཤིང་༴

བསགས་ཤིང་ཕྱི་ཕྱིར་འཕེལ། །ཇི་ལྟ་ཇི་ལྟར་ཚོགས་བསགས་པ། །དེ་ལྟ་དེ་ལྟར་ཡོན་ཏན་འཕེལ། །ཇི་ལྟ་ཇི་ལྟར་འཕེལ་བ་བཞིན། །དེ་ལྟ་དེ་ལྟར་གཞན་དོན་རྫོགས། །རྫོགས་
པ་བཞིན་དུ་ཡོན་ཏན་འཕེལ། །ཕན་ཚུན་གཅིག་གིས་གཅིག་སྤེལ་ནས། །ཡོན་ཏན་མུ་མེད་ཐུག་པ་མེད། །མཐའ་ཡས་དཔག་མེད་བསམ་མི་ཁྱབ། །ཡར་ཡར་འཕེལ་ཞིང་གཞན་
དོན་རྫོགས། །ཆོས་ཀུན་མཁའ་ལྟར་སྤྲོས་དང་བྲལ། །དཔག་མེད་ཚོགས་བསགས་སྨོན་ལམ་རྣམས། །སྤྲོས་བྲལ་རྣམ་དག་ངང་དུ་ཐིམ། །དེ་ཉིད་བྱིན་རླབས་ཡོན་ཏན་དང་།
མཐུ་རྩལ་གཟི་བརྗིད་མི་འགོག་ཕྱིར། །ཇི་སྲིད་གདུལ་བྱ་དུས་ཚོད་ལ། །བབ་པ་དེ་སྲིད་འབད་མེད་པར། །མོས་པ་ཆེ་ཆུང་ཁྱད་པར་གྱི། །བསམ་པ་ཐོགས་མེད་ངེས་རྫོགས་
བྱེད། ། ཨེ་མ་མི་ཤིགས་ཐིག་ལེ་ཆེ། །གཞི་ལམ་འབྲས་བུ་འགྱུར་བ་མེད། །འགྱུར་མེད་ནམ་མཁའ་རྡོ་རྗེ་སེམས། །རྟེན་འབྲེལ་དབང་གིས་ཅིར་ཡང་འཆར། །དེ་ལས་བྱུང་བ་སྐྱུ

! ༄༅། ། མ་ཡིན་ཞིང་། །ཅིག་ཆར་ཀུན་ལ་སྣ་ཚོགས་སྣང་། །ཡིད་བཞིན་ནོར་བུ་དཔག་བསམ་ཤིང་། །གདམས་ངག་ཐམས་ཅད་ཀྱི་ཉ་ག །མན་ངག་ཐམས་
ཅད་ཀྱི་འགག །ཟབ་པ་དང་རྒྱ་ཆེ་བ་མ་ལུས་པའི་དོན་གཅིག་ཏུ་དྲིལ་ནས་གསལ་ཞིང་མ་ལུས་པར་བཀོད་པ། ཤཱཀྱའི་དགེ་སློང་སྣ་ནམ་བརྩོན་འགྲུས་གྲགས་པས་སྐལ་པ་དང་ལྡན་
པའི་སློབ་མ་དབང་པོ་ཡང་རབ་ཀྱི་དོན་དུ་ཚལ་སྒང་གི་ཡང་དགོན་གསར་པའི་ནང་དུ་བཀོད་པ། མན་ངག་གི་སྙིང་པོ་གསལ་བ་ཞེས་བྱ་བའོ། །ཨཾ།། །། ༈ འཆི་བ་གྲོགས་སུ་
༧ ཁྱེར་བའི་སྙིང་གཏམ། ན་མོ་གུ་རུ། སྐུ་ན་བགྲེས་ནས་འདའ་ཙ་ན། །ཟུག་གཟེར་ཕྲ་མོ་ཞི་བར་རེ། །ཞོ་ཀྲོག་གསོལ་སྙིང་འདོད་ལ་སོགས། །འདི་འདྲའི་སྐྱིད་སྡུག་ལེགས་ཉེས་ཀྱི། །
རྟོག་པ་ཙབ་ཙུབ་ཕྲན་ཚེགས་སོགས། །བར་མ་དོར་ཐུགས་མ་སྙེམས་པར། །འཆི་བ་གྲོགས་སུ་ཁྱེར་ནས་འགྲོ། །ད་རེས་འཆི་བ་ང་རེ་འཚེངས། །རིག་སྟོང་སྤྲོས་བྲལ་གྱི་ཡེ་ཤེས་

འདི། །མངོན་སུམ་རང་གསལ་རྣམ་དག་ལ། །སྐྱེ་དང་འཆི་བ་མི་འདའོ། །འདི་དང་ཕྱི་མ་བར་དོ་གསུམ། །མཉམ་པ་ཆེན་པོའི་ངང་ཉིད་ལས། །མ་ཡེངས་གོ་རིམ་མི་འདའོ།
ཆེད་དུ་གོ་རིམ་མི་གཞུག་འཚལ། །རང་གསལ་དངོས་མེད་མཉམ་ཉིད་འདི། །རིག་གེ་ས་ལེ་ངོས་བཟུང་མེད། །འདི་ཉིད་མཁའ་ལ་ཉི་ཤར་བཞིན། །སྙིང་རྗེ་ཆེན་པོས་མདོག་
བསྒྱུར་ལ། །འདི་ནས་དབུ་བཙུགས་བར་དོ་རུ། །སྙིང་རྗེ་འབའ་ཞིག་སྒོམས་ལ་གཤེགས། །སྙིང་རྗེ་སྟོང་པའི་མདངས་ཡིན་པས། །སྟོང་པ་རང་དགར་དབྲལ་མི་འཚལ། །སྟོང་
དང་མི་སྟོང་མ་བསྒོམས་པར། །སྙིང་རྗེ་འབའ་ཞིག་སྒོམས་ལ་གཤེགས། །རང་བཞིན་སྟོང་པ་འཆོར་མི་སྲིད། །རང་བཞིན་སྐྱེ་མེད་འབྲལ་མི་སྲིད། །སྐྱེ་བ་མེད་པར་བསྒོམ་མི་
འཚལ། །སྟོང་པ་ཉིད་དུ་བསྒྲོམ་མི་འཚལ། །སྙིང་རྗེ་འབའ་ཞིག་བསྒོམ་པར་ཞུ། །སྐྱེ་བ་ལེན་དང་མི་ལེན་གྱི། །ཙབ་ཙུབ་མང་པོས་ཆོས་ཀྱི་སྐུ། །ཀུན་ཁྱབ་མཁའ་ལྟར་འགྱུར་

པཱིཏྭཱ ༄༅། །མེད་འདི། །སླད་པར་མཆི་འོ་ཙབ་ཙུབ་ཞོག །ལུང་ལས། ཇི་སྲིད་ནམ་མཁའ་གནས་ཀྱི་བར། །གཞན་དོན་འཁོར་བར་འཁོར་བྱེད་ཀྱང་། །སྙིང་རྗེ་
ཅན་རྣམས་ཅི་སྟེ་སྐྱོ། །ཞེས་པ་དང་། ཡང་གསུངས་པ། ཐམས་ཅད་སྟོང་པའི་ཆོས་རྣམས་ལ། །ཐོབ་པ་ཅི་ཡོད་ཤོར་ཅི་ཡོད། །ཅེས་གསུངས་སོ། །ད་ནས་སྙིང་རྗེ་འབའ་ཞིག་
གིས། །འགྲོ་དྲུག་སྡུག་བསྔལ་གང་ཉེན་དེའི། །སྙིང་གི་དཀྱིལ་དུ་ཞུགས་ནས་སྐྱོབས། །མ་སྐྱོབ་བར་དུ་དེར་བཞུགས་མཛོད། །འགྲོ་བ་དཔག་ཏུ་མེད་པའི་དོན། །ཚར་དང་ཟིན་
པ་མེད་པ་རུ། ། རྒྱུན་ཆད་མེད་པར་གོ་གྱོན་འཚལ། །སྤྲང་བན་ཞང་གི་སྙིང་གཏམ་ལགས། །བཤེས་གཉེན་པ་ཡི་ཐུགས་ལ་ཞོག ། ཏཱཾ།། །། ༈ བདུད་ཀྱི་མདའ་ཉི་ཤུ་རྩ་ལྔ་པ། ༀ་
སྭ་སྟི། བསོད་ནམས་ཀྱི་ལས་འཕྲོ་མཐོང་བ་དོ་ནུབ་བྱ་སང་ནུབ་བྱ། སྙམ་ནས་ལོང་ཡོད་དུ་འཇུག་ན་སྒོམ་ཆེན་པ་ལ་བདུད་ཞུགས་པ་ཡིན། མི་དགེ་བ་དང་ཉེས་པ་ཕྲ་མོ་ལ་ཚོད་

ཡོད་བྱས་ན་སྒོམ་ཆེན་པ་ལ་བདུད་ཞུགས་པ་ཡིན། བླ་མའི་སྐྱོན་ལ་རྟོག་ན་འདྲེ། གདམས་ངག་ལ་ཐེ་ཚོམ་ཟ་ན། བླ་མས་ཐུགས་ལ་མ་་ར་གཏོང་ན། བླ་
མ་ལ་ཞབས་ཏོག་ཆེའོ་སྙམ་ནས་ངོ་སོ་ཆེ་ན་ཡང་། བླ་མའི་བཀའ་བཀྱོན་གདམས་ངག་ཏུ་མ་གོ་ན་ཡང་། བླ་མ་ལ་ཡི་ཆད་ན་ཡང་། གཉིད་དང་ལེ་ལོ་དང་སྙོམ་ལས་འཕྲོ་མི་
གཅོད་ན། ད་རེས་གཅིག་པུ་མི་སྟོ་ཡིས་སྙམ་ན་ཡང་། སྒོམ་བྱས་པས་གསལ་དུ་མ་བཏུབ་ན། དེ་ལ་ནན་གྱིས་ཅི་གསལ་མི་བྱེད་པར་སླ་ཆོས་སུ་ནམ་མེ་ནོམ་མེར་སྒོམ་.ghzy.zulkirr.g.zb
ན། གཉུག་མ་སྒོམ་དུ་བཅུག་པ་ལ་ཞེ་འདོད་བྱུང་ན། སྒོམ་བཏབ་ནས་ཁམས་གསོ་མ་གཏོགས་པའི་ཟས་ཞིམ་པོ་ཟ་འདོད། སྐོམ་ཞིམ་པོ་འཐུང་འདོད་ན། གཟའ་མི་དང་འཁོར་
དང་གྲོགས་པོ་ལ་སོགས་པ་ལ་ཀམ་ཀམ་ཙིག་ཙིག་བྱེད་ན་ཡང་། སང་ཕོད་ཕན་ཆད་ལྟོ་གོས་གང་ནས་ཚོལ། ཟླ་བ་ཕྱི་མའི་ལྟོ་གོས་གང་དུ་ཚོལ། ནངས་པར་ལ་སོགས་པ་ཅི་ཟ་ཅི་

ཊྛ ། གོན་སྙམ་ནས་ལྟོ་གོས་ཀྱི་སེམས་ཁྲལ་བྱེད་ན། ཕྱི་ཚེས་དང་གསོག་འཇོག་ལ་དགའ་ན། ཉམས་མྱོང་ལ་མཆོག་ཏུ་འཛིན་ན་ཡང་། ངས་ནི་སྐྱེ་མེད་༄༅།
རྟོགས་པའོ་ཞེས་ང་རྒྱལ་བྱེད་ན་ཡང་། སོ་སོ་ཐར་པ་ལ་སོགས་པ་ཐེག་པ་འོག་མ་ཁྱད་དུ་གསོད་ན། ཟང་ཟིང་དང་འདོད་ཡོན་ཨེན་ཙམ་མི་སྟོ་སྙམ་ན་ཡང་། ཡོན་ཏན་ཉག་ཉུག་
སྐྱེས་པ་གཞན་ལ་ངོམ་སྙིང་འདོད་ན་ཡང་། ཡུལ་སྙིང་རྗེ་བ་མཐོང་ན་འདི་མི་འཐད་པ་ཞིག་ཡིན་སྙམ་ནས་ཕན་མི་འདོགས་ན། འལ་འོལ་ཙམ་ཁ་འབྲུ་བ་ལ་ཟབ་མོའི་གདམས་ངག་
གླེང་ན་ཡང་། ངན་ངོན་ཙམ་གྱིས་ཆོག་མི་ཤེས་པར་འདི་ལྟ་བུས་མི་ཚེ་མི་ཕྱེད་སྙམ་ན། གཞན་གྱི་བསྟོད་ར་དང་ཕྱེ་གཏོར་ལ་དགའ་ན། དུས་ལ་བབ་ཀྱང་གཞན་དོན་མི་བྱེད་ན་
སྒོམ་ཆེན་པ་ལ་བདུད་ཞུགས་པ་ཡིན། བདུད་ཀྱི་མདའ་ཉི་ཤུ་རྩ་ལྔ་པོ་འདི་མ་ཞུགས་པར་བྱེད་པ་གལ་ཆེའོ། ། སྠི།། །། ༈ སྙིང་རྗེའི་གཏམ་བློ་བརྡེག་བཞུགས། བླ་མ་དམ་པ་རྣམས་ལ་

ཕྱག་འཚལ་ཞིང་སྐྱབས་སུ་མཆིའོ། །འབྲུག་གི་ལོ་ནས་བསྒོམས་པས་ལོ་སུམ་ཅུ་སོ་ལྔ་ལོན་པ་ཡན་ཆོད་དུ་ཉམས་མྱོང་གི་འཕེལ་འགྲིབ་ལ་ཟད་པ་མེད། རྟོགས་པ་ཇེ་བརྟན་ཇེ་
འཕེལ་ལ་སོང་། རང་ལ་རང་ཇེ་མགུ་ལ་སོང་། རྟོགས་པའི་ཤུགས་ལས་བྱུང་བའི་ཉམས་མྱོང་ཡང་ཇེ་བཟང་ཇེ་འཕེལ་ལ་སོང་བས་མགུ། སྙིང་རྗེའི་ངོས་ནས་སྤྱིར་དམྱལ་བ་ལ་
སོགས་པའི་སྡུག་བསྔལ་དང་། སྒོས་སུ་སྦལ་ལྕོང་ངམ་འབུ་གྲོག་སྦུར་ལྟ་བུའི་སྲོག་ཆགས་རེ་རེ་ལ་བརྟེན་ནས་སེམས་ཅན་ཐམས་ཅད་ལ་སྙིང་རྗེ་དུངས་དུངས་པ་སྐྱེ་བ་བྱུང་། སྙིང་
རྗེའི་ཡུལ་མ་མཐོང་ཙམ་ན་བཏང་སྙོམས་སུ་ཡོམ་མེ་ལུས་པ་སྙམ་བྱེད་ཅིང་ཡུལ་མཐོང་བ་དང་སྙིང་རྗེ་ཆེད་དུ་བསྐྱེད་མ་དགོས་པར་རང་དབང་མེད་པ་དུངས་དུངས་པ་སྐྱེ་བར་
འདུག །ང་རང་ལ་རྡེག་པ་དང་གསོད་པ་ལ་སོགས་པ་བྱུང་བར་བསམས་ཀྱིན་རྡེག་པ་པོ་ལ་ཁོང་ཁྲོ་མི་སྐྱེ་བར་སྙིང་རྗེ་གཤའ་མ་སྐྱེའ མ་མི་སྐྱེ་ཡང་དང་ཡང་བལྟས་པ་ལ།

л ༄༅། །གཤའ་མ་སྐྱེ་ངེས་པར་འདུག་སྙམ་པའི་རང་ལ་རང་ངེས་ཤེས་ཡང་དང་ཡང་དུ་སྐྱེས། མངོན་སུམ་དུ་ཐུག་ན་རང་དབང་མེད་པར་སྙིང་རྗེ་སྐྱེ་ངེས་པར་
ཡིད་ཆེས། རྨི་ལམ་དུ་ཐུག་པ་ལ་ཡང་ནམ་ཐུག་ཐུག་རང་དབང་མེད་པར་སྐྱེས། སྤྱིར་གཞན་དོན་གྱི་གོ་ཆ་ནི་ཇེ་ཆེ་ཇེ་ཆེ་ལ་སོང་། བྱང་ཆུབ་ཀྱི་སེམས་སྐྱོང་བ་གཞན་མང་པོ་ལས་
ཁྱད་དུ་འཕགས་པ་ཞིག་འབྱོངས་སམ་སྙམ། གཞན་དོན་ལ་བློ་སོང་བའི་བྱང་ཆུབ་སེམས་དཔའ་བྱ་བ་དེ་ལ་སླེབས་པ་ཡིན་སྙམ། ཆོས་སྐྲ་མངོན་དུ་བྱས་པས་རང་ཉིད་ཞེ་བློ་བདེ་
བར་བྱས་ནས། སྨོན་ལམ་དང་འཕེན་པའི་སྟོབས་ཀྱིས་འབད་པ་མེད་པར་གཞན་དོན་འགྲུབ་པར་བྱ་སྙམ་པ་དེ་རང་ལ། ངས་སྡུག་བསྔལ་གྱི་བློ་མ་སྐྱེས་པར་རང་ཞི་ཙེ་སྐྱིད་སྐྱིད་པོ་
ཞིག་དོན་དུ་མ་གཉེར་བ་ཡིན། ཞེ་འདོད་ཕུགས་སུ་བཅུག་ནས་འདུག་པར་གོ། །མ་ཚོར་བའི་དུག །མ་མཐོང་བའི་གཡང་ས་ཆེན་པོ་ཕུགས་སུ་བཅུག་ནས་འདུག་པར་གོ། །དེ་༔

ཚོགས་སུ་བཟླས་པས་མི་ཆེན་ཐོས་པ་ཅན་ལ་ལའི་བློར་མ་ཤོང་ནས་ཚུར་ལ་སློབ་པ་ཡང་བྱུང་། ཕུགས་སུ་སླེབ་སླེབ་པོ། མཐར་ཕྱིན་ཕྱིན་པོ་ཞིག་འདོད་པ་འདི་རྫོགས་པའི་བྱང་ཆུབ་
ཀྱི་གེགས་སུ་ཐག་ཆོད། མདོ་རྒྱུད་བསྟན་བཅོས་མན་ངག་རྣམས་ལས་མཐར་ཕྱིན་ཕྱིན་པོ་ཞིག་ཡོད་པར་གསུངས་པ་དེ་དྲང་བའི་དོན་ཡིན་པར་ཐག་ཆོད། མཐར་ཕྱིན་པ་པོ་མེད་
ཅིང་། མཐར་ཕྱིན་པའི་གནས་མེད་པར་ཐག་ནམ་ཆོད་པ་དང་། དེ་ཚེ་མར་མེ་མཛད་ཀྱིས་ང་ལུང་བསྟན། ཞེས་གསུངས། དེ་ཡན་ཆོད་ཅི་ལ་དགོངས་ན། སྙིང་རྗེ་ཆེན་པོས་ཀུན་
ནས་བསླངས་པའི་གོ་ཆའི་ཕུལ་དེ་ཙམ་ཡོད་པ་ལ་གཞན་གྱི་གཏོར་མ་ལ་སོགས་པ་བྱེད་པའི་དུས་སུ། ཁྱིམ་ལ་ལར་སྙིང་རྗེ་དང་ཕན་སེམས་དུངས་དུངས་པ་སྐྱེ་བར་བྱུང་། ཁྱིམ་ལ་
ལར་ཡོམ་མེ་བ་རེ་ལས་མ་བྱུང་བས་རང་ལ་ཡི་མུག་པའམ་ངོ་ཚ་བར་བྱུང་ནས། འདི་ལ་མན་ངག་ཅིག་དགོས་པར་འདུག་སྙམ་པ་ལ་ཞུ་ས་མེད་ནས་ལུས། རྩ་བའི་མ་ཇི་ལྟར་དྲིན་༔

། ཆེ་བ་ནས་འགོ་བཙུགས་ནས་སེམས་ཅན་ཐམས་ཅད་ལ་མའི་འདུ་ཤེས་སུ་སློབ་པའི་སྤྱི་ལུགས་ཆེན་མོ་དང་། ཡི་དམ་གྱི་ལྷར་སློབ་པ་དང་། ཆོས་སྐུར་༄༅།
སློབ་པ་ལ་སོགས་པའི་ཐབས་ཀྱི་ཁྱད་པར་མང་དུ་འདུག་སྟེ། ཡང་རེས་འགའ་རྒྱུད་ལ་སྐྱེ་བར་བྱུང་སྟེ། རེས་འགའ་མི་སྐྱེ་བ་བྱུང་། འདི་ལ་ཐབས་ཤིག་ཡོད་ན་རུང་བ་ལ་སྙམ་པ་
སྐབས་སྐབས་སུ་བྱུང་ཙ་ན། སྟག་གི་ལོ་ལ་ཡེར་པར་དབུ་རྩེའི་ཤུག་པ་ལེན་དུ་ཕྱིན་ཙ་ན་སྟོན་ཟླ་ར་བའི་ཚེས་བཅོ་ལྔའི་ཉིན་པར་སྤོས་ཁའི་འོག་གདན་སའི་དེང་རྩེ་བྱང་ངོས་སུ་གཏོར་
མའི་བྱིན་རླབས་ཀྱི་དུས་སུ། སློབ་དཔོན་འདི་ནི་ཡོན་བདག་ཉིད་ཀྱི་བུ་དངོས་དང་ཚ་བོ་རྣམས་ཡིན་ན། མའི་འདུ་ཤེས་ཀྱི་ཡོམ་མེ་བ་དེས་ག་ན་འོང་། སློབ་དཔོན་ཡོན་བདག་ཉིད་
ཀྱི་ཐུགས་ཇི་ལྟར་འཛིན་མི་བཟོད་པའི་ཤས་ཇི་ཙམ་ཞིག་མངའ། དེ་བཞིན་དུ་སེམས་ཅན་ཐམས་ཅད་བླ་མ་དང་ཡི་དམ་གྱི་ལྷས་རྗེས་སུ་མ་བཟུང་བའི་སེམས་ཅན་ནི་གཅིག་ཀྱང་རྙེད་

པར་སླ་བ་མ་ཡིན་ནོ། །དེ་ལྟ་བས་ན་བླ་མ་དང་ཡི་དམ་ལྷའི་དགོངས་པ་ཅི་སྟེ་མི་བསྒྲུབ། བླ་མ་དང་ཡི་དམ་གྱི་ལྷ་ལ་གདོང་ཆུང་ཤོམ་པའི་ཁྲེལ་མེད་པོ་སྙམ་པ་ཞིག་བྱུང་། སྙིང་
རྗེའི་སྒོ་ཕྱོགས་གཅིག་དེ་ནས་ཕྱེད་པས་དགའ་བ་ཞིག་བྱུང་ངོ་། །མན་ངག་ཆེན་པོ་རྙེད་དོ། །མདོ་སྡེ་ལས། ངའི་ཐུགས་རྗེས་ཡོངས་སུ་མ་བཟུང་བའི་སེམས་ཅན་ནི་འཇིག་རྟེན་གྱི་
ཁམས་ན་གཅིག་ཀྱང་རྙེད་པར་སླ་བ་མ་ཡིན་ནོ། །ཞེས་པ་དང་། མི་མཇེད་ཀྱི་འཇིག་རྟེན་གྱི་ཁམས་འདི་ནི་དེ་བཞིན་གཤེགས་པ་ཤཱཀྱ་ཐུབ་པའི་ཞིང་ཁམས་སོ། །དེ་བས་ན་དེ་
བཞིན་གཤེགས་པ་གང་ཡིན་པ་དེ་ནི་ཡི་དམ་གྱི་ལྷའོ། ། ཡི་དམ་གྱི་ལྷ་གང་ཡིན་པ་དེ་ནི་དེ་བཞིན་གཤེགས་པའོ། །ཞེས་པ་ལ་སོགས་པ་མདོ་སྡེ་དུ་མ་ནས་དེ་བཞིན་གཤེགས་པ་ནི་
སེམས་ཅན་ཐམས་ཅད་ལ་བུ་གཅིག་པའི་མ་བཞིན་དུ་རྒྱུན་ཆད་མེད་པར་ཐུགས་བརྩེ་བ་ཡིན། ཞེས་གསུངས། ཚིགས་སུ་བཅད་པ་བཅུ་གཅིག་པའི་མདོ་ལས་ཀྱང་། སེམས་ཅན་༔

: ༄༅། །རྣམས་ལ་ཕན་པའི་མཆོག་ནི་ང་ལ་མཆོད་མཆོག་ཡིན། །སེམས་ཅན་རྣམས་ལ་གནོད་པའི་མཆོག་ནི་ང་ལ་གནོད་མཆོག་ཡིན། །ང་དང་སེམས་ཅན་
རྣམས་ནི་བདེ་དང་སྡུག་བསྔལ་མཚུངས་འདོད་པས། །གང་ཞིག་སེམས་ཅན་གནོད་བྱེད་དེ་ནི་ང་ལ་ཇི་ལྟར་མོས། །སེམས་ཅན་བརྟེན་ནས་ང་ཡིས་སྐྱོབས་པ་མཉེས་དང་དགའ་བ་
བྱས། །སེམས་ཅན་དག་ལ་བརྟེན་ནས་དོན་འགྲུབ་ཕ་རོལ་ཕྱིན་པའང་ཐོབ། །སེམས་ཅན་དོན་དུ་བརྩོན་པ་བསྐྱེད་ནས་བདུད་བཏུལ་ཏེ། །དེ་བཞིན་སེམས་ཅན་ཉིད་སྐྱོབས་གང་ཡིན་
སངས་རྒྱས་བྱས། །ང་ཡི་གཟུགས་ཀྱི་སྐུ་ནི་སེམས་ཅན་དོན་ཕྱིར་བསྒྲབ་པ་ཡིན། །ཞེས་གསུངས་པ་དང་། མདོ་སྡེ་རྒྱན་ལས་ཀྱང་། བྱང་ཆུབ་སེམས་དཔའ་རྣམས་ཀྱི་རྣམ་ཐར་
ནི། །བཀྲེན་ལ་བརྩེ་དང་མ་རུངས་རྣམས་ལ་བརྩེ། །ཀུན་འཁྲུག་ལ་བརྩེ་བག་མེད་རྣམས་ལ་བརྩེ། །ཡུལ་གྱི་གཞན་དབང་ཅན་ལ་སྙིང་བརྩེ་དང་། །ལོག་པར་མངོན་པར་ཞེན་ལ་

བརྩེ་བའོ། །ཞེས་པ་ལ་སོགས་པ་གསུངས་པ་དང་། དཔལ་འཁོར་ལོ་བདེ་མཆོག་གི་རྒྱུད་ལས་ཀྱང་། ཐུགས་ཀྱི་པདྨ་ཐུགས་རྗེ་མཆོག་གི་ཆུས་རྒྱས་པ། །ལྷ་མོ་རྣམས་ཀྱིས་
བདག་ལ་ཤིན་ཏུ་བརྩེར་དགོངས་མཛོད། །ཅེས་གསུངས་པ་དང་། དེ་ལྟར་མདོ་རྒྱུད་བསྟན་བཅོས་མན་ངག་ཐམས་ཅད་ཞལ་འཆམ་མོ། །སྤྱིར་ཡང་ཕྱོགས་བཅུའི་དེ་བཞིན་
གཤེགས་པ་ཐམས་ཅད་འདུས་པའི་སྐུ་ཡི་དམ་གྱི་ལྷ་ཡིན་མོད། རང་ཡི་དམ་གྱི་ལྷར་མིག་ཅེར་རེ་བསྒོམས་ནས་གཞན་ལ་གཏོར་མ་དང་བྱིན་རླབས་ལ་སོགས་པས་ཕན་འདོགས་པ་
ཡིན་མོད། སྙིང་རྗེ་སྤྱི་ཙམ་ཡོམ་མེ་བ་ཞིག་ལས་མི་སྐྱེ་བ་འདི། ཡི་དམ་གྱི་ལྷ་མངོན་སུམ་ན་མིག་ཅེར་རེ་བཞུགས་པ་འདི་ལ་ངོ་མི་ཚའམ། དེ་བས་ཀྱང་བཀའ་བརྒྱུད་ཀྱི་བླ་མ་རང་
གི་སྤྱི་བོར་འཛུམ་མོལ་ལེ་མངོན་སུམ་ན་རྒྱུན་ཆད་མེད་པར་བཞུགས་པ་འདི་ཡི་དམ་གྱི་ལྷ་བས་ཀྱང་ལྷག་མོད། དེ་ལ་ངོ་མི་ཚའམ། ཞེ་མི་ཁྲེལ་ལམ། ཨ་ཙ་མ་ང་འདྲ་བའི་ཆོས་

ཤྭ| ༄༅། །པ་ཡོད་པ་ངོ་རེ་ཚ། སྙིང་རྗེ་མེད་པའི་ཆོས་པ། ཁྲེལ་མེད་པའི་ཆོས་པ། གདོང་མེད་པའི་ཆོས་པ། སེམས་ཅན་ཐམས་ཅད་ཀྱི་རེ་བ་མི་བསྐང་བའི་
སྒྲུབ་པ་པོ། སྙིང་རྗེ་མེད་པའི་སྤྱོད་པ་དེ་འདྲ་བ་ཕོད་པ་སྙམ་པས་སེམས་ལ་ཀར་ཀར་བ་བྱུང་བས་ཀོར་ལེར་དེའི་སྒོ་དེ་ནས་ཕྱེད། དུས་དེ་ནས་བྱིན་རླབས་དང་གཏོར་མ་ལ་སོགས་
པས་གཞན་ལ་ཕན་ནམ་འདོགས་ཀྱིས་བླ་མ་དང་ཡི་དམ་གྱི་ལྷ་གསལ་བར་ནམ་ཡང་སྒོམ་དགོས་པས་སྙིང་རྗེ་ཡམ་ཡོམ་ཞིག་ལས་མེད་ན་བླ་མ་དང་ཡི་དམ་གྱི་ལྷ་ལ་ངོ་རེ་ཚ་
བཅུ་དྲུག་ན༑ མངོན་སུམ་ན་བཞུགས་པའི་སྤྱན་སྔར་སྙིང་རྗེ་ཡམ་ཡོམ་ལས་མེད་པར་ངོ་རེ་ཚ་ན། གང་དང་གང་དུ་བླ་མ་དང་ཡི་དམ་གྱི་ལྷ་བཞུགས་པ་དེ་ནི་སངས་རྒྱས་དང་བྱང་ཆུབ་
སེམས་དཔའ་ཡེ་ཤེས་ཀྱི་སྤྱན་དང་ལྡན་པ། རྫུ་འཕྲུལ་གྱི་སྤྱན་དང་ལྡན་པ་ཐམས་ཅད་ཆེད་དུ་གཟིགས་པའི་རྩོལ་མ་མངའ་བར་རྒྱུན་ཆད་མེད་ཉེ་རིང་མེད། ཕྱི་ནང་མེད་པར་མངོན་
ཀ་

སུམ་ན་ཅེར་རེ་གཟིགས་ཤིང་། ཐུགས་རྗེ་དང་སྨོན་ལམ་གྱི་དབང་གིས་མངོན་སུམ་ན་བཞུགས་པ་ཆོས་ཉིད་ཡིན། དེ་ཙམ་ཞིག་བཞུགས་པའི་སྤྱན་སྔར་སྙིང་རྗེ་ཡམ་ཡོམ་ཞིག་ལས་
མེད་པ་ངོ་རེ་ཚ་ན་སྙམ་ནས་རང་གི་ཉེས་པ་ཚོར་ནས་གནོང་ཞུད་ལ་སྙིང་རྗེ་ལྷང་གིས་ཅི་སྐྱེ་བྱེད་པར་བྱུང་། མའི་འདུ་ཤེས་པས་དེ་ཐག་ཉེ་བ་བྱུང་། ཁྱེད་ཡམ་མེ་ཡོམ་མེ་ལས་མེད་
པ་ཀུན་དང་བློ་རྩེ་མི་མཐུན། ང་ལ་སྙིང་རྗེའི་གནད་ཀྱི་སྒོ་ཞིག་དེ་ནས་བྱེ། ད་ནི་བྱིན་རླབས་ལ་སོགས་པ་གང་བྱེད་ཀྱང་ཕྱོགས་རིས་སམ་ཉེ་རིང་གཏན་ནས་མེད་པ་ལ་བསླབ་ཏུ་
བཏུབ་པར་བྱུང་། མན་ངག་ཆེན་པོ་རྙེད་སྙམ་ནས་སེམས་ཅན་ལ་ཕན་ནམ་འདོགས་ཀྱིས་དགའ་ཚོར་ཆེན་པོ་རེ་བྱུང་། ཕྱི་ནས་སྲོལ་དུ་འགྲོ་བའི་སྙིང་རྗེའི་སྒོ་ཕྲ་མོ་རེ་ཕྱེད་ཀྱང་རྩ་
རླུང་ལ་སོགས་པའི་ཐབས་ལམ་གྱི་གདམས་ངག་ཟབ་མོ་རེ་རྙེད་པའི་དོ་མིན། སྟོང་ཉིད་མཚོན་པར་བྱེད་པའི་གནད་ཀྱི་མན་ངག་ཟབ་མོ་རེ་རྙེད་པའི་དོ་མིན། སྟོང་པ་ཉིད་ལ་སོགས་g

" ༄༅། ། པ་དེ་ཀུན་རྒྱུད་ལ་སྐྱེ་བར་བྱེད་པ་ལ་ཚེགས་མེད་དེ། སྙིང་རྗེ་བཅོས་མ་མ་ཡིན་པ་ཕྱོགས་རིས་སམ་ཉེ་རིང་མེད་པ་སྐྱེ་བ་འདི་དཀའ་བར་འདུག །འོ་ན་
ཡང་གང་ཟག་གི་རིགས་བསམ་གྱིས་མི་ཁྱབ་པས་བསྐལ་པ་དཔག་ཏུ་མེད་པ་ནས་སྙིང་རྗེ་ལ་བློ་སྦྱངས་པའི་སྟོབས་ཀྱིས་ད་ལྟར་སྙིང་རྗེ་འབའ་ཞིག་གི་ངང་ལས་མ་གཡོས་ཤིང་ཆེད་དུ་
བསྐྱེད་མ་དགོས་པར་རང་དབང་མེད་པར་སྙིང་རྗེའི་དབང་དུ་སོང་བའི་རིགས་ཚན་གཅིག་ཡོད། དེ་དག་གིས་ནི་དོན་གཅེས་ཤོས་ཆེ་ཤོས་མཆོག་ཏུ་གྱུར་པ་གྲུབ་ཟིན་པ་ཡིན། ངོ་བོ་
བཅུ་བདུན་ཉིད་ཀྱིས་བྱང་ཆུབ་སེམས་དཔའ་བྱ་བ་ཡིན་ཏེ། སྟོང་ཉིད་རྐྱང་པར་རྟོགས་པའི་གང་ཟག་རང་ལ་ཞེན་པ་གཏིང་ནས་མེད་དེ། སྙིང་རྗེ་ནི་ཤས་ཆུང་བའི་གང་ཟག་མང་པོ་ཞིག་བས་དེ་
དགའ་བ་ཡིན། དེ་ལ་རྗེས་སུ་ཡི་རང་ངོ་། །གཞན་ཡང་རང་གི་ཕ་དང་མ་དང་སྤུན་ཟླ་དང་ཉེ་དུ་དང༌། ཉེ་གནས་དང་ཡོན་བདག་རྩ་བ་ལ་སོགས་པ་ཡིད་ལ་ཤིན་ཏུ་བརྩེ་ཞིང་སྐྱ

བཅགས་པ་ཞིག་ལ། གཞན་གྱིས་གན་སྐྱལ་དུ་སྒྱེལ་ནས་བསད་པ་དང་མིག་ཕྱུང་བ་ལ་སོགས་པའི་ལས་རླབས་པོ་ཆེ་རྣ་བར་ཐོས་པ་ཙམ་གྱིས་བཟོད་གླགས་མེད་པ་བྱུང་ནས་དེ་ལ་
ཤིན་ཏུ་གདུང་སེམས་ཀྱིས་བརྩེ་ཞིང་སེམས་ལ་བཟོད་གླགས་མེད་པ་བྱུང་བ་དང་། ང་དང་ཅིར་ཡང་མི་འོང་བའི་གཞན་ཕ་རོལ་པོའམ། རང་ལ་ཤིན་ཏུ་མི་རིགས་པ་བྱས་པའི་དགྲ་བོ་
ཞིག་ལ་གཞན་གྱིས་གན་རྐྱལ་དུ་སྒྱེལ་ནས་གསོད་པ་དང་མིག་ཕྱུང་བ་ལ་སོགས་པའི་ལས་རླབས་པོ་ཆེ་རྣ་བར་ཐོས་པ་ཙམ་གྱིས་བཟོད་གླགས་མེད་པ་བྱུང་ན། སྔར་གྱི་ཉེ་འབྲེལ་ལ་
ཉེས་པ་བྱུང་བའི་སྙིང་རྗེ་དང་བརྩེ་སེམས་ཅན་ཤིན་ཏུ་མི་བཟད་པ་དེ་དང་ཁྱད་འདུག་གམ་མི་འདུག །ཁྱད་འདུག་ན་སྙིང་རྗེ་མེད་པ་ཡིན་ཏེ་རང་ལ་རང་ཞེ་མི་ཁྲེལ་ལམ། སྤྱི་གཙུག་ན་
བཞུགས་པའི་བླ་མ་དང་རང་ཡི་དམ་ལྷར་གསལ་བ་མངོན་སུམ་ན་བཀྲ་ལམ་མེ་བཞུགས་པ་ལ་སྙིང་ནས་ངོ་མི་ཚའམ། རང་རེས་རང་རེ་ལ་ནང་དུ་གྱོད་བརྡལ་ཞིང་ཁྲེལ་འདེབས། ‧

༄ ༅། །བདག་གི་རྒྱུད་ལ་སྙིང་རྗེ་བཅོས་མ་མ་ཡིན་པ་ད་ལྟ་ཉིད་དུ་སྐྱེ་བར་མཛད་དུ་གསོལ་ཞེས་གསོལ་བ་དུངས་དུངས་གདབ། དེ་ལྟར་ཡང་དང་ཡང་དུ་བྱས་
པས་བྱིན་རླབས་ཞུགས་ནས་སྙིང་རྗེ་ཇེ་ཆེ་ཇེ་ཆེ་སྐྱེས་ཏེ། ཕྱི་ནས་སྙིང་རྗེ་བཅོས་མ་མ་ཡིན་པ་གོང་གི་ཇི་ལྟ་བ་བཞིན་དུ་སྐྱེ་བར་བྱུང༌། བྱིན་རླབས་དང་གཏོར་མ་ལ་སོགས་པ་མི་བྱེད་
པའི་དུས་གཞན་དུ་ཡང་ཡུལ་ག་གེ་མོར་མི་ཆེ་གེ་མོ་བསད་ལོ། བསད་ལུགས་མི་འདྲ་བ་འདི་ལྟ་བུ་བྱས་ལོ་ཟེར་བ་ཐོས་པའི་དུས་སུ་དེ་ལ་སྙིང་རྗེ་བཅོས་མ་མ་ཡིན་པ་སྐྱེད་
《 ཅིང༌། ཉོན་མོངས་དེ་ཁོ་ནའི་སྡུག་བསྔལ་དེ་ལས་ཐར་བར་བྱར་བྱུང་ན་དགའ་བ་ལ་སྙམ་པའི་བློ་ཅི་སྐྱེ་བྱ། སྐྱེར་མ་བཏུབ་ན་བླ་མ་ལ་མཎྜལ་ཕུལ་ལ་སྔ་མ་ལྟར་གསོལ་བ་
གདབ། འོ་སྐོལ་ལ་ཤིན་ཏུ་མི་རིགས་པ་བྱས་པའི་དགྲ་སྙིང་ན་མོ་ཞིག་མདུན་དུ་འོངས་ནས། བདག་གི་སྤྱི་བོར་ཕྱག་བཞག་པར་ཞུ། བདག་ལ་བྱིན་གྱིས་བརླབ་པར་ཞུ་ཟེར་ན། དེ་སྨྱུ

ལ་སྙིང་རྗེའམ་གདུང་སེམས་བཅོས་མ་མ་ཡིན་པ་རང་ལ་གཅེས་ཤིང་ཤིན་ཏུ་ཡིད་དུ་འོང་བའི་ཉེ་དུ་འབྲེལ་བ་གཅིག་ལ་བྱིན་རླབས་བྱེད་པའི་སེམས་དང་ཁྱད་འདུག་གམ་མི་འདུག །
ཁྱད་འདུག་པར་གྱུར་ན། གཉེན་བཤེས་ལ་སྙིང་རྗེ་སྐྱེས་པ་དེ་སྙིང་རྗེ་མ་ཡིན་ཆགས་པ་འབའ་ཞིག་ཡིན་མོད་རང་ལ་སྙིང་རྗེ་མི་འདུག་པར་ངེས་ཤིང་ཡིད་ཆེས་མོད། ཨ་ཙ་མ་སྙམ་
པར་བྱས་ལ་མཎྜལ་བཤམས་ལ་གསོལ་བ་དྲག་ཏུ་གདབ། སྙིང་རྗེ་མ་སྐྱེས་བར་དུ་གསོལ་བ་དྲག་ཏུ་གདབ་པ་མན་ངག་ཡིན། བྱིན་རླབས་ལ་སོགས་པ་གཞན་ལ་ཕན་ནམ་འདོགས་
འདོགས་ཀྱིས་མན་ངག་དེ་ལ་དྲན་པ་དང་ཤེས་བཞིན་གྱིས་ཟིན་པ་གནད་ཆེ་བ་ཡིན་ནོ། །གལ་ཏེ་དྲན་པ་དང་ཤེས་བཞིན་ཡེངས་པར་གྱུར་ན་ངན་ལང་དུ་སོང་ནས་ཐ་མར་སྙིང་རྗེ་མེད་
ཅིང་ཆོས་ཀྱིས་དྲེད་པའི་ཚུལ་འཆོས་མཁན་པོ་ཁྲམ་པ་ཆེན་པོ་ཞིག་ཏུ་སོང་ཉེན་ཡོད་དོ། །སངས་རྒྱ་མི་རྒྱ་ཙམ་གྱི་ཁམ་ཆེན་པོ་ཡོད་པས་འོ་སྐོལ་རང་གཟབ་བོ། །སྙིང་རྗེ་མེད་པའི་མི་

" ༄༅། །དེ་ལ་ཐེག་པ་ཆེན་པོ་བས་ནང་པ་སངས་རྒྱས་པ་ཙམ་ཡང་ཅང་བཏུབ་བམ། རང་ངན་སོང་དུ་མི་ལྟུང་བ་ཙམ་ལ་ཡང་སྙིང་རྗེ་དགོས་པ་འདྲ་ན། ཉན་
ཐོས་ལ་སྙིང་རྗེ་ཇི་ཙམ་མངའ་བ་དང་། རང་སངས་རྒྱས་ལ་སྙིང་རྗེ་ཇི་ཙམ་མངའ་བ་ཡང་མདོ་སྡེ་དུ་མ་ནས་གསལ་པོར་གསུངས་ནས་འདུག་པ། སྙིང་རྗེའི་ཉ་ག་དེ་ལ་སྤྱོད་ལམ་
རྣམ་བཞིར་རྐྱེན་དང་གར་འཕྲད་འཕྲད་ཐམས་ཅད་དུ། དྲན་པ་དང་། ཤེས་བཞིན་མ་ཡེངས་པར་རང་ཉིད་སྲང་ལ་གཞལ་བ་གཅེས་སོ། །སྙིང་རྗེ་མི་འདུག་ན་རང་ལ་གྱོད་རྡུང་ཞིང་
བླ་མ་ལ་གསོལ་བ་གདབ། ང་རྒྱལ་སྐྱེ་བའི་དོན་ཅི་ཡོད་ཅེས་རང་ཉིད་གནོང་ཞུམ་ཞུམ་བྱ་ཞིང་བླ་མ་ལ་གསོལ་བ་གདབ། སྟོང་ཉིད་རྒྱུད་ལ་འཁྲུངས་ཀྱང་སྙིང་རྗེ་མེད་པའི་ཆོས་པ་
མང་པོ་མཐོང་། སྙིང་རྗེ་གཤའ་མ་འདུག་ཀྱང་སྟོང་ཉིད་རྒྱུད་ལ་མ་སྐྱེས་པ་ཡང་མང་པོ་མཐོང་། སྲིད་ནི་མི་སྲིད། སྟོང་པ་དང་སྙིང་རྗེ་གཉིས་རྗེས་སུ་འགྲོ་ལྡོག་ངེས་པར་གསུངས་ཀྱི

པ་ལ། ངས་དེ་འདྲ་ཤ་སྟག་མཐོང་བ་འདི་ང་རང་སྣང་བ་མ་དག་པ་ལས་འོས་མེད། ང་རང་གིས་ཀྱང་སྟོང་ཉིད་གཤའ་མར་རྟོགས་པར་ཡིད་ལྷང་གིས་ཆེས་ཏེ། ཉེ་རིང་མེད་པའི་
སྙིང་རྗེ་འདི་ལ་སྒང་གཤོང་ཆེ་བར་བྱུང་། ཡོན་ཏན་གྱི་རྩལ་དེ་སོ་སོ་ཐད་ཀར་འདོན་དགོས་པར་འདུག །ཡང་དག་པར་རྫོགས་པའི་སངས་རྒྱས་ཀྱི་སྐ་དང་ཡེ་ཤེས་ཕུན་སུམ་ཚོགས་
པ་ཡང་རྒྱུ་གཅིག་གིས་མ་ཡིན་རྐྱེན་གཅིག་གིས་མ་ཡིན། དགེ་བའི་རྩ་བ་གཅིག་གིས་མ་ཡིན། རྒྱུ་དུ་མ། རྐྱེན་དུ་མ། དགེ་བའི་རྩ་བ་དུ་མ་འཚོགས་པ་ལས་བྱུང་བར་གསུངས་
ནས་འདུག །དེ་བས་ན་དེ་བཞིན་གཤེགས་པའི་དགོངས་གཞི་བསམ་གྱིས་མི་ཁྱབ། བཀའ་སྩལ་བ་བསམ་གྱིས་མི་ཁྱབ། དེ་བས་ན་རང་གི་ཉམས་མྱོང་དང་རྟོགས་པ་དང་བསྟུན་
ཏེ་བླ་མ་ལ་གསོལ་བ་གདབ། བྱིན་རླབས་དང་གདམས་ངག་གི་རྗེས་སུ་འབྲང་ཞིང་། སྙིང་རྗེ་ལ་སོགས་པ་ཐད་ཀར་གར་བབ་ཐམས་ཅད་ལ་སྒོ་དུ་མ་ནས་དྲན་པ་དང་ཤེས་བཞིན་མ་༔

! | ༄ ༅། ། ཡེངས་པར་བྱ་ཞིང་། སྙིང་རྗེས་ཀུན་ནས་བསླང་ངམ་མ་བསླངས་བརྟག་ཅིང་མ་ཡེངས་པར་རྒྱུན་ཆད་མེད་པར་འབད་ཅིང་ཉམས་སུ་བླངས་
པས། བདེ་བར་གཤེགས་པའི་བཀའི་དགོངས་པ་བསམ་གྱིས་མི་ཁྱབ་པ་རྣམས་ལས་གང་དང་ཡང་མི་འགལ་བར་འོང་ངེས་པར་འདུག་གིས། དེ་ལྟར་ཉམས་སུ་བླངས་པས་ལོ་
སྐྱེད་ཟླ་སྐྱེད་ཞག་སྐྱེད་དམ། བོག་ཇེ་ཆེར་སོང་ནས་ཇེ་བྲོད་ཇེ་སྤྲོ་ལ་འོང་བར་འདུག །ནང་དུ་གཤའ་མར་ཤར་བ་གཅིག་གིས་མདོ་རྒྱུད་བསྟན་བཅོས་དང་། །མན་ངག་ལ་སོགས་པ་
གང་མཐོང་ཡང་། ནགས་ཚལ་སྐམ་པོ་ལ་མེ་མཆེད་པ་བཞིན་དུ་བླ་མའི་བྱིན་རླབས་ཀྱི་སྟོབས་ཀྱིས་གྲོགས་འབའ་ཞིག་ཏུ་འུར་འུར་འཆར་ཀྱིན་འདུག །ངེས་པའི་ཤེས་པ་ཇེ་སྐྱེ་ཇེ་སྐྱེ་
ལ་འོང་བར་འདུག །ང་ལ་ནི་མྱོང་བས་གྲུབ་པ་ཡིན། ང་རང་གིས་མྱོང་ཚོད་ཕྱོགས་གཅིག་ཙམ་བྲིས་པ་འདི་ལ་སྙིང་རྗེའི་གཏམ་བློ་བརྡེག་ཅེས་མིང་གདགས། སྟག་གི་ལོ་ལ་ཡེར་

པར་དབུ་རྩེའི་ཤུག་པ་འདོན་དུ་ཕྱིན་ཙ་ན་སྟོན་ཟླ་ར་བའི་ཚེས་བཅོ་ལྔའི་ཉིན་པར་སྤོས་ཁའི་འོག །གདན་སའི་དེང་རྩེ་བྱང་ངོས་སུ་གཏོར་མའི་བྱིན་རླབས་ཀྱི་དུས་སུ་བློ་ལ་ཤར་
ནས། ཚལ་དུ་ཚེས་བཅུ་བདུན་གྱི་ཉིན་པར་དབུ་བཙུགས་ནས་སྒྲགས་ཀྱི་ངར་ཕུག་ཏུ་སྟོན་ཟླ་འབྲིང་པོའི་ཚེས་བཞིའི་སྔ་དྲོ་ལ་འཕྲོ་བཅད་ནས་བཞག་པའོ། །ཕྱི་མི་ལ་མ་
བསྟན། ཤིན་ཏུ་སྡིག་པ་སོག་པར་འགྱུར་བས། བཀའ་རྒྱས་གཤའ་མར་བཏབ་བོ། །སྠི།། །། ༈ ཡོན་ཏན་ངོམ་པ་བཞུགས། དཔལ་ཆེན་པོ་རྒ་ལོ་ལ་ཕྱག་འཚལ་ལོ། །རྗེ་བཙུན་
ཡེར་པ་བ་ལ་ཕྱག་འཚལ་ལོ། །བྱང་ཆུབ་སེམས་དཔའ་འོལ་ཀ་བ་ལ་ཕྱག་འཚལ་ལོ། །སློབ་དཔོན་དྭགས་པོ་རིན་པོ་ཆེ་ལ་ཕྱག་འཚལ་ལོ། །རྡོ་རྗེ་མཁའ་འགྲོ་མ་རྣམས་ལ་ཕྱག་
འཚལ་ལོ། །ཨོཾ་གྲུབ་པར་གྱུར་ཅིག་སྣ་ནམ་བན་ཆུང་བདག །ང་ཡི་རྗེས་འབྲང་རྣམས་ཀྱང་བདེ་ལེགས་ཤོག །བླ་མ་རྗེ་བཙུན་རྣམས་ཀྱི་བཀའ་དྲིན་གྱིས། །གདམས་ངག་འདི་༔

།དག་ཉམས་ལེན་མཐར་ཕྱིན་ཤོག །ཨེ་མ་རེ་སྐྱིད་ཞང་གི་བན་ཆུང་བདག །བཤད་བརྒྱུད་བླ་མ་རྣམས་དང་མཇལ་དུས་དེར། །ཁྱིམ་གྱི་ལས་ངན་
སྤངས་ནས་ཆོས་གྲྭ་འགྲིམས། །སྡེ་སྣོད་རྒྱུད་སྡེའི་སྒྲོ་འདོགས་དེ་རུ་བཅད། །སྒྲུབ་བརྒྱུད་བླ་མ་རྣམས་ཀྱི་ཐོག་མ་ནི། །དཔལ་ལྡན་རྩྭ་ལོའི་ཞལ་དང་མཇལ་བའི་ཚེ། །འདུལ་
ཁྲིམས་ཉིས་བརྒྱ་ལྔ་བཅུས་གཞི་གཟུང་ནས། །སྡོམ་པ་གསུམ་གྱི་སྲོག་ཤིང་དེ་རུ་བཙུགས། །བཀའ་དྲིན་ཅན་གྱི་དཔལ་ལྡན་རྒ་ལོ་དེས། །ཐར་པ་ཆེན་པོའི་གྲོང་ཁྱེར་སྒོ་ཕྱེས་
ནས། །སྣ་ནམ་སྟོན་ཆུང་བདག་ལ་ལེགས་པར་བསྟན། །སྨིན་བྱེད་དབང་གིས་གདུང་བ་དེ་རུ་བཅད། །རྒྱ་གར་ཡུལ་གྱི་མཁས་རྣམས་ཐུགས་གཞོལ་བའི། །གནད་དུ་བསྣུན་པའི་
གདམས་ངག་བདག་ལ་གནང་། །རྒྱ་གར་བགྲོད་པའི་གདུང་བ་དེ་རུ་བཅད། །ཉམས་སུ་བླངས་པས་ཆོག་པ་བློ་རེ་བདེ། །བསྐྱེད་རྫོགས་སྒྲུབ་ཐབས་མ་ལུས་དོན་ཚང་བའི།¨ །ལྷན་༴

ཅིག་སྐྱེས་པའི་མན་ངག་ངོ་མཚར་ཆེ། །སྒྲུབ་ཐབས་མ་ལུས་གདུང་བ་དེ་རུ་བཅད། །སྒོམ་ཆེན་གཞན་ལ་འདི་འདྲ་ཅང་བདོག་གམ། །ལུས་ཀྱི་གནད་ཀྱིས་ཡོན་ཏན་རྩ་མདུད་
གྲོལ། །སྐྱོན་གྱི་རྩ་མདུད་སྡོམ་ཞིང་ཉམས་མྱོང་འཕེལ། །ཚེ་རིང་མགྱོགས་ལ་སྒོམ་སྐྱོན་མཐའ་དག་སེལ། །ལུས་སྦྱོང་འདི་འདྲ་གཞན་ལ་ཅང་བདོག་གམ། །རྟོག་མེད་བརྟན་
མཛད་བུམ་པའི་སྦྱོར་བ་དང་། །ཚད་པའི་ནད་སེལ་དགང་པའི་རླུང་སྦྱོར་སོགས། །གེགས་སེལ་འདི་འདྲ་གཞན་ལ་ཅང་བདོག་གམ། །སྒོམ་སྐྱོན་ནང་ནས་སེལ་བ་བློ་རེ་བདེ། །
གནས་ལུགས་མཐོང་བྱེད་ལྟ་སྟངས་རྣམ་བཞི་དང་། །ཡིད་ཀྱིས་ཆོག་པའི་དབང་རྫོགས་མན་ངག་ཡོད། །གདམས་ངག་འདི་འདྲ་གཞན་ལ་ཅང་གདའ་འམ། །བླ་མ་སེམས་ལ་
བཞུགས་པ་བློ་རེ་བདེ། །དེ་ནས་ཡེར་པ་བ་དང་མཇལ་དུས་དེར། །ལྷགས་ངར་ཆེ་ན་ལུས་ལ་གཏུམ་མོ་སྦོར། ། ཡི་དྭགས་བྱུང་ན་སེམས་ཀྱི་རོ་སྙོམས་སྒོམས། །ན་ཚ་བྱུང་ན་བདེ་

།བའི་བོགས་སུ་འདོན། །འཆི་བདག་བྱུང་ན་འཆི་བ་གྲོགས་སུ་ཁྱེར། །ཕོ་བདེ་སྐྱེས་ན་ཉོན་མོངས་ལམ་དུ་སློང་། །ཤེས་པ་འཕྲོ་ན་མཚན་རྟོག་རང་སར་
གྲོལ། །བར་ཆད་བྱུང་ན་ལྟས་ངན་གཡང་དུ་ལོན། །ཐུན་ཚོད་ཆག་ན་ཉི་ཟླ་དྷཱ་ཏིར་འཇུག །གཉིད་ཀྱིས་མྱོང་ན་སྙིང་ཀར་འོད་གསལ་སྒོམས། །རྨི་ལམ་རྨིས་ན་མགྲིན་པར་སྒྱུ་
ལུས་སྒོམས། །རིག་མས་གདུང་ན་རང་ལུས་ཐབས་ལམ་སྒོམས། །འཆི་ལྟས་བྱུང་ན་བཙན་ཐབས་འཕོ་བ་བྱེད། །ཕུང་པོ་རྒུད་ན་རྣམ་ཤེས་གྲོང་འཇུག་བྱེད། །འགྲོ་སྙིང་འདོད་ནྀ་
ཕྱག་རྒྱ་ཆེན་པོ་སྒོམས། །ཟ་སྙིང་འདོད་ན་ནང་གི་སྦྱིན་སྲེག་བྱེད། །ཉལ་སྙིང་འདོད་ན་བསམ་གཏན་གཉིད་དང་བསྲེ། །ལུས་བདེ་འདོད་ན་རང་འོད་རིག་མར་སྒོམས། །བུ་མོ་
གཞོན་ནུ་མཛེས་ལ་རག་མི་ལུས། །སོ་སོ་ཐར་པའི་སྡོམ་པ་བཏང་དོན་མེད། །སེམས་རྒོད་འདུལ་ན་རྡོ་རྗེའི་བཟླས་པ་བྱེད། །ཐབས་ལམ་གདམས་པ་དེ་ཚོས་མ་ངོམས་ན།

དབང་བཞི་ལམ་སློང་ཅིག་ཆར་གདམས་ངག་ཡོད། །སྒོམ་ཆེན་གཞན་ལ་འདི་འདྲ་ཅང་ཡོད་དམ། །ཅིག་ཆར་ཕྱག་རྒྱས་ཤེས་པ་འཐོར་བ་ན། །བདག་མེད་བྱིན་རླབས་རིམ་གྱིས་
གདམས་ངག་ཡོད། །ཧ་ཅང་རྒོད་ཅིང་རྟོག་པ་ཤས་ཆེ་ན། །ཕྱག་རྒྱ་ཆེན་པོ་བརྡ་ཡི་ངོ་སྤྲོད་ཡོད། །སྟོང་པ་ཤས་ཆེ་བདེ་བའི་གདམས་ངག་ཡོད། །བདེ་བ་ཤས་ཆེ་སྟོང་པའི་གདམས་
ངག་ཡོད། །བདེ་སྟོང་སྙིང་རྗེ་དབྱེར་མེད་རྒྱལ་བའི་ལམ། །མན་ངག་འདི་འདྲ་གཞན་ལ་ཅང་གདའ་འམ། །སྐལ་ལྡན་སྐྱོང་ན་ཐབས་ལམ་ཟད་པ་མེད། །སྐལ་མེད་སྐྱོང་ན་ཐུན་མོང་
གདམས་ངག་ཤེས། །ཞང་གི་བན་ཆུང་གཞན་ལ་ཉམ་མི་ང་། །འདི་ཚོ་ཚང་བའི་སྒོམ་ཆེན་དཀའ་ལས་ཆེ། །རྗེ་བཙུན་འོལ་ཀ་བ་དང་མཇལ་དུས་དེར། །ཐར་པ་ཆེན་པོའི་གྲོང་དུ་ཡང་
གཅིག་ཕྱིན། །ལྟ་སྒོམ་སྤྱོད་པའི་གདུང་བ་ཆོད་པར་བྱས། །བྱང་ཆུབ་སེམས་ལས་ཐབས་གཞན་མེད་པར་གོ། །ད་ལྟར་སྐལ་ལྡན་སྐྱོང་བ་དེ་ཙུག་ལགས། །སྣོད་མིན་རྣམས་ལ་བཤད་༔

!| ༄༅། །ན་གཉིས་ཀ་ཕུང་། །སློབ་མ་ཡུན་རིང་རྟོག་པ་དེ་ཙུག་ལགས། །རྣམ་ཐར་འདི་འདྲ་གཞན་ལ་ཅང་གདའ་འམ། །སློབ་དཔོན་དྭགས་པོ་པ་དང་མཇལ་བའི་
ཚེ། །བྱིན་རླབས་སྟོབས་ཀྱིས་སེམས་ཀྱི་ངོ་བོ་མཐོང་། །ཐར་པ་ཆེན་པོའི་གྲོང་ཁྱེར་དབུས་སུ་ཕྱིན། །བྱིན་རླབས་འདི་འདྲ་ཕལ་ལ་འཇུག་ངེས་མེད། །ལྷན་ཅིག་སྐྱེས་སྦྱོར་རྣམ་རྟོག་
ལམ་དུ་སློང་། །ཕྱག་རྒྱ་ཆེན་པོ་མ་བཅོས་གཉུག་མར་འཇོག །ཐམས་ཅད་སེམས་སུ་འདུག་པ་ད་གདོད་གོ། །ཨེ་མ་ཚིག་དང་བྲལ་བ་ངོ་མཚར་ཆེ། །སེམས་ཉིད་ངང་གིས་གསལ་
བར་ག་ལ་སྤྱད། །རྣམ་རྟོག་གློ་བུར་རང་གྲོལ་ངོ་མཚར་ཆེ། །དཀྱིལ་འཁོར་འཁོར་ལོ་བསྐྱེད་རྫོགས་མཐའ་དག་ཀྱང་། །རང་སེམས་ཆོས་སྐུ་ལགས་པས་ཅི་ལ་གནོད། །སེམས་ལ་
ངོས་བཟུང་མེད་པ་ཆོས་ཀྱི་དབྱིངས། །རྟོག་པ་རང་སར་གྲོལ་བ་ཆོས་ཀྱི་སྐུ། །གསལ་ཆ་འགག་མེད་ལོངས་སྤྱོད་རྫོགས་པའི་སྐུ། །བག་ཆགས་གཟུགས་བརྙན་སྣ་ཚོགས་སྤྲུལ་པའི་༔

།སྐུ་གསུམ་རང་ལ་ཚང་བས་དཀྱིལ་འཁོར་མཆོག །དེ་ལྟར་རྟོགས་ནས་བསྐྱེད་རྫོགས་བཟླས་བརྗོད་ཀྱང༌། །བསྒོམ་དུ་མེད་པར་གོ་ན་ཤེས་རབ་མཆོག །དེ་ལས་མ་ཡེངས་རྩེ་
གཅིག་ཐབས་ཀྱི་མཆོག །རྩ་རླུང་ལུས་གནད་ཐབས་ཀྱི་བྱེ་བྲག་ཀྱང་། །ཆེད་དུ་མ་བྱས་མཉམ་པའི་ངང་དུ་རྫོགས། །འོད་གསལ་ཆུ་བོའི་རྒྱུན་གྱི་རྦ་རླབས་ཡིན། །རང་གསལ་གློད་
ནས་བཞག་ན་རྟོགས་པ་འཆར། །འོན་ཀྱང་ཐབས་ལམ་གདུང་བ་མ་ཆོད་ན། །ནཱ་རོའི་ཆོས་དྲུག་ལམ་གྱི་གྲོགས་སུ་ཁྱེར། །ལམ་ལ་མ་ཆགས་ཚོགས་དྲུག་ལྷུག་པར་ཞོག །དེ་ལྟར་
བསྒོམས་ན་ཡེ་ཤེས་རིམ་གྱིས་འཆར། །དང་པོ་རྩེ་གཅིག་གཉིས་པ་སྤྲོས་བྲལ་འཆར། །གསུམ་པ་རོ་མཉམ་བཞི་པ་བསྒོམ་དུ་མེད། །གཞན་དོན་འབད་མེད་བྱིན་རླབས་མངོན་སུམ་
གཟིགས། །བུ་ཀུན་སྒོམ་སྲན་སྐྱེད་དང་འདི་བཞིན་མཆི། །ལྟོ་གོས་ཤོམ་ར་ཞོག་དང་འདི་བཞིན་མཆི། །འཇིག་རྟེན་བྱ་བ་ཐོང་དང་འདི་བཞིན་མཆི། །ཚེ་འདིའི་འཁྲི་ཐག་ཆོད་དང་འདི་༔

" ༄༅། །བཞིན་མཆི། །གཅིག་པུར་རི་ཁྲོད་འགྲིམ་དང་འདི་བཞིན་མཆི། །ཚུལ་འཆོས་ངོ་སྲུང་སྤོངས་དང་འདི་བཞིན་མཆི། །དམ་ཚིག་སྡོམ་པ་སྲུངས་དང་འདི་
བཞིན་མཆི། །རང་སེམས་དཔང་པོར་ཞོག་དང་འདི་བཞིན་མཆི། །བླ་མ་ཅི་མཉེས་མཛོད་དང་འདི་བཞིན་མཆི། །སྡུག་སྲན་སྐྱེད་ལ་སྒོམ་དང་འདི་བཞིན་མཆི། །ཆོས་གཞུང་གཤའ་
མར་བྱེད་ན་ང་བཞིན་གྱིས། །ཚེ་འདིའི་གདོས་ཐག་གཅོད་ན་ང་བཞིན་གྱིས། །གདམས་ངག་གཤའ་མར་འཚོལ་ན་ང་བཞིན་ཚོལ། །རི་ཁྲོད་དགོན་པ་འགྲིམ་ན་ང་བཞིན་འགྲིམས།
བན་ཆུང་ཞང་གི་ཡོན་ཏན་ངོམ་པའི་ལེའུ་མིག་ཆུང་དགོན་པར་བཀོད་པའོ། །རྟོགས་པ་ཕུལ་ཕྱིན་རྗེ་བཙུན་རིན་པོ་ཆེ། །ཉམས་མྱོང་མཐར་ཕྱིན་བླ་མ་བརྩོན་འགྲུས་ཅན། །ཡིད་བཞིན་ནོར་
བུར་གསོལ་བཏབ་ཅི་འདོད་འབྱུང་། །མན་ངག་རྒྱ་མཚོ་མངའ་བརྙེས་ཁྱོད་ལ་འདུད། །སྠི༎ ༎
448

༄༅། །དུམ་བུ་གཉིས་པ་གནས་སྐབས་དང་མཐར་ཐུག་གི་དོན་ཕྱིན་ཅི་མ་ལོག་པ་གཏན་ལ་
འབེབས་པར་བྱེད་པ་ཞེས་བྱ་བའི་རྩོམ་ཆོས་ས་ལོག་གནམ་ལོག་བཞུགས།
ཁ་

༄༅། །བླ་མ་རྗེ་བཙུན་པ་དང་དཔལ་རྡོ་རྗེ་མཁའ་འགྲོ་མ་རྣམས་ལ་ཕྱག་འཚལ་ཞིང་སྐྱབས་སུ་མཆིའོ། །བྱིན་གྱིས་རླབས་པ་
ཆེན་པོ་མཛད་དུ་གསོལ་ལོ། །ཞང་གི་སྤྲང་བན་གཞི་རྩ་འཁྲུགས། །ས་ལོག་གནམ་ལོག་གཞི་རྩ་འཁྲུགས། །སྲིད་ལོག་ཞི་ལོག་གཞི་རྩ་
འཁྲུགས། །ཆོས་རྣམས་ཐམས་ཅད་ཞེས་བྱ་བའི། །གདགས་གཞི་གཞི་མེད་རྩ་བྲལ་ལ། །ཐམས་ཅད་ཆོས་ཞེས་འདོགས་མཁྱེན་པ། །ཤིན་ཏུ་

E
།མཚར་རོ་ཐམས་ཅད་མཁྱེན། །དག་དང་མ་དག་གཞི་མེད་པར། །རྣམ་པར་དག་ཅེས་འདོགས་མཁྱེན་པ། །སྐྱེས་
དང་མ་སྐྱེས་གཞི་མེད་པར། །སྐྱེ་བ་མེད་ཅེས་ཇི་ལྟར་གདགས། །སྤྲོས་དང་མ་སྤྲོས་རྩ་བྲལ་ལ། །སྤྲོས་དང་བྲལ་ཞེས་མིང་འདོགས་མཚར། །
བློ་དང་བློ་འདས་གཞི་མེད་པར། །བློ་ཡི་སྤྱོད་ཡུལ་མིན་ཞེས་སམ། །བློ་ལས་འདས་ཞེས་འདོགས་ཕོད་པ། །སྟོང་དང་མི་སྟོང་གཞི་མེད་

པར། །སྟོང་པ་ཉིད་ཅེས་འདོགས་མཁྱེན་པ། །དམིགས་དང་མི་དམིགས་གཞི་མེད་ལ། །དམིགས་སུ་མེད་ཅེས་ཇི་ལྟར་གདགས། །དམིགས་སུ་མེད་ཅེས་གདགས་པས་
མཚར། །ཞི་དང་མ་ཞི་གཞི་མེད་པར། །ཞི་བར་འདོགས་མཁྱེན་ཤིན་ཏུ་མཚར། །འདུས་བྱས་འདུས་མ་བྱས་ཞེས་པའི། །གཞི་འམ་རྩ་བ་མི་འདུག་པར། །འདུས་མ་བྱས་ཞེས་
གསུང་ཕོད་པ། །བདེ་སྡུག་གཞི་རྩ་མི་འདུག་པར། །བདེ་བ་ཆེ་ཞེས་བཏགས་པས་མཚར། །ཟག་བཅས་ཟག་མེད་རྩ་བྲལ་ལ། །ཟག་མེད་བདེ་ཆེན་ཇི་ལྟར་གདགས། །མཉམ་
དང་མི་མཉམ་གཞི་མེད་པར། །མཉམ་པ་ཉིད་ཅེས་བཏགས་པས་མཚར། །ཟུག་རྔུ་རྡུལ་ཙམ་མེད་པ་ལ། །ཡིན་དང་མིན་ཞེས་བཏགས་པས་མཚར། །ཐ་སྙད་གདགས་གཞི་མི་
འདུག་པས། །གྲུབ་དང་མ་གྲུབ་མིང་བཏགས་མཚར། །གཉིས་དང་གཉིས་མེད་འོད་གསལ་དང༌། །ཟུང་འཇུག་ཆོས་སྐུ་ཞེས་བྱ་དང་། །ཚིག་དང་ཐ་སྙད་རྣོ་རྟུལ་གྱི། །ཁྱད་པར་

།རྣམ་པ་སྣ་ཚོགས་དང༌། །ཚིག་དང་ཚིག་བྲལ་ལ་སོགས་པ། །བརྗོད་པས་བསྙད་དུ་ཡོད་མེད་དང༌། །དེ་ལ་སོགས་ཏེ་མཐའ་ཡས་མཆོག །མིང་གི་
རྣམ་གྲངས་ཐུག་པ་མེད། །མདོ་རྒྱུད་བསྟན་བཅོས་ཐམས་ཅད་དུ། །ཐུག་པ་མེད་པར་བཏགས་ནས་འདུག །དེ་ཀུན་བས་ཀྱང་ཆེས་ཟབ་ཅིང་། །ཟབ་པ་བས་ཀྱང་ཆེས་ཟབ་
༈ པའི། །དེ་ལས་གདགས་ཐབས་མེད་པའི་མིང་། །མཁས་པའི་མཐར་ཐུགས་སུས་བཏགས་ཀྱང་། །གདགས་གཞི་དང་ནི་འདོགས་བྱེད་དང༌། །མིང་ཉིད་གཞི་མེད་རྩ་བྲལ་ཏེ།
གཞི་དང་གཞི་མེད་མི་འདུག་པར། །གཞི་མེད་ཅེས་སུ་བཏགས་པས་འཁྲུལ། །རྩ་བ་མེད་ཅིང་རྩ་བྲལ་མེད། །བཏགས་པ་གཏིང་ནས་མི་འདུག་པར། །རྩ་བྲལ་ཞེས་བཏགས་ཤིན་
ཏུ་འཁྲུལ། །སློབ་དཔོན་རྟ་དབྱངས་ཞལ་ནས་ཀྱང༌། །ཇི་ཙམ་ཟབ་པའི་ཚིག་བརྗོད་ཀྱང་། །དོན་དང་མཐུན་པར་མི་འགྱུར་རོ། །ཞེས་གསུངས་སོ། །འཁྲུལ་དང་མ་འཁྲུལ་གཞི་
ཁ་

མེད་ལ། །ཁོ་བོས་གང་སྨྲས་ཤིན་ཏུ་འཁྲུལ། །མདོ་ལས། གང་ངག་ཏུ་སྨྲ་བ་ཐམས་ཅད་ནི། འཆལ་བར་སྨྲའོ་ཞེས་གསུངས་སོ། །ཁོ་བོས་མེད་པར་སྨྲས་པ་དང་། མ་སྨྲས་
གླེན་པ་གཏི་ཐུག་པོ། ནམ་མཁའ་ལ་ནམ་མཁས་གླགས་མི་རྙེད་དོ། །བླ་ཁབ་མེད་པ་ལ་བླ་ཁབ་མེད་པས་གླགས་མི་རྙེད་དོ། །མིང་དང་ཚིག་གི་ཕུ་ཐག་བཅད་པའི་ལེའུ་སྟེ་དང་
པོའོ།། །།སྨྲ་བ་སུ་ཡིན་སྨྲ་གཞི་སུ། །སྨྲར་མེད་ཟེར་མཁན་སུ་ཞིག་ཡིན། །སྨྲར་མེད་གདགས་གཞི་གང་ན་གདའ། །འ་པ་འ་པ་འདི་ལྟ་བུ། །ཨེ་མ་ཧོཿ ཨེ་མ་ཧོ་ཆོས།
སངས་རྒྱས་ཀུན་གྱི་གསང་ཕུགས་བརྟོལ། །སྟོང་པ་ཉིད་ཀྱིས་སྟོང་པ་ཉིད་ལ་གླགས་མི་རྙེད་དོ། །མཚན་མ་མེད་པས་མཚན་མ་མེད་པ་ལ་གླགས་མི་རྙེད་དོ། །སྤྲིན་མེད་མཁའ་ལ་
ཉི་ཤར་བཞིན། །ཕྱོགས་མེད་སྙིང་རྗེ་འབའ་ཞིག་ལས། །སྟོང་ཉིད་བྱ་བ་གང་ན་གདའ། །གཟིགས་ཤིག་སྐལ་ལྡན་བུ་ཚོ་ཀུན། །མིང་དང་གདགས་གཞི་འདོགས་བྱེད་གསུམ།

།གཏན་ནས་རྣམ་དག་ནམ་མཁའ་ལ། །མིང་དང་མིང་བྲལ་ཞེས་བྱ་དང་། །ཚིག་དང་ཚིག་བྲལ་ཞེས་བྱ་དང་། །བློ་དང་བློ་འདས་ཞེས་བྱ་སོགས།
མིང་ཚིག་རྣོན་པོ་སྣ་ཚོགས་པ། །ཇི་ལྟར་བུར་ཡང་འདོགས་མཁྱེན་པ། །འོལ་སྤྱི་འོལ་ཚོམས་དེ་ལྟ་བུར། །བཏགས་པ་ངོ་མཚར་ཆེ་མོད་ཀྱི། །དེ་ལྟར་འཛིན་པའང་དེ་བས་
༜ མཚར། །དེ་ལྟར་འཛིན་པ་མཚར་མོད་ཀྱི། །དེ་ཡི་རྗེས་འབྲངས་དེ་བས་མཚར། །ཞེན་ཅིང་ཆགས་པ་དེ་བས་མཚར། །འཁོར་བར་འཁྱམས་པ་དེ་བས་མཚར། །དེ་ལ་སོགས་པ་
མཐའ་ཡས་མཆོག །ཕུགས་ཐག་ཕྲ་མོ་གཅིག་ཀྱང་མ་ཆོད་པས་ཕུགས་འཁོར་བར་འཁྱམས་པའི་ལེའུ་སྟེ་གཉིས་པའོ།། །།དེ་ལས་བཟློག་པའི་ཁྱད་པར་ནི། །མིང་གི་ཁྱད་
པར་སྣ་ཚོགས་པ། །གང་དུ་ཡང་ནི་མ་བཏགས་ཤིང་། །བཏགས་ཀྱང་དེ་ཡི་རྗེས་འབྲངས་མེད། །དེ་མེད་དེ་ནི་གཏན་ནས་མེད། །དེ་མེད་ཆགས་ཞེན་ཡོང་དོན་མེད། །དེ་མེད་ ྤ
2

འཁོར་བར་འཁྱམས་དོན་མེད། །འཁོར་བ་རྩད་ནས་མེད་པ་ལ། །མྱ་ངན་འདས་ཞེས་ཐ་སྙད་བཏགས། །དེ་ལྟར་གང་དུའང་མ་བཏགས་ཤིང་། །ཞེན་པ་མེད་པས་འཁོར་བར་
གྲོལ། །ཟག་མེད་མྱ་ངན་འདས་པ་ཡི། །ངང་ལས་མ་གཡོས་བདེ་བ་ཆེ། །ཟག་མེད་བདེ་ཆེན་འདི་ཉིད་ལས། །ལྷག་པ་ཡང་དག་རྫོགས་པ་ཡི། །སངས་རྒྱས་བྱ་བ་མི་སྲིད་
པས། །འདི་ཉིད་རྫོགས་པའི་སངས་རྒྱས་ཡིན། །ཟེར་ནས་མཉམ་ཉིད་ངང་ཤེད་དུ། །ཡང་དག་མཐའ་ལ་གནས་པ་དེ། །ཞི་བ་མྱ་ངན་འདས་པ་ཡི། །མཐར་ལྷུང་གོལ་ས་དེ་ཙམ་
པ༑ །དེ་བས་དམྱལ་བར་འགྲོ་བ་དྲག །ལུང་ལས་ཀྱང་། དམྱལ་བར་འགྲོ་བ་སངས་རྒྱས་ལ། །གཏན་གྱི་བགེགས་བྱེད་མ་ཡིན་ཏེ། །རང་སངས་རྒྱས་ཀྱི་ས་རྣམས་དང་།
ཉན་ཐོས་ས་ཡིས་གེགས་བྱེད་དོ། །ཞེས་གསུངས་སོ། །ཀྱེ་མ་འོ་སྐོལ་ཆོས་མཛད་རྣམས། །ཞེན་འཛིན་ཕུགས་ཐག་གཅོད་གཅོད་ནས། །མྱ་ངན་ཞི་བའི་གོལ་ས་རུ། །རང་གིས་

༄༅། །མ་ཚོར་ལྷུང་བར་མཆིའོ། །ཕུགས་ཐག་གཅོད་པ་མ་ལེགས་ན་སླར་གོལ་ས་ཆེ་བར་བསྟན་པའི་ལེའུ་སྟེ་གསུམ་པའོ།། །།ཞེན་འཛིན་ཕུགས་ཐག་
མ་བཅད་ན། །སྙིང་རྗེ་ཇི་ལྟར་ཆེ་གྱུར་ཀྱང༌། །ལྕོང་མོས་སྙིང་ལ་སོ་བཏབ་བཞིན། །རང་སྐྱོན་ཙམ་ཡང་མ་སོལ་བའི། །བྱང་ཆུབ་སེམས་དཔར་ཁས་འཆེ་ཞིང་། །གཞན་དོན་
བརྩོན་པ་ཅོལ་རེ་ཆུང་། །ལྕགས་ཀྱི་རི་རབ་ཆེ་མཁྲེགས་པ། །བལ་གྱི་སྐད་པ་འདོམ་གང་པས། །ཆོད་པར་འདོད་ཅིང་བསྐལ་པ་རུ། །འབུངས་ཤིང་འབུངས་ཤིང་སྙགས་གྱུར་
ru
ཀྱང༌། །ལྕགས་ལ་རྗེས་ཀྱང་མ་ཐོན་བར། །སྐུད་པ་ཟད་ནས་ཆད་པ་ཡིས། །བཤམ་ཐབས་མེད་པས་ཁོ་ཐག་ཆད། །སྒྱིད་ལུག་འཁོར་བའི་གཏིང་དུ་ལྷུང་། །གཞན་དོན་རླབས་
ཆེན་ཅི་མ་ཚང་། །ཇི་ལྟར་རང་གི་རྐང་ལག་ཀུན། །ཐག་པ་དམ་པོས་བཅིངས་གྱུར་པས། །ཕ་རོལ་སྒྲོལ་བར་ཇི་ལྟར་ནུས། །རང་ཉིད་འདམ་དུ་བྱིང་བ་ཡིས། །ཕ་རོལ་འདམ་རྒྱུ
སྐྱེ

ནས་ཇི་ལྟར་ཐོན། །དེ་ཕྱིར་ས་བོན་རྩ་བའི་གཏིང་། །དྲུང་ནས་མི་དབྱུང་གླགས་མེད་དོ། །ཕུགས་ཐག་མི་བཅད་པར་སངས་མི་རྒྱ་ཞིང་གཞན་དོན་མཐར་མ་ཕྱིན་པས་བར་དོར་སྒྱིད་
ལུག་པར་བསྟན་པའི་ལེའུ་སྟེ་བཞི་པའོ།། །།རྩ་བ་དྲུངས་ནས་འབྱིན་པ་ཡིས། །མི་དེ་འཆིང་བའི་སྒྲོག་ལས་ཐར། །ཉེས་སྐྱོན་འཆིང་སྒྲོག་མཐའ་དག་གིས། །ས་བོན་ཐེན་ཐག་
མ༵་ལུས་པ། །བཅད་ཅིང་དྲུངས་ནས་ཕྱུང་བའི་ཕྱིར། །སྙིང་རྗེས་འགྲོ་བ་ཀུན་དོན་ལ། །ཇི་སྲིད་ནམ་མཁའ་གནས་ཀྱི་བར། །ཁམས་གསུམ་འཁོར་བའི་མུན་རུམ་དུ། །རྒྱུན་ཆད་
མེད་པར་གནས་གྱུར་ཅིང་། །ཁམས་གསུམ་འཁོར་བའི་སྤྱོད་པའི་ཚོགས། །འཁོར་བ་ཉིད་དང་ཚུལ་བསྟུན་ནས། །སྤྱོད་པ་སྣ་ཚོགས་ཅི་མཛད་ཀྱང་། །འདམ་སྐྱེས་པདྨ་ཇི་བཞིན་
དུ། །སྐྱེས་བུ་དེ་ལ་འཁོར་བ་ཡི། །ཉེས་པས་གཏན་ནས་མི་གོས་ཤིང་། །མུན་པའི་ནང་དུ་སྒྲོན་མེ་བཞིན། །སླར་བཞིན་ཡེ་ཤེས་མེ་ཆེན་མཆེད། །འཁོར་སྤྱོད་ཇི་ལྟར་སྤྱད་

།པ་བཞིན། །སྙིང་རྗེས་བསོད་ནམས་ཚོགས་འཕེལ་ཞིང་། །དེ་ཉིད་ཡེ་ཤེས་ཚོགས་སུ་ཤར། །འཇམ་དཔལ་མཚན་བརྗོད་ཁུངས་སུ་དྲངས། ཤེས་༄༅།
རབ་ཡེ་ཤེས་མེ་བོ་ཆེ། །འོད་ཆེན་རྣམ་པར་སྣང་བར་བྱེད། །འགྲོ་བའི་མར་མེ་ཡེ་ཤེས་སྒྲོན། །གཟི་བརྗིད་ཆེན་པོ་འོད་གསལ་བ། །ཅིས་ཀྱང་མི་ནོན་མི་བསྒྲིབ་བོ། །ཆོས་སྐུ་ངོ་
╗ བོ་ཉིད་འཆང་ཕྱིར། །ཤེས་རབ་ཆེན་པོས་སྐད་ཅིག་ལ། །ཆོས་ཀུན་ཁོང་དུ་ཆུད་ཕྱིར་རོ། །ནམ་མཁའི་བདག་པོ་སྣ་ཚོགས་སྟོན། །གཙུག་ཏོར་ཆེན་པོ་རྨད་བྱུང་གཙུག །སུས་
བཅིངས་སུས་གནོན་སུ་ཡིས་སྒྲིབ། །ཤེས་རབ་ཡེ་ཤེས་མེ་བོ་ཆེས། །སྐྱེ་རྒྱུན་རྩད་ནས་བསྲེགས་གྱུར་ནས། ། ཡེ་ཤེས་མེ་རུ་འབར་ཕྱིར་རོ། །ཡིད་ནི་རབ་ཏུ་འཁྲུགས་པ་ཡིས།
▪ བྱས་པ་དང་ནི་བསགས་པ་དག །ཐམས་ཅད་མི་དགེའི་ལས་སུ་འགྱུར། །ཡིད་ནི་རབ་ཏུ་དང་བ་ཡིས། །བྱས་པ་དང་ནི་བསགས་པ་དག །ཐམས་ཅད་དགེ་བའི་ལས་སུ་

འགྱུར། །མདོ་སྡེ་དག་ལས་གསལ་པོར་གསུངས། །བཟློག་པའི་དཔེ་ཡི་ཁྱད་པར་ཡང་། །དད་པ་མེད་པའི་མི་རྣམས་ལ། །དཀར་པོའི་ཆོས་ནི་མི་།ས་བོན་མེ་ཡིས་ཚིག་
པ་ལ། །མྱུ་གུ་སྔོན་པོ་ཇི་བཞིན་ནོ། །ཆོས་བཅུ་པ་ཡི་མདོ་ལས་གསུངས། །འདོད་ཆགས་ཞེ་སྡང་གཏི་མུག་གསུམ། །དེས་བསྐྱེད་ལས་ནི་མི་དགེའི་ལས། །འདོད་ཆགས་ཞེ་
སྡང་གཏི་མུག་མེད། །དེས་བསྐྱེད་ལས་ནི་དགེ་བའི་ལས། །འཕགས་པ་ཀླུ་སྒྲུབ་སྙིང་པོས་གསུངས། །གཏིང་སྐྱོན་མེད་པའི་སྐྱེ་བུ་ཡིས། །ཉེས་པ་སྣ་ཚོགས་སྤྱོད་པ་ལྟར། །
སྣང་མོད་ཉེས་པ་གཏན་མེད་པར། །སླར་ཞིང་ལེགས་པའི་ཡོན་ཏན་འཕེལ།།གཏིང་སྐྱོན་ཅན་གྱི་སྐྱེ་བུ་ཡིས། །དགེ་ལེགས་འབའ་ཞིག་སྤྱོད་པ་ལྟར། །སྣང་མོད་དགེ་ལེགས་
༈ གཏན་མེད་པར། །སླར་ཡང་ཉེས་སྐྱོན་འབའ་ཞིག་འཕེལ། །སྨན་གྱི་ས་བོན་གང་བཏབ་ལས། །མྱུ་གུ་སྡོང་པོ་ཡལ་ག་སོགས། །ལོ་འདབ་འབྲས་བུ་སྨན་དུ་འགྱུར། །གང་གི་༔

། ལོངས་སྤྱོད་ཀུན་ལ་ཕན། །དུག་གི་ས་བོན་གང་བཏབ་ལས། །མྱུ་གུ་སྡོང་པོ་ཡལ་ག་སོགས། །ལོ་འདབ་འབྲས་བུ་དུག་ཏུ་འགྱུར། ། གང་གིས་༄༅།
ལོངས་སྤྱོད་ཀུན་ལ་གནོད། །གཏིང་ནས་སྐྱོན་བྲལ་ཡོན་ཏན་གྱི། །རང་བཞིན་བྱང་ཆུབ་སེམས་དཔའ་མཆོག །དེ་ལ་གུས་པར་ཕྱག་འཚལ་ལོ། །སྐྱོན་དུ་མཐོང་བ་བཟོད་པར་
ཤཱ གསོལ། །མཐོལ་ལོ་བཤགས་སོ་ཚངས་པར་མཛད་དུ་གསོལ། །དྲི་མེད་མདོ་ལས་གསལ་པོ་རུ། །སུ་ཞིག་བྱང་ཆུབ་སེམས་དཔའི་སྐྱོན་རྟོག་པ། །དེ་ནི་སྨོན་པ་ཡིན་པར་ཤེས་
པར་བྱ། །ཞེས་གསུངས་ཕྱིར་ན་གང་ལ་ཡང་། །སྐྱོན་དུ་བརྟག་པར་མི་བྱའོ། །ཏིང་འཛིན་རྒྱལ་པོའི་མདོ་ལས་ཀྱང་། །གང་གི་འཁྲུལ་བ་ཅི་མཐོང་ཡང་། །དེ་དག་གི་ནི་ཉེས་མི་
བརྗོད། །ཅེས་གསུངས་སོ། །སྐྱོན་གྱི་ངོས་ནས་བརྟགས་གྱུར་ན། །རང་རྟོག་ངན་པས་བཀབ་བྱས་པས། །ཡོན་ཏན་སྲིད་ཚད་སྐྱོན་དུ་མཐོང་། །ཡོན་ཏན་གཅིག་ཀྱང་རྙེད་མི་
n

སྲིད། །རང་གི་སྣང་བ་ལོག་པ་ཡིས། །ཡོན་ཏན་སྐྱོན་དུ་མཐོང་བ་ཡིན། །སྡིག་ཁམ་ཆེན་པོ་དེ་ཙམ་པ། །མ་ཐེག་ཐར་མེད་དོང་གཏིང་དུ། །སྐད་ངན་རེང་ངེ་ལྷུང་བ་རྣམས།
འོ་རེ་བརྒྱལ་ན་བཟོད་ཐབས་མེད། །བྱ་ཐབས་གཅིག་ཀྱང་མ་རྙེད་དོ། །རང་སྣང་ལོག་པའི་གང་ཟག་ལ། །ཐམས་ཅད་མཁྱེན་པའི་ཐུབ་པས་ཀྱང་། །མཛད་ཐབས་འགའ་ཡང་མི་
སྲིད་པ། །མུ་སྟེགས་པ་དང་གོའུ་ཏ་མའི། །གཏམ་རྒྱུད་ལ་སོགས་རྣམ་ཐར་ཚོགས། །མདོ་སྡེ་དུ་མའི་ནང་དུ་གཟིགས། །དེ་ཕྱིར་སྐྱོན་ལ་བརྟག་མི་བྱ། །སྐྱོན་གྱིས་མ་གོས་སྐུ
མདོག་དཀར། །སྐྱོན་བྲལ་གསང་བའི་ལྷ་ལ་ཕྱག་འཚལ་ལོ། །སྤྱན་རས་གཟིགས་དབང་འཇིག་རྟེན་གསུམ་གྱི་མགོན། །གཞན་ལ་ཕན་ཕྱིར་བརྩོན་པའི་གོ་ཆ་བགོས། །ཐུགས་
རྗེའི་རང་བཞིན་དྲི་མེད་དཀྱིལ་འཁོར་ཅན། །འགྲོ་བའི་སྡུག་བསྔལ་སེལ་ལ་ཕྱག་འཚལ་ལོ། །སྐབས་སུ་བབས་པ་ལུང་གི་ཕྱག །ཡིན་པས་གང་ལྟར་དྲན་དྲན་བཀོད། །སྙམ་ནས་༔

།མི་འཕྱ་མི་བཀྱོན་ཞུ། །འདོད་ཆགས་དྲི་མ་དང་བྲལ་བའི། །རིན་ཐང་མེད་ལས་ལེགས་འོང་ཆོས། །གཟུང་དང་འཛིན་པ་རྣམ་པར་སྤངས། །དེ་ཁོ་ན་༄༅།
ཉིད་ལས་མ་གཡོས་པར། །འཁོར་བའི་སྤྱོད་པས་འགྲོ་དོན་མཛད། །བྱང་ཆུབ་སེམས་དཔའ་ཁྱོད་ལ་འདུད། །དབེན་པ་ཆེན་པོའི་ངང་ནས་བྱང་ཆུབ་སེམས་དཔའི་སྤྱོད་པའི་ལེའུ་སྟེ་
༈ ལྔ་པའོ།། །།དུག་གི་སྡོང་པོ་རྩད་ནས་སྟོན། །རྗེས་མེད་བརླག་པར་བྱས་གྱུར་ཀྱང་། །རང་ལ་དུག་གིས་མ་ཚུགས་ཏེ། །སྨན་གྱི་ས་བོན་མ་བཏབ་ན། །གཞན་ལ་ཕན་པའི་སྲིད་
མཐའ་མེད། །དུག་གི་ས་བོན་བཏོན་བྱས་ནས། །སྨན་གྱི་ས་བོན་མ་བཏབ་པར། །ཐ་བ་སྐམ་པོར་བཞག་བྱས་ན། །གང་ལའང་ཕན་པའི་ནུས་མེད་པར། །གཞི་ལ་ལུས་པ་ཁོ་ནར་
༉ ཟད། །ཅི་བཏབ་སྐྱེ་བའི་ས་གཞི་དེ། །ཆུད་གཟན་རང་གིས་མ་ཚོར་རོ། ། གཏིང་སྐྱོན་ཆེ་བའི་མཐར་ཐུག་ཏུ། །དྲི་མེད་བཀའ་ལས་གསལ་པོར་གསུངས། །དུག་གི་ས་བོན་བཏོན་

བྱས་ནས། །ཐ་བ་སྐམ་པོར་མ་བཞག་པར། །སྨན་མཆོག་ཕུན་སུམ་ཚོགས་པ་ཡི། །ས་བོན་དུས་སུ་བཏབ་གྱུར་ནས། །ཆུ་ལུད་རྟེན་འབྲེལ་མ་འཕྱུགས་པར། །བསྐྱངས་པས་
མཐར་ཕྱིན་འབྲས་བུ་ཡིས། །བདག་འཚེངས་ཀུན་འཚེངས་ཐམས་ཅད་འཚེངས། །ཀུན་ལ་ཕན་པའི་སྨན་མཆོག་སྟེ། །དེ་ལ་གང་གིས་ལོངས་སྤྱོད་པ། །ཀུན་འཚེངས་ལོངས་མི་
སྤྱོད་པ་རྣམས། །བདུད་རྩིའི་ཆར་ལ་སྣོད་ཁ་སྦུབ། །བྱང་བལྟས་ཕུག་ཏུ་ཉི་ཤར་མེད། །འཚོ་བས་བོར་བའི་ནད་པ་ལ། །ཁ་ཟས་སྟོབ་པ་དཀའ་ལས་ཆེ། །ལོག་པར་བློས་བཅད་
ཀྱི་སྐྱེས་བུ་ལ། །ལེགས་པའི་གྲོས་འདེབས་ཡི་ཆད་སྡུག །བློས་བཅད་ཀྱི་མི་ལ་གྲོས་འདེབས་སྡུག །ལེགས་པར་ཞུགས་དང་ལོག་པར་མཐས། །གནས་དང་གནས་མིན་མཁྱེན་
པའི་སྟོབས། །ཀུན་མཁྱེན་ཐུབ་པའི་སྤྱོད་ཡུལ་ཕྱིར། །ངན་སོང་གསུམ་ལ་སོགས་པ་ཡི། །ད་ལྟའི་སྡུག་བསྔལ་སྣ་ཚོགས་འདི། །མྱོང་ཞིང་སྣང་བ་དེ་ཙུག་ལགས། །མིན་ན་༔

༄༅། །འགྲོ་དྲུག་སྡུག་བསྔལ་རྣམས། །ཐུབ་པས་དུས་གཅིག་སྒྲོལ་བར་རིགས། །རང་རང་ལམ་ལ་དགོས་པ་མེད། །དེ་ཕྱིར་གནས་དང་གནས་མ་ཡིན།
ཤེས་བྱ་གཤིས་ཀྱི་ཆོས་ཉིད་ལ། །ཐུབ་དབང་སྲས་དང་བཅས་རྣམས་ཀྱི། །ཐུགས་རྗེ་ཆུང་བ་མ་ཡིན་ཞིང་། །ཐུགས་རྗེས་བཟོད་ཐབས་མི་མངའ་མོད། །གནས་མིན་གནས་ཀྱི་
3 ཁྱད་པར་གྱིས། །དེ་ལ་མཛད་ཐབས་གཏན་མེད་པར། །མཁྱེན་པས་ཤིན་ཏུ་མ་བཟོད་མོད། །མཛད་ཐབས་མེད་པ་ཁོ་ནར་བས། །སྤྱིར་ན་སེམས་ཅན་སྲིད་ཚད་རྣམས། །ངོ་བོ་
ཉིད་ཀྱིས་རྣམ་དག་ཅིང་། །ཀུན་ནས་ཉོན་མོངས་མེད་པ་ཡི། །མྱ་ངན་འདས་པའི་རང་བཞིན་དུ། །མ་གྱུར་གཅིག་ཀྱང་མི་སྲིད་ཅིང་། །རང་བཞིན་མེད་པས་གློ་བུར་བ། །གང་
ལྟར་དུ་ཡང་འགྱུར་བའི་ཕྱིར། །ཐབས་ཚུལ་རྣམ་པ་སྣ་ཚོགས་པ། །བསམ་གྱིས་མི་ཁྱབ་མཁྱེན་པ་ཡི། །ཡེ་ཤེས་ཆེན་པོས་སྒོ་ཕྱེ་ནས། །བསམ་གྱིས་མི་ཁྱབ་གདུལ་བྱའི་༔
B

ཚོགས། །ཐུག་པ་མེད་པར་འདྲེན་པར་མཛད། ། བློ་རིགས་བསམ་གྱིས་མི་ཁྱབ་པས། །ཅིག་ཅར་དྲངས་པས་ཆོག་པ་ཡི། །གང་ཟག་རིགས་ལ་ཟད་པ་མེད། །ཅིག་ཆར་ལས་
ཅན་ཅིག་ཆར་པའི། །ཤིན་ཏུ་ཅིག་ཆར་གང་ཟག་རིགས། །བརྡ་གཅིག་ཙམ་གྱིས་གྲོལ་བར་བཤད། །ཚིག་གཅིག་ཙམ་གྱིས་གྲོལ་བར་བཤད། །མཚོན་པ་ཙམ་གྱིས་གྲོལ་བར་
བཤད། །རྣམ་འགྱུར་ཕྲ་མོ་རེ་རེས་ཀྱང་། །སྐད་ཅིག་ཉིད་དུ་གྲོལ་བར་བཤད། །ཚིག་དང་མཚོན་པ་རྣམ་འགྱུར་སོགས། །བརྡ་སོགས་གང་ལའང་མ་ལྟོས་པར། །ཚོགས་དྲུག་
ཡུལ་དེ་མཐོང་ཙམ་དང་། །སྣ་རྡོ་ཕོག་པ་ཙམ་གྱིས་ནི། །སྐད་ཅིག་དེ་ལ་གྲོལ་བར་བཤད། །ཅིག་ཆར་གྲོལ་ལུགས་བརྗོད་མི་ལང་། །སློབ་དཔོན་ཏོག་རྩེ་ཞབས་ལ་དྲིས། །ཐུབ་
པའི་མདོ་རྒྱུད་དུ་མར་ལྟོས། །རིམ་གྱིས་གྲོལ་བའི་ཁྱད་པར་ཡང་། །སྔ་དྲོ་གཅིག་ལ་གྲོལ་བར་བཤད། །ཉི་མ་གཅིག་གིས་གྲོལ་བར་བཤད། །ཉིན་ཞག་ཕྲུགས་གཅིག་ཉམས་༔

༄༅། །བླངས་པས། །དེ་མ་ཐག་ཏུ་གྲོལ་བར་བཤད། །ཟླ་བ་དྲུག་གིས་གྲོལ་གྱུར་པ། །རྒྱུད་སྡེ་དག་ལས་གསལ་པོར་གསུངས། །འདིར་ནི་རྣལ་འབྱོར་རབ་
ཀྱིས་ནི། །ཟླ་བ་དྲུག་ཏུ་བསྒོམས་པའམ། ། ལོ་དང་རྒྱུན་མི་འཆད་པས་ཀྱང་། །ཡང་དག་དངོས་གྲུབ་གཅིག་ཏུ་འགྱུར། །སྦྱོར་བའི་ཕྲེང་བའི་ནང་དུ་ལྟོས། །དེ་ལྟ་བས་ན་ཟླ་དྲུག་
དང་། །ལོ་གཅིག་ལོ་གཉིས་ལོ་གསུམ་དང༌། །ཕྱེད་དང་གསུམ་དང་ལོ་མང་དང༌། །ཚེ་འདི་ཉིད་ལ་གྲོལ་བར་བཤད། །འཆི་བའི་འོད་གསལ་ཟིན་པ་ཡི། །སྐད་ཅིག་ཉིད་ལ་
གྲོལ་བར་བཤད། །འཆི་བའི་འོད་གསལ་ཟིན་པ་དང་། །ཟིན་པའི་མངོན་སུམ་དེ་ཉིད་ལ། །ཞག་བདུན་སྦྱངས་ནས་གྲོལ་བར་བཤད། །བདུན་ཕྲག་གཉིས་དང་བདུན་ཕྲག་
༣ གསུམ། །བཞིའམ་ལྔའམ་དྲུག་དང་ནི། །བདུན་ཕྲག་བདུན་གྱིས་གྲོལ་བར་བཤད། །ཞག་གྲངས་ཕྱེད་དང་བཞི་དང་ནི། །ཆ་ཤས་རྩི་ལུགས་དུ་མ་ཡོད། །འོད་གསལ་ངང་དུ་མ་༔

གྲོལ་དེ། །བར་མ་དོ་རུ་གྲོལ་བར་བཤད། །བར་དོའི་ཞག་རྩིས་གོང་བཞིན་ནོ། ། སྐྱེ་བ་ཕྱི་མའི་ཚེ་སྟོད་དང་། །ཚེ་སྨད་འཆི་ཁར་གྲོལ་བར་བཤད། །ཡང་ཕྱི་གསུམ་ཕྱི་ལ་སོགས་
པ༑ །སྐྱེ་བདུན་ཚུན་ཆད་གྲོལ་བར་བཤད། །གང་ཟག་བློ་ཡི་བྱེ་བྲག་གིས། །གོང་མའི་ལམ་གྱི་སྐལ་མེད་པ། །སྐྱེ་བ་བཅུ་དྲུག་གིས་གྲོལ་བར་བཤད། །དེ་ཙམ་གྱིས་ཀྱང་སྐལ་
མེད་ལ། །སྐྱེ་བ་མང་པོས་གྲོལ་བ་དང༌། །ཤིན་ཏུ་མང་པོས་གྲོལ་བར་བཤད། །དེ་ཙམ་གྱིས་ཀྱང་སྐལ་མེད་ལ། །བློ་རྨོངས་དམན་པའི་གང་ཟག་དག །མཚན་ཉིད་ཐེག་པའི་སྒོ་
ཙམ་ལས། །སྔགས་ཀྱི་ཐེག་པའི་སྐལ་མེད་རྣམས། །ཤིན་ཏུ་བརྩོན་འགྲུས་མཆོག་གྱུར་ཀྱང་། །ཚེ་གཅིག་སྐྱེ་བདུན་ལ་སོགས་པའི། །རྩིས་གདབ་བྱ་རྒྱུ་ཅི་མ་ཚང་། །བསྐལ་པ་
གཅིག་དང་བསྐལ་པ་བཅུ། །ཁྲི་འབུམ་བྱེ་བ་ས་ཡ་དང༌། །ཁྲག་ཁྲིག་ཡལ་ཡོལ་བྱལ་བྱོལ་དང༌། །ཀྲིགས་དང་གཏམ་དང་དབང་པོ་དང༌། །སྟོབས་མིག་ལ་སོགས་གྲངས་བྷཱུ

།ཀྱི་མིང་། །མཐར་ཐུག་དེ་ལས་གདགས་པའི་ཐབས། །མ་རྙེད་གྲངས་མེད་ཅེས་བྱར་བཏགས། །གྲངས་མེད་དེ་ཉིད་གྲངས་ཀྱི་མིང༌། །གནས་༄༅།
གཞན་གཅིག་ཏུ་སོང་ནས་འདུག །མིང་མེད་མིང་དུ་སོང་བཞིན་ནོ། །དེ་ལྟ་བུ་ཡི་རྣམ་གྲངས་ཀྱིས། །གནས་གཞན་གྲངས་མེད་ཅེས་བྱ་བ། །གཅིག་དང་གཉིས་སུ་བརྩིས་པ་
།གྲངས་མེད་གསུམ་གྱིས་གྲོལ་བར་བཤད། །དེ་བས་བརྩོན་འགྲུས་ཆུང་བ་རྣམས། །གྲངས་མེད་བདུན་དང་གྲངས་མེད་དག །བྱེ་བར་བསྒྲུབས་ཀྱང་རྙེད་དཀའ་བཤད། །
དེ་ལ་སོགས་པ་དངོས་དང་བརྒྱུད། །འགྲུབ་ཐག་ཤིན་ཏུ་རིང་བ་དང༌། །རིང་བ་བས་ཀྱང་རིང་བ་སོགས། །ཤིན་ཏུ་རིང་ལུགས་བསམ་མི་ཁྱབ། །མདོ་ཙམ་སྨོས་ཀྱང་མི་ལང་
▪ ངོ་། །དངོས་དང་བརྒྱུད་ཀྱི་ཁྱད་པར་རོ། །བརྒྱུད་པའི་རྒྱུ་ཡི་ཁྱད་པར་ཡང་། །ཤིན་ཏུ་བསམ་གྱིས་མི་ཁྱབ་བོ། །འོན་ཀྱང་ཁ་བློར་གང་ཉེ་རྣམས། །ཕྱོགས་མཚོན་ཙམ་དང་ཟུར་༔

མཚོན་ཙམ། །ལུང་གི་རྗེས་འབྲང་སྨོས་པར་བྱ། །ལ་ལའི་དངོས་ཀྱི་རྒྱུ་ཡིན་མོད། །དེ་ཉིད་ལ་ལ་བརྒྱུད་པའི་རྒྱུ། །དེ་ལྟའི་རིགས་ལ་ཟད་པ་མེད། །གཅིག་ཤོས་ལ་ལྟོས་དངོས་
ཀྱི་རྒྱུ། །དེ་ཉིད་གཅིག་ཤོས་བརྒྱུད་པའི་རྒྱུ། །བརྒྱུད་པ་ལས་ཀྱང་བརྒྱུད་པའི་རྒྱུ། །ཕྲ་བའི་ཕྲ་བ་བསམ་མི་ཁྱབ། །ཕྲ་ལས་ལྟོས་པ་རགས་པ་སྟེ། །རགས་པའི་རགས་པའང་དེ་
བཞིན་ནོ། །ཟུར་མཚོན་སྨོས་པ་འདི་ལྟ་སྟེ། །མཐར་ཐུག་བདེ་ལ་འགོད་པའི་རྒྱུ། །ཉིང་བརྒྱུད་སུམ་བརྒྱུད་ལ་སོགས་པའི། །ཐུག་མེད་ཕྲ་བའི་ཕྲ་བ་ནས། །བགྲང་ཞིང་གོང་མ་
གོང་མར་བཀོད། །གོང་མའང་བདེ་གནས་མ་ཡིན་ཏེ། །དེ་ཡི་གོང་མའི་ལམ་སྟེགས་ཙམ།ྋ །གོང་མ་གོང་མའི་ལམ་སྟེགས་རྒྱུར། །འོག་མ་འོག་མར་མེད་ཐབས་མེད། །ཐེམ་
སྐས་གདང་བུ་ལ་སོགས་པའི། །མནར་མེད་གནས་ནས་བཏོན་པ་ཡི། །སྐད་ཅིག་ཉིད་ལ་ཟད་མེད་ཀྱི། །བདེ་བ་ཆེ་ལ་གནས་པ་སྲིད། །ལ་ལ་ཉན་ཐོས་རང་རྒྱལ་ས། ། ལ་ལ་

༄༅། །འཁོར་ལོས་སྒྱུར་རྒྱལ་ས། །ལ་ལ་ལྷ་གནས་མཐོ་དམན་ས། །ལ་ལ་མི་ཡུལ་གླིང་བཞི་ཡི། །སྐྱིད་སྡུག་ཁྱད་པར་སྣ་ཚོགས་ས། །ལ་ལ་ལྷ་མིན་སྐྱིད་
སྡུག་ས། །ལ་ལ་ལྷ་མི་དུད་འགྲོ་དང་། །བྱིངས་ན་གནས་པའི་དུད་འགྲོའི་ས། །དུད་འགྲོའི་སྐྱིད་སྡུག་ཁྱད་པར་ནི། །བྱིངས་ན་གནས་པའི་དུད་འགྲོ་སོགས། །རྣམ་པ་སྣ་ཚོགས་
ཁྱད་པར་ཆེ། །ལ་ལ་ཡི་དྭགས་གནས་སུ་སྟེ། །མཁའ་ལ་རྒྱུ་དང་བྱིངས་ན་གནས། །སྐྱིད་སྡུག་ཁྱད་པར་བརྗོད་མི་ལང་། །ལ་ལ་དམྱལ་བའི་རང་གནས་ནས། །གོང་མ་གོང་
མའི་གནས་སུ་འཕོ། །ཕྱོགས་གཅིག་མཚོན་ན་འདི་ལྟ་སྟེ། །མནར་མེད་གནས་ནས་ཐོན་གྱུར་ཏེ། །རབ་ཏུ་ཚ་བའི་གནས་སུ་འཕོ། །མནར་མེད་སེམས་ཅན་དམྱལ་བ་བས། །ཚེ་
ཁ་ཐུང་སྡུག་བསྔལ་ཡུན་ཐུང་བ། །དེ་ཙམ་གཅིག་གིས་གཅིག་ལ་ཉེ། །དེ་བཞིན་གོང་མ་གོང་མ་རུ། །སྡུག་ཡུན་ཇེ་ཐུང་ཇེ་ཐུང་ངོ་། །ལ་ལ་ལང་མ་ལོང་མ་སྟེ། །མནར་མེད་གནས་

ནས་ཐོན་མ་ཐག །ཐམས་ཅད་མཁྱེན་པའི་ས་ཐོབ་དང་། །ས་བཅུ་ས་བརྒྱད་དང་པོའི་ས། །ངེས་མེད་ལང་མ་ལོང་མ་འཕོ། །དེ་བཞིན་ཉན་ཐོས་རང་རྒྱལ་དང་། །རིགས་དྲུག་
སེམས་ཅན་སྣ་ཚོགས་སུ། །སྔོན་གྱི་ལས་འཕྲོའི་ཁྱད་པར་གྱིས། །གར་འཕོའི་གོ་རིམ་ངེས་མེད་པར། །མཐོ་དམན་རྣམ་པ་སྣ་ཚོགས་སོ། །ལས་འཕྲོའི་ཁྱད་པར་བསྟན་པའི་ལེའུ་
སྟེ་དྲུག་པའོ།། །།ཞང་གི་སྤྲང་བན་གཞི་རྩ་འཁྲུགས། །ཡ་གིར་ཞིབ་པར་སྨོས་མོད་ཀྱི། །ད་རུང་བསྐྱར་ནས་སྨྲ་བ་ལགས། །གཞི་རྩ་འཁྲུགས་པའི་སྤྲང་བན་ལ། །བསྐྱར་དང་
མ་བསྐྱར་ང་ལ་མེད། །ལྡབ་དང་མ་བལྡབས་ང་ལ་མེད། །ཟློས་སྐྱོན་ཡོད་མེད་ང་ལ་མེད། །གོང་འོག་འགལ་འབྲེལ་ང་ལ་མེད། །འཕྲལ་གྱི་སྒྲ་སྐྱོན་ང་ལ་མེད། །ཕུགས་ཀྱི་དོན་
༈ སྐྱོན་ང་ལ་མེད། །སྒྲ་སྐྱོན་ཡོད་མེད་རྩིས་གདབ་མེད། །དོན་སྐྱོན་ཡོད་མེད་རྩིས་གདབ་མེད། །འཕྲལ་ཕུགས་གོ་རིམ་ང་ལ་མེད། །པག་ཤིའི་ཁ་ལ་ར་མ་མེད། །སྨྱོན་པའི་ཚིག་ལྩ

།ལ་ཏིག་པོ་མེད། །གཞི་རྩ་འཁྲུགས་པའི་ནངས་པར་ནས། །སྤྲང་བན་ཚིག་ལ་གོ་རིམ་མེད། །སྤྲང་བན་གཤིས་ལ་གཏད་པ་མེད། །གཞི་རྩ་མ་༄༅།
འཁྲུགས་ཀྱི་གོང་རོལ་དུ། །དུས་གསུམ་མཉམ་ཉིད་ཀྱི་ནམ་མཁའ་ལ། །འདི་དང་ཕྱི་མར་བཟུང་བས་བཅིངས། །སྐུ་ཚེ་རིང་ཐུང་དུ་བཟུང་བས་བཅིངས། །བསྐྱར་དང་མ་བསྐྱར་
དུ་བཟུང་བས་བཅིངས། །བལྡབ་དང་མ་བལྡབས་སུ་བཟུང་བས་བཅིངས། །ཟློས་སྐྱོན་ཡོད་མེད་དུ་བཟུང་བས་བཅིངས། །གོང་འོག་འགལ་འབྲེལ་དུ་བཟུང་བས་བཅིངས།
འཕྲལ་གྱི་སྒྲ་སྐྱོན་དུ་བཟུང་བས་བཅིངས། །ཕུགས་ཀྱི་དོན་སྐྱོན་དུ་བཟུང་བས་བཅིངས། །སྒྲ་སྐྱོན་ཡོད་མེད་དུ་བཟུང་བས་བཅིངས། །དོན་སྐྱོན་ཡོད་མེད་དུ་བཟུང་བས་
བཅིངས། །འཕྲལ་ཕུགས་གོ་རིམ་དུ་བཟུང་བས་བཅིངས། །སྐུ་གསུམ་མཉམ་ཉིད་ཀྱི་ནམ་མཁའ་ལ། །རིས་སུ་བཅད་ཅིང་བདག་ཏུ་བཟུང༌། །རིས་སུ་བཅད་ཅིང་ཀད་ཀད་ ༷
2

བྱས། །རིས་སུ་བཅད་ཅིང་ཅག་ཅག་པོ། །རིས་སུ་བཅད་ཅིང་ཏིག་ཏིག་པོ། །རིས་སུ་བཅད་ཅིང་ངེས་ངེས་པོ། །ཨ་འཐས་ཐེར་ཟུག་སྲ་སྲ་བོ། །ལོག་པའི་བག་ཆགས་སྣ་ཚོགས་
པ༑ །བསགས་ཤིང་ཇེ་འཐས་ཇེ་འཐས་པ། །ད་ལྟར་གྱི་སྣང་བ་འདི་ལྟ་བུ། །རང་ཉིད་འདམ་ནས་མ་ཐོན་པར། །འགྲོ་དོན་རྩོམ་པ་ཅོལ་རེ་ཆུང༌། །རང་ཉིད་རྒྱབ་ལག་བཅིངས་པ་
ཡིས། །གཞན་གྱི་རྒྱབ་ལག་ཇི་ལྟར་དགྲོལ། །རྒྱབ་ལག་དེ་རིང་མ་བཀྲོལ་ན། །སང་ནས་མི་འདོད་གནས་གཞན་དུ། །ལ་འདས་འགྱོད་དེ་ཁམས་ལ་འགྲོ། །སྙིང་ནས་སོམས་
དང་སྐྱེས་བུ་ཀུན། །དུས་གསུམ་མཉམ་ཉིད་ཀྱི་ནམ་མཁའ་ལ། །ཡོད་དང་མེད་དུ་བཟུང་བས་བཅིངས། །སྟེང་འོག་མཐོ་དམན་དུ་བཟུང་བས་བཅིངས། །ཕྱི་ནང་ཡངས་དོགས་སུ་
བཟུང་བས་བཅིངས། །མཐའ་དབུས་གཟུང་འཛིན་དུ་བཟུང་བས་བཅིངས། །རྒྱུ་འབྲས་རྩོལ་སྒྲུབ་ཏུ་འབད་པས་བཅིངས། །འཕོ་འགྱུར་ཐོག་མཐར་བལྟས་པས་བཅིངས། ། གྲྭ་

།ཟུར་གཟུགས་སུ་བལྟས་པས་བཅིངས། །སྐྱེ་འཆི་གཉིས་སུ་བཟུང་བས་བཅིངས། བདག་དང་གཞན་དུ་བཟུང༴ བཟང་དང་ངན་པར་༄༅།
བཟུང༴ གཙང་བཙོག་གཉིས་སུ་བཟུང༴ དངོས་པོ་མཚན་མར་བཟུང༴ སྤྲོས་དང་སྡུད་པར་བཟུང༴ སྤྲོས་པ་མེད་པར་བཟུང༴ བཟང་ངན་མེད་པར་བཟུང༴ མཉམ་པ་ཉིད་
དུ་བཟུང༴ བདེ་བ་ཆེན་པོར་བཟུང༴ སྐྱེ་འཆི་མེད་པར་བཟུང༴ ཐིག་ལེ་ཆེན་པོར་བཟུང༴ འཕོ་འགྱུར་མེད་པར་བཟུང༴ བྱ་བ་བྲལ་བར་བཟུང༴ རྩོལ་སྒྲུབ་མེད་པར་བཟུང༴
བཟུང་འཛིན་མེད་པར་བཟུང༴ མཐའ་དབུས་མེད་པར་བཟུང༴ རྟག་ཆད་མེད་པར་བཟུང༴ ཕྱི་ནང་མེད་པར་བཟུང༴ ཡངས་དོགས་མེད་པར་བཟུང༴ གཡོ་བ་མེད་པར་
a བཟུང༴ སྟེང་འོག་མེད་པར་བཟུང༴ མཐོ་དམན་མེད་པར་བཟུང༴ དེ་འདྲ་ཤ་སྟག་གི། །སྣ་ཚོགས་དུ་མ་ཡིས། །གང་ནས་བཅིངས་པའི་རྒྱུ། །རང་གིས་མ་ཚོར་བར།

རྒྱབ་ལག་དམ་དུ་སོང་། །བླ་མའི་བྱིན་རླབས་ཀྱིས། །བཅིངས་གྲོལ་མེད་པའམ། །མ་བཅིངས་མ་གྲོལ་བའི། །ངང་དུ་རྔ་མདུད་ཞིག །མ་བསྡམས་མ་གློད་པར། །མ་བཅོས་རང་
བཞག་པས། །མདུད་པ་རང་ས་དེར། །བཤིགས་པ་མེད་པར་གྲོལ། །དགྲོལ་མཁན་མེད་པར་གྲོལ། །རང་གྲོལ་རང་དག །འཕྲལ་གྲོལ་ཕྲལ་སངས། རྟ་རྔའི་མདུད་པ་བཞིན།
བཅིངས་པ་དང་གྲོལ་བ་དུས་མཉམ། སྨན་པ་མཁས་པའི་སྨན་གྱིས། མིག་ནད་དང་རབ་རིབ་བསལ་བ་མེད་པར་སོལ། ནམ་མཁའི་སྐྲ་ཤད་ཕྱག་པ་མེད། གཏོར་བ་མེད། གར་
ཡང་སོང་བ་མེད། གང་ཡང་དག་པ་མེད་པར་རང་དག་ནས། སྟོང་པ་བྱས་པ་མེད་པར་ནམ་མཁའ་རྣམ་པར་དག་པ་སྟོང་པ་སང་ངེ་མངོན་སུམ་དུ་ལྟོས་མཛོད། ཨེ་མ་ཧོ་
༔ཆོས། བླ་མ་དམ་པ་བྱིན་རླབས་ཅན། དམ་པ་ཁྱེད་ཀྱི་བྱིན་རླབས་ཀྱིས། མ་བཀྲོལ་མ་བསལ་བར། མངོན་སུམ་ན་རྣམ་པར་དག་པ། འོད་གསལ་བ། སྤྲོས་པ་མེད་པ། མུན་ę

།པ་མེད་པ། ཀུན་ནས་ཉོན་མོངས་པ་མེད་པ། རྣམ་པར་བྱང་བ་མེད་པ། འཁོར་བ་གཏན་ནས་མི་འདུག་པ། མྱ་ངན་ལས་འདས་པ་མི་འདུག་༄༅།
པ༑ སེམས་ཅན་མི་འདུག་པ། སངས་རྒྱས་མི་འདུག་པ། ལམ་མི་འདུག་པ། འབྲས་བུ་མི་འདུག་པ། ཡེ་ཤེས་མི་འདུག་པ། མི་ཤེས་པ་མི་འདུག་པ། ཐོབ་པ་མི་འདུག་
པ༑ མ་ཐོབ་པ་མི་འདུག་པ། ཕྱིན་ཅི་ལོག་མི་འདུག་པ། ཤིན་ཏུ་འདའ་བ་པོ་མི་འདུག་པ། ཤིན་ཏུ་འདས་པ་མི་འདུག་པ། མྱ་ངན་ལས་འདས་པ་མི་འདུག་པ། མཐར་ཕྱིན་
rÊ
མཁན་མི་འདུག་པ། མཐར་ཕྱིན་རྒྱུ་མི་འདུག་པ། ལུང་ལས་ཀྱང་། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ནི། མངོན་པར་རྫོགས་
པར་སངས་མ་རྒྱས། སངས་མི་རྒྱ། སངས་རྒྱ་བར་མི་འགྱུར་རོ། །དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ཀྱིས་ཀུན་ནས་ཉོན་མོངས་

པ་མ་སྤངས། རྣམ་པར་བྱང་བ་མངོན་སུམ་དུ་མ་བྱས་སོ། །དེ་བཞིན་གཤེགས་པས་ཆོས་ཚིག་གཅིག་ཀྱང་མ་གསུངས། མི་གསུང་། གསུང་བར་མི་འགྱུར་རོ། །ཞེས་
གསུངས་སོ། །ཡང་ལུང་ལས། གང་ཡིད་ལ་བྱེད་པའི་ཆོས་ཐམས་ཅད་ནི་མི་དགེ་བའོ། །གང་ཡིད་ལ་མི་བྱེད་པའི་ཆོས་ཐམས་ཅད་ནི་དགེ་བའོ། །ཞེས་གསུངས་སོ། །ཡང་
ལུང་ལས། གང་ཡིད་ལ་བྱེད་པ་ཡོད་པ་དེ་ལ་ངར་འཛིན་པ་ཡོད་དོ། །ཡང་ལུང་དེ་ཉིད་ལས། འོད་སྲུངས་གང་བླ་ན་མེད་པའི་བྱང་ཆུབ་དོན་དུ་གཉེར་བ་དེ་ལ་ནི། བླ་ན་མེད་པའི་
བྱང་ཆུབ་ཀྱིས་ཅི་ཞིག་བྱ་སྟེ། དེ་དག་ནི་མཐོ་རིས་ཀྱི་བདེ་བ་དང་ཡང་རིང་ངོ་ཞེས་གསུངས་སོ། །ལུང་གཞན་དག་ལས་ཀྱང་། བྱང་ཆུབ་འདོད་པ་དེ་ལ་བྱང་ཆུབ་མེད། །ཅེས་
གསུངས་པ་དང་། གསེར་ཕྲེང་ལས་ཀྱང་། སངས་རྒྱས་མཆོད་སོགས་རྣམས་ལ་དོན་མི་འབྱུང་། །འདོད་དང་རྩོལ་བ་ཡོད་ན་སངས་མི་རྒྱ། །བྱིན་རླབས་བླ་མའི་ངག་གིས་

༄༅། །ཉམས་མྱོང་འཕེལ། །བློ་ཡི་ཆ་ལ་ཡིན་གྱི་དོན་གྱི་ཆ་ལ་མིན། །ཞེས་གསུངས་པས། དོན་གྱི་ཆ་ལ་དོན་འགྱུར་མི་འགྱུར་གཉིས་ཀའི་གཞི་མེད་ཅིང་རྩ་
ང་
བ་དང་བྲལ་ལོ། །སངས་རྒྱ་བ་དང་མི་རྒྱ་བ་གཉིས་ཀའི་གཞི་མེད་ཅིང་རྩ་བ་དང་བྲལ་ལོ། །རང་བཞིན་གྱིས་འོད་གསལ་བ། རང་བཞིན་གྱིས་རྣམ་པར་དག་པ་སྟེ། འོད་གསལ་
བའམ། རྣམ་པར་དག་པ་ཞེས་པའི་གདགས་གཞི་ཉིད་གཞི་མེད་ཅིང་རྩ་བ་དང་བྲལ་བའོ། །གཞི་མེད་ཞེས་པའམ། རྩ་བ་དང་བྲལ་ཞེས་པ་ཉིད་དུའང་གདགས་སུ་མ་བཏུབ་བོ།
གདགས་སུ་མ་བཏུབ་ཅེས་པ་ཉིད་དུའང་གདགས་སུ་མ་བཏུབ་བོ། །ལྟོས་ཆོས་ལ་ཐུག་པ་མེད་དོ། །ཐུག་པ་མེད་དོ་ཞེས་པ་ཉིད་དུའང་གདགས་སུ་མ་བཏུབ་པའི་ཕྱིར་རོ། །དགེ་
བསྙེན་ཆེན་པོ་ལི་ཙ་བྱི་དྲི་མ་མེད་པར་གྲགས་པ་དང་། འཇམ་དཔལ་གཞོན་ནུར་གྱུར་པ་གཉིས་ཀྱི་བགྲོ་བའང་དེ་ཉིད་དོ། །དེ་ལྟར་མ་གྲུབ་ཅིང་ཐུག་པ་མེད་པ་ལ་འདུ་ཤེས་ཞུགས་g
n

ཤིང་བློ་རྩེ་གཏད་པས་དེ་ཉིད་དེའི་བདག་ཏུ་འཛིན་པ་ཆེན་པོ་སྟེ། འཁོར་བ་ལ་གཏིང་མཐའ་མེད་པའི་མུན་རུམ་དུ་འཁྱམས་པར་འགྱུར་རོ། །གཞན་དོན་ཅི་མ་ཚང་། སེམས་ཅན་གྱི་
དོན་ཅི་མ་ཚང་། བྱང་ཆུབ་སེམས་དཔའ་ཅི་མ་ཚང་། ཉན་ཐོས་དང་རང་སངས་རྒྱས་ཀྱི་ནུས་པ་ཙམ་ཡང་མེད། ཉན་རང་གི་ནུས་པ་ཅི་མ་ཚང་། འཁོར་ལོས་སྒྱུར་བའི་རྒྱལ་པོ་
ཙམ་གྱི་ནུས་པ་ཡང་མེད། དེ་ཅི་མ་ཚང༌། རྒྱལ་རིགས་ཆེ་ཞིང་མཐོ་བའི་ནུས་པའང་མེད། དེ་ཅི་མ་ཚང་། བྲམ་ཟེའི་རིགས་ཆེ་ཞིང་མཐོ་བའི་ནུས་པ་ཡང་མེད། དེ་ཅི་མ་
ཚང་། ཁྱིམ་བདག་གི་རིགས་ཆེ་ཞིང་མཐོ་བའི་ནུས་པ་ཡང་མེད། དེ་ཅི་མ་ཚང་། མི་སྐྱ་གྲྭ་མ་ཙམ་གྱི་ནུས་པ་ཡང་མེད། དེ་ཅི་མ་ཚང་། བྲན་གཡོག་ཁལ་ཁོལ་ཙམ་གྱི་ནུས་པ་
༈ ཡང་མེད། དེ་ཅི་མ་ཚང་། གླན་གླེན་ལྐོགས་ལྐུགས་ཙམ་གྱི་ནུས་པ་ཡང་མེད། དེ་ཅི་མ་ཚང་། མཛེ་སྤྲང་ཐ་ཤལ་ཙམ་གྱི་ནུས་པ་ཡང་མེད། དེ་ཅི་མ་ཚང་། ཁྱི་ཕག་བ་གླང་༔

༄༅། ། ཙམ་གྱི་ནུས་པ་ཡང་མེད། བྲ་བྱི་དང་རྩངས་པ་དང་སྙུང་བུ་ལ་སོགས་པ་རྐང་ལག་གི་འགྲོ་འདུག་ཤེས་པ་ཙམ་གྱི་ནུས་པ་ཡང་མེད། སྲིན་བུ་ཉི་མ་གང་
J
ནས་ཤར་བ་ལྟར། རྐང་ལག་ལ་སོགས་པ་གང་ཡང་མེད་པ་སྡུག་བསྔལ་གྱིས་འཐུམས་པ། གཞན་ལ་ཕན་གདགས་པའི་ནུས་པ་ཅི་མ་ཚང་། རང་གི་སྡུག་བསྔལ་བསལ་བའི་ནུས་
པ་ཡང་གཏིང་ནས་མེད་པ་རྣམས་ལ་གཟིགས། མནར་མེད་པའི་སེམས་ཅན་དམྱལ་བའི་ལྕགས་ཀྱི་ཁང་སྒྲོམ་འབར་བ་སུམ་བརྩེགས། བརྩིགས་པ་མ་ཡིན་པ། གསེང་མེད་
པ༑ འཕན་མེད་པ། སྒོ་མེད་པ། སྲ་ཞིང་མཁྲེགས་པ། ཤིན་ཏུ་འཇིགས་ཤིང་སྐྱི་གཡའ་བ་དེའི་ནང་དུ་ཚེ་རིང་པོ་ལོ་མང་ཉུང་གི་རྩིས་གདབ་ལས་འདས་ཏེ། བསྐལ་བ་ཙམ་དུ་
འཆི་བའི་དུས་མེད། ཐར་བའི་དུས་མེད་པ། བཟོད་པའི་གླགས་མེད་པ། སྐད་ངན་རིང་ངེ་ཚི་རེ་རེ་སྲེག་པའི་དུས་དེ་རུ། རང་གི་སྡུག་བསྔལ་སེལ་བའི་ནུས་པ་མེད་པར་སེམས་

ཅན་གྱི་དོན་ཅི་མ་ཚང་། བྱང་ཆུབ་སེམས་དཔའ་ཕྱོགས་ན་མི་ཉེ། ཁམ་དེ་ཙམ་པ་ལ་སོམས། འདུ་ཤེས་རྣམ་པར་བཤིག་ཅིང་། ཡོད་པ་བཀག་པས་མེད་པར་འདུ་ཤེས། མེད་པ་
བཀག་པས་ཡོད་པར་འདུ་ཤེས། ཡོད་མེད་གཉིས་བཀག་པས་ཡོད་པ་དང་མེད་པ་གཉིས་ལས་གཞན་པའི་ཡོད་པ་ཡང་མ་ཡིན་མེད་པ་ཡང་མ་ཡིན་པའི་གཉིས་པ་ཞིག་ཏུ་འདུ་
ཤེས། གཉིས་པ་ཐམས་ཅད་བཀག་པས་གཉིས་མེད་དམ་གཉིས་སུ་མེད་པར་འདུ་ཤེས། གཉིས་སུ་མེད་པ་བཀག་པས་སྤྲོས་པ་མཐའ་དག་དང་བྲལ་བའི་སྤྲོས་བྲལ་དུ་འདུ་
ཤེས། དམིགས་སུ་མེད་པའམ་དམིགས་པ་མེད་པར་འདུ་ཤེས། ཕྱོགས་དང་ཞེ་འདོད་ཐམས་ཅད་དང་བྲལ་བར་འདུ་ཤེས། གང་ཡང་ཁས་མི་ལེན་པའམ། ཁས་ལེན་ཐམས་
ཅད་དང་བྲལ་བར་འདུ་ཤེས། ཆོས་ཀྱི་དབྱིངས་སུ་འདུ་ཤེས། ཞི་བར་འདུ་ཤེས། འདོད་ཆགས་དང་བྲལ་བར་འདུ་ཤེས། བདག་ཏུ་ལྟ་བ་ནས་མྱ་ངན་ལས་འདས་པའི་བར་དུ་ལྟ་༔

།བའི་དམིགས་པའི་ལྟ་བ་ཅན་དུ་འདུ་ཤེས། བདག་མེད་པར་ལྟ་བ་ནས། མྱ་ངན་ལས་འདས་པ་མེད་པར་ལྟ་བའི་བར་དུ་དམིགས་པ་མེད་པའི་ལྟ་བ་ཅན་
དུ་འདུ་ཤེས། འདུ་ཤེས་རྣམ་པར་བཤིག་ཅིང་འདུ་ཤེས་མེད་པ་འདུ་ཤེས་རྣམ་པར་དག་པ། ནམ་མཁའི་དཀྱིལ་ལྟ་བུར་འདུ་ཤེས། ཝ་དམར་པོ་ཇི་ལྟར་འབུང་གསུམ་བཏོན། ཇི་
ལྟར་རྩལ་གསུམ་སྤྲག་ཀྱང་འཁོར་བའི་གཏིང་རྡོ། འདུ་ཤེས་སམ་བློ་ལས་མ་འདས་པ། བློ་དང་མ་བྲལ་བ་ཡི་རེ་མུག་ན། བླ་མ་དམ་པའི་བྱིན་རླབས་ཀྱི་བརྒྱུད་པ་ཅན་དང་མ་
ཕྲད། ཕྲད་ཀྱང་བྱིན་རླབས་ཀྱི་བརྒྱུད་པ་ཅན་དུ་ངོ་མ་ཤེས། ངོ་ཤེས་ཀྱང་བླ་མའི་བྱིན་རླབས་ལ་བློ་མི་འགེལ་བས། མོས་གུས་དང་བླ་མ་ཅི་མཉེས་མི་བྱེད་པར་རང་རེ་སྒོ་དྲག་ཏུ་རེ་
བའི་སྒོ་དྲག་གི་རྩོལ་སྒྲབ་ཙབ་ཙུབ་ལ་རེ་བས་ལན། དེ་ལ་དེ་ལས་ཅི་རེ། བླ་མའི་བྱིན་རླབས་མ་ཞུགས་པར་སྒྲིབ་པ་ཅི་སྟེ་བྱང་། སྒྲིབ་པ་སྦྱོང་བའི་ཐབས་གཞན་ཐམས་ཅད་ནི་སྨྱུ
ཁ་

བརྒྱུད་པའི་རྒྱུ། སྒྲིབ་པ་མ་བྱང་བར་ཡེ་ཤེས་ཅི་སྟེ་འཆར། སྣང་བའི་སྒྲོན་མེ་མ་ཤར་བར་མུན་པ་ཅི་སྟེ་སེལ། ཉི་མ་མ་ཤར་བར་ནམ་ཅི་སྟེ་ལངས། སྣང་བ་མ་ཤར་བར་མུན་པ་ཅི་
སྟེ་སོལ། ཡེ་ཤེས་ཁོང་ནས་མ་ཤར་བར་འཁོར་བའི་ས་བོན་ནམ་གཏིང་རྡོ་བློའམ་འདུ་ཤེས་ག་ན་ཤིག །བྱིན་རླབས་ཀྱི་གནད་བཞག་ནས་སྒོ་དྲག་གི་རྩོལ་སྒྲུབ་ཙབ་ཙུབ་ལ་ལུས་ངག་
ཡིད་གསུམ་ཆུད་གཟན་པ་མང་པོ་མཐོང་ངོ༌། །ལུང་ལས་ཀྱང༌། གཞན་གྱིས་བརྗོད་མིན་ལྷན་ཅིག་སྐྱེས། །གང་དུ་ཡང་ནི་མི་རྙེད་དེ། །བླ་མའི་དུས་ཐབས་བསྟེན་པ་དང་། །
བདག་གི་བསོད་ནམས་ལས་ཤེས་བྱ། །ཞེས་གསུངས་པ་དང་། ལུང་གཞན་དག་ལས་ཀྱང་། ཡོན་ཏན་ཐམས་ཅད་རབ་རྫོགས་ཀྱང་། །བླ་མ་མེད་ན་སྲིད་མཐར་མིན། །སྐྱ་བ་
འཛིན་པ་མེད་པ་ཡིས། །གྲུ་ཡིས་ཕ་རོལ་ཕྱིན་མི་སྲིད། །ཅེས་གསུངས་པ་དང་། བྱིན་རླབས་ཀྱི་གནད་མེད་པའི་གང་ཟག་རྣམས་བརྒྱུད་པའི་རྒྱུ་ལ་དངོས་སུ་མཐོང་ནས་ཆུད་ཟོས་

།པ་མང་པོ་སྣང་ངོ༌། །བྱིན་རླབས་ཀྱི་གནད་ཀྱིས་སྒྲིབ་པ་མ་སོལ་བར། རྟོག་གེ་བ་ལ་སོགས་པའི་ཤེས་རབ་ཇི་ལྟར་ཆེ་ཡང་གྲོལ་མི་སྲིད་པར་བསྟན་
པའི་ལེའུ་སྟེ་བདུན་པའོ།། །།ལང་མ་ལོང་མ། བཀྲག་མ་བཀྲུག་མ། ཀད་ཀད་ཅག་ཅག་པོའི་རྒྱ་དང་རྙི་ལ་སོགས་པས་རང་གིས་མ་ཚོར་བར་བཏིང་བཅིངས་ནས་འདུག་
པ༑ རྒྱ་ཁྲོལ་རྙི་ཐག་ཆོད། རྒྱ་གར་ཡུལ། བོད་ཡུལ། ཟ་ཡེ་ཐང་། སྤྲངས་པ་ཅན། དྲོད་མིག །དྲེའུ་སྣ། ཟླུམ་པོ་སྡིངས། བླ་གྲོ། ལྕེ་ཤར་བར། མཚར་ཕྱི། གཙོ་བོ་
གཡུང་དྲུང་རྡོ་རྗེ་བྱོན། མ་ཇོ་ལྷ་མོ་དགེ། སྣང་བ་ལ། སྣང་བ་ལ། ཕྱིན་ཆད་བྱ་བ་བདེ། དང་པོ་ཞྭ་ནུབ་ཙམ་གྱི་ཆིས་སོ་ཡིན་པ་ལ། ཚ་ནུབ་ནུབ་ལ་ཅག་གེ་སིད་ཀྱིས་
སོང་། དགུང་ལ་སྐུ་ཁམས་བདེ་ལགས་སམ། ཆ་བྱད་བཟང་ལགས་སོ། །ཆེམ་ཆེམ། ཤིག་ཤིག །ཁྲོལ་ཁྲོལ། དཔལ་ཁྲག་འཐུང་ཧེ་རུ་ཀ །གཡོ་མགུལ་ཐམས་ཅད་སྨྱུ

བསྒྲལ་བའི་ཕྱིར། །གཟུགས་རྣམས་ཐམས་ཅད་ཧེ་རུ་ཀ །སྟོང་གསུམ་སྟོང་གི་འཇིག་རྟེན་ན། །ཤར་ཕྱོགས་སྟོང་གི་འཇིག་རྟེན་ན། །སྐྱེ་འགྲོ་རྩི་ཤིང་ནགས་ཚལ་སོགས། །ཀུན་
ཀྱང་རྡོ་རྗེ་ཁྲག་འཐུང་སྟེ། །རྩོམ་ཆོས་ལ་སོགས་ཅག་ཅག་པོ། ངེས་ངེས་པོ། མ་འདྲ་ཡིས་དོགས་པའི་འདྲ་འདྲའོ། །མ་ཡིན་གྱིས་དོགས་ནས་ཡིན་ཡིན་པོ། ཐུག་པ་མེད་པར་
ཐལ་གྱིས་དོགས་ནས་མཐར་ཐུག་ཐུག་པོ། འཕྲལ་གྱི་སྒྲ་སྐྱོན་བྱུང་གིས་དོགས་ནས་སྒྲ་སྐྱོན་མེད་མེད་པོ། ཕུགས་ཀྱི་དོན་སྐྱོན་མེད་མེད་པོ། གོང་འོག་འགལ་གྱིས་དོགས་ནས་མ་
འགལ་བ་ཞིག་འདོད་འདོད་པོ། གོང་འོག་མ་འབྲེལ་གྱིས་དོགས་ནས་འབྲེལ་འབྲེལ་པོ་ཞིག་ཅི་འོང་བྱེད་པ། ཚིགས་སུ་བཅད་པའི་ཚིག་རྐང་མ་ལོངས་ཀྱིས་དོགས་ནས། ཚིག་
རྐང་ལོངས་ལོངས་པོ་ཞིག་འདོད་པའི་རྩིས་གདབ་ཅན། ཚེག་བར་བདུན་པ་དང་དགུ་པ་དང་བཅུ་གཅིག་པ་ལ་སོགས་པའི་ཚེག་བར་མ་སྙོམས་ཀྱིས་དོགས་པའི་རྩིས་གདབ། ཚེག་

༄༅། །བར་བརྒྱད་པ་དང་བཅུ་པ་དང་བཅུ་གཉིས་པ་ལ་སོགས་པའི་ཚིག་རྐང་འཐེང་པོར་ལོངས་མ་ལོངས་ཀྱིས་དོགས་པའི་རྩིས་གདབ། ཚིག་རྐང་གསུམ་པ་
E
དང་། ཚིག་བཞི་ཚིགས་སུ་བཅད་པའི་རྩིས་གདབ། གོང་འོག་ཏུ་ཡང་དང་ཡང་དུ་ཚིག་དང་དོན་སྐྱར་མ་སྐྱར་ལ་སོགས་པ་ཟློས་པའི་སྐྱོན་ཡོད་མེད་ཀྱི་རྩིས་གདབ། དེ་ལ་སོགས་
པ་གླེང་གིས་མ་ལང་། ལེགས་ལེགས་པོ། མཛེས་མཛེས་པོ། ཚང་ཚང་པོ། བཞག་སོ་ཡོད་ཡོད་པོ། གཟབ་གཟབ་པོ། གཏད་གཏད་པོ་ལ་བློ་རྩེ་གཏད་པའི་མཐོ་མཐོ་
པོ། དམའ་དམའ་པོའི་རྩོམ་ཆོས་ཐམས་ཅད་ཁྱེར་ལ། སྐྱེ་མེད་ཀྱི་ངང་ནས་ཐམས་ཅད་དུས་གཅིག་ལ་མ་སོང་ངམ། རྩོམ་ཆོས་ཐམས་ཅད་དང༌། སྤྲིངས་ཆོས་དང་། ཚོགས་
༧ ཆོས་ལ་སོགས་པ་ཐམས་ཅད་ལུང་རྡོ་ཆེན་པོའི་ལོ་མའི་ཚ་བ་དུས་གཅིག་ལ་ཁོལ་བའམ། གནམ་མཚོ་གླིང་དགུའི་དར་ཞིག་པ་བཞིན། མཐོ་མེད་དམའ་མེད་ལེགས་ཉེས་མེད་པ་ལ་

སོགས་པ་སྒང་གཤོང་དང་། འཇམ་རྩུབ་དང་། བགྲོད་པར་དཀའ་སླ་ལ་སོགས་པ་ཐམས་ཅད་གཞི་མེད་རྩ་བྲལ་སྐྱེ་མེད་ཀྱི་ངང་ལས་རྟོགས་པའི་ཡེ་ཤེས་ཆེན་པོ་དུ་མ་རོ་གཅིག་
ཅེས་བྱ། རོ་མཉམ་ཆེན་པོ་ཞེས་བྱ། ཆོས་སྐུ་མཉམ་ཉིད་ཆེན་པོའི་ངང་དུ་བདེ་ཕྱམ་གྱིས་མ་སོང་རི་ཤི། བཟུང་ས་རྙེད་པར་མཛོད། ལུས་ས་རྡོ། སེམས་ནམ་མཁའ། རྟོག་པ་
!གློ་བུར་བ། སྣང་བ་གཞི་མེད་རྩ་བྲལ། ཟག་མེད་ཀྱི་བདེ་བ་ཆེན་པོ་རྒྱུན་ཆད་མེད། སྟོང་པ་ཉིད་ཀྱི་ཡེ་ཤེས་ཀྱི་རྡོ་རྗེ་ཆེན་པོའི་ཕྱིར། འགྲོ་འོང་མེད་པ་སྟོང་པ་ཉིད་ལ་འགྲོ་བ་དང་Jeic
.LUlrzr.lr
འོང་བ་ག་ལ་སྲིད། དུས་གསུམ་འགྱུར་བ་མེད་པ། སྟོང་པ་ཉིད་ལ་གོ་རིམ་དང༌། འགྱུར་བ་ག་ལ་སྲིད། རྣམ་པར་རྟོག་པ་མེད་པ། སྟོང་པ་ཉིད་ལ་རྣམ་པར་རྟོག་པ་ག་ལ་&
སྲིད། མདང་གི་དེ་དང་། ད་ནང་གི་དེ་གསོངས་ཤིག །ཧེ་ཧེ། སྟོང་པ་ཉིད་ལ་ཡུན་རིང་ཐུང་ག་ལ་སྲིད། སྟོང་པ་ཉིད་ལ་དོ་གཅིག་སང་ཕོད་ག་ལ་སྲིད། ཟླ་བ་སྔ་ཕྱི་ག་༔

། ལ་སྲིད། དེ་རིང་དང་སང་གནངས་ག་ལ་སྲིད། སྟོང་པ་ཉིད་ལ་སངས་རྒྱས་ག་ལ་སྲིད། སེམས་ཅན་ག་ལ་སྲིད། སྟོང་པ་ཉིད་ལ་གཞི་ག་ལ་
སྲིད། ལམ་ག་ལ་སྲིད། འབྲས་བུ་ག་ལ་སྲིད། སྟོང་པ་ཉིད་ལ་ཚེ་འདི་དང༌། ཕྱི་མ་ག་ལ་སྲིད། ཚེ་རིང་བ་དང༌། ཚེ་ཐུང་བ་དང༌། ཚེ་ཐུངས་ཀྱིས་དོགས། ན་ཡིས་
དོགས། ཚ་ཡིས་དོགས། ཤི་ཡིས་དོགས་པའི་རིམ་གྲོ་དང་། ཙབ་ཙུབ་ཐམས་ཅད་ཀྱིས་སྟོང་པ་ཉིད་རང་བཞིན་གྱི་འོད་གསལ་བ། རྣམ་པར་དག་པ་ཟག་པ་མེད་པའི་བདེ་བ་ཆེན་
པོ་རྒྱུན་ཆད་མེད་པ་འདི། འདི་ལྟར་ཆུད་གཟན་ནས། སྡུག་བསྔལ་སྣ་ཚོགས་ཉམས་སུ་མྱོང་དུ་འཇུག་པའི་གཏི་ཐུག་པོ། གཏི་ཐུག་པོ། ཐེ་ལེ་ལེ་ལེ་ལེ་ལེ་ལེ་ལེ་ལེ་ལེ་ལེའི། ཐེ་
ལེ་ལེ་ལེ་ལེ་ལེ་ལེ་ལེའི། ཅོལ་ཆུང་པོ་ལ་ལ་ན་རེ། དོན་དམ་པར་དེ་ཙུག་ཡིན་ཡང་ཀུན་རྫོབ་ཙམ་དུ་རིམ་གྲོ་ལ་སོགས་པ་དགོས་པ་ཡིན་ཟེར། སྔགས་པ་དགེ་བཤེས་ཆེན་པོ་གཅིག་g
ཁ་

གི་ཞལ་ནས་ཀྱང་། དོན་དམ་པ་སྒྱུ་མ་ལྟ་བུ་ཡིན་ཏེ། ཀུན་རྫོབ་ཏུ་ངའི་བུ་གསུངས་ནས་ངུས་སོ། །ལ་ལ་ན་རེ་སྤྱིར་དེ་ཙུག་ཡིན་ཡང་ནི། འཕྲལ་འཕྲལ་གྱི་གནས་སྐབས་བག་ཙམ་
པ་འདིར་ཚེ་རིང་ཐུང་དང་། ན་ཚ་ཡོད་མེད་ལ་སོགས་པའི་རིམ་གྲོ་ཕྲ་མོ་འདི་ཉིད་མི་སྟོ་བ་ཡིན། དགོས་པ་ཡིན། མེད་གླགས་མེད་པ་ཡིན་ཟེར་ནས། དེའི་ཕྱོགས་སུ་བློ་འཇུག་པ་
ཀུན་མངོན་སུམ་ཉིད་དུ་རྡོ་རྗེ་སེམས་དཔའ་བསད་པ་ཡིན་པར་ལུང་ལས་གསུངས། དེ་ཁོ་ན་ཙུག་ཏུ་མངོན་སུམ་དུ་སྣང་ངོ་། །དམ་པ་རྣམས་གཟིགས་དང་། སྒོམ་ཐག་གཅིག
ཆོས་ཁུག་གཅིག །ག་ཏེའུ་གཅིག །གལ་ཏའི་ནང་ན་ཟངས་གཞོང་གཅིག །དམར་ཡོལ་གཅིག །དེ་ཚོ་འཕྲལ་དུ་མེད་གླགས་མེད་པའི་དངོས་པོ་དེ་ཙམ་གཅིག་གིས་སྤྲང་བན་མངོན་
སུམ་དུ་བཅིངས་པ། སྤྲང་བན་ཞང་གི་རྨི་ལམ་ན་མངོན་སུམ་ཚད་མར་ཉམས་སུ་མྱོང་ངོ་། རྒྱུན་ཆད་མེད་པའི་ཟུང་འཇུག་གཉིས་མེད་ཀྱི་ཡེ་ཤེས་ཆོས་སྐུ་མཉམ་པ་ཆེན་པོ་དེ།དུས་

།ཚོད་དེར་མངོན་སུམ་དུ་མིག་ཅེ་རེ་ཆུད་གཟན་པ་ལགས་སོ། །མངོན་སུམ་རྡོ་རྗེ་སེམས་དཔའ་བསད་ཅེས་གསུངས་པ་དེ་ཁོ་ན་ལ་ཟེར་བ་ཡིན་ནོ། iur༄༅།
ང་
གཅིག་ཤི་ཡིས་དོགས། སང་ཕོད་ཤི་ཡིས་དོགས། ལོ་འགའ་ཐུབ་ཏུ་རེ། རིམ་གྲོ་བག་ཙམ་འདི་མི་བྱ་བའི་གླགས་མེད་པ་ཡིན་ཟེར་ནས། གློ་བུར་གྱི་ཙབ་ཙུབ་འཕྲལ་མ་ཤ་སྟག་
གིས་བྲིད་བྲིད་ནས། འཁོར་བའི་གཏིང་རྡོ་བྱས། འཁོར་བའི་ཐེན་ཐག་བྱས་ནས་གཏིང་ཕུགས་བཅིངས་པ་མ་ཚོར་བ་ཡི་རེ་མུག་ན། ཡི་རེ་མུག་ན། ཡི་རེ་མུག་ན། ཆོས་སྐུ་སྐྱེ་མེད་ཀྱི་
ངང་ལ་གནས་པ་དེ་མ་ཚོར་བར། གནས་སྐབས་དེ་བར་དུ་བཅད་པ་ཡིན་མོད། མངོན་སུམ་རྡོ་རྗེ་སེམས་དཔའ་བསད་ཅེས་པ་དེ་ལ་ཟེར་བ་ཡིན་མོད། རྡོ་རྗེ་སེམས་དཔའ་ཞེས་བྱ་བ་
ནི། རང་གི་རིག་པ་སེམས་ཉིད་ཀྱི་ངོ་བོ་སྐྱེ་འཇིག་དང་བྲལ་བ སྐྱེ་བ་མེད་པ། འཇིག་པ་མེད་པ། གནས་པ་མེད་པ། དངོས་པོ་མེད་པ། ངོས་བཟུང་མེད་པ། སྨྲར་མེད་པ།
3

བསམ་དུ་མེད་པ། བརྗོད་དུ་མེད་པ་འདི་ཉིད་ཁོ་ན་སྣང་བ་སྣ་ཚོགས་སུ་ཤར་བ། ཤར་ཙམ་ཉིད་ན་གཞི་ཅི་ཡང་མ་ཡིན་པ། དེ་ཉིད་ཁོ་ན་རྐྱེན་གྱིས་སྣ་ཚོགས་སུ་ཤར་བ། སྣ་ཚོགས་སུ་
སྣང་བའི་དུས་ཉིད་ན་མ་བཀག་མ་བསྒྲུབས་པར། སྣང་བའི་དུས་ཉིད་ན་སྣང་བ་མེད་པ། སྣང་བ་རྣམ་པར་དག་པ་ནམ་མཁའི་དཀྱིལ་ལྟ་བུ་འདི་ལ། སྐྲ་ཤད་ཀྱི་འཁོར་ལོ་འཛིངས་
པའི་རྒྱ་རབ་རིབ་ཀྱི་མིག་ནད། ད་རེས་ཀྱི་འདི་ཙམ་དགོས་པ་ཡིན་ཟེར་ནས་འཕྲལ་ལ་འཕྲལ་ལ་སྦྱོར་བ། རབ་རིབ་ཀྱི་ནད་མི་འཇུག་པའི་དོན་ཅི་ཡོད། ད་རེས་འཕྲལ་སྦྱོར་གྱིན་
འདུག་པ། སོལ་ལོང་མེད་པར་ཡང་སྦྱོར། སྲད་མ་ཅན་སྲད་མ་ཅན། ཕེ་ལེ་ལེ་ལེ་ལེ་ལེ་ལེ་བའི། ཕེ་ལེ་ལེ་ལེ་ལེ་བའི། སུས་ཀྱང་བཅོས་ཐབས་མེད་པའི་རང་རེས་རང་རེ་ལ་
ཁམ་འདི་ཙམ་པ་བྱེད་པ། གཏི་ཐུག་པོ། ཝ་དམར་པོ། ཝ་དམར་པོ། ཝ་དམར་པོ། ཝ་དམར་པོ། ཝ་དམར་པོ། སྲད་མ་ཅན། སྲད་མ་ཅན། སྲད་མ་ཅན། སྲད་མ་ཅན། ༈

།སྲད་མ་ཅན། སྲད་མ་ཅན། ནོར་བ། ནོར་བ། ནོར་བ། ནོར་བ། ནོར་བ། ནོར་བ། ནོར་བ། ནོར་བ། ནོར་བ། ནོར་བ། ལེ་ལོ་སོར་
གཅིག་ལ་ཉེས་པ་འདོམ་གང་། འདི་ཙམ་པ་རེ་མི་སྟོ་སྙམ་པའི་ཙབ་ཙུབ་ཕྲན་ཚེགས་འདིས་ཕུགས་འཁོར་བར་འཁྱམས་པ། དམྱལ་བར་ཡང་སྐྱེ་ཡང་སྐྱེ་ལ་ཟད་པ་མེད་པ། ལུང་
ལས་ཀྱང༌། ཏིལ་འབྲས་ཙམ་གྱི་དངོས་པོ་ཡང་། །ཡོངས་སུ་བཟུང་བར་མི་བྱའོ། །ཡོངས་སུ་འཛིན་ལས་སྡུག་བསྔལ་འབྱུང་། །སྡུག་བསྔལ་གྱིས་ནི་སེམས་འཁོར་བྱེད།
འཁོར་བས་ཚེ་འདི་ཉམས་གྱུར་ཏེ། །ཉམས་པས་དངོས་གྲུབ་མེད་པར་བྱེད། །དངོས་གྲུབ་མེད་ན་འཁོར་བ་སྟེ། །འཁོར་བས་དམྱལ་བ་བསྒྲུབ་པར་བྱེད། །དམྱལ་བར་ཉོན་མོངས་
སྡུག་བསྔལ་གྱིས། །གྲངས་མེད་བསྐལ་བར་གནོད་པ་བྱེད། །རུལ་ཅིང་སྡུག་བསྔལ་གྱུར་པ་དང་། །གཞན་གྱི་བྲན་ལ་སོགས་པར་སྐྱེ། །རྣམ་དག་འབྲས་བུ་འདོད་པ་ཡི། །སྐྱེ་བ་༔
n

སླར་ཡང་འཐོབ་མི་འགྱུར། །ཞེས་གསུངས་སོ། ། གློ་བུར་བ་ཕྲ་མོ་བག་ཙམ་རེས་ཀྱང་ཁམ་དེ་ཙམ་པ་བྱེད་པ་ལ་སོམས་དང་། སོམས་དང་། སོམས་དང་། ཡང་ལུང་
ལས། ཏིལ་གྱི་ཤུན་པ་ཙམ་གྱི་ཟུག་རྔུས་ཀྱང༌། །ནམ་ཞིག་སྡུག་བསྔལ་འབའ་ཞིག་བསྐྱེད་པར་བྱེད། །ཅེས་པ་དང་། ཡང་གསུངས་པ། གང་ལ་དམིགས་ཀྱང་དམིགས་པ་དེ་
ཡིས་ཐར་པ་སྒྲིབ། །བཟང་པོར་རྟོགས་ཀྱང་དེ་ཡི་ནད་ཀྱིས་དམན་སར་ལྷུང་། །དམན་པའི་ལས་ལ་སྤྱད་པས་རྣམ་སྨིན་རྒྱུན་མི་འཆད། །ཅེས་གསུངས་སོ། །ཁོ་བོས་ནི་དེ་རིང་
སང་དང་། སང་ཕོད་གཞེས་ཕོད་དང་། ཚེ་འདི་ཕྱི་གཉིས་ཀྱི་མནར་ནས་འདུག་པ། ད་ནངས་ཐོ་རངས་ལས་མ་ཚོར་རོ། །དེ་གོང་ཕན་ཆད་དུ་ཉམས་མྱོང་ང་ལས་བཟང་བ་
༈མེད། རྟོགས་པ་ང་ལས་མཐོ་བ་མེད། འོད་གསལ་ལ་རྒྱུན་ཆད་མེད། སྐྱེ་མེད་ཆོས་སྐུའི་ངང་ལས་སྐད་ཅིག་ཀྱང་གཡོ་མ་མྱོང་བར་དྲན་པ་ཡིན་ཏེ། ཚེ་འདི་དང་ཕྱི་མ་དང་། ༔

༄༅། །ནམ་མཁའ་གནས་ཀྱི་བར་དུ་སྐྱེ་མེད་ནམ་མཁའ་ལྟ་བུའི་ངང་ནས་དམིགས་པ་མེད་པའི་སྙིང་རྗེས་སེམས་ཅན་གྱི་དོན་བྱེད་པའི་བྱང་ཆུབ་སེམས་དཔའ་ལ་
སྤྱད་པ་ཡིན་པ་ལ། ཚེ་འདི་དང་ཕྱི་མ་གཞན་དོན་འགྲུབ་མི་འགྲུབ་སྙིང་རྗེ་འཕེལ་མ་འཕེལ་རང་ལ་ཞེ་འདོད་གཏིང་ནས་མེད་པའི་སེམས་ཅན་གྱི་དོན་དུ། སེམས་ཅན་ལ་ཕན་ཐོགས་
ངེས་པའི་བྱ་བ་དེ་གྲུབ་མ་གྲུབ། མཐར་སྐྱོལ་མ་སྐྱོལ། འགྲོ་བ་མང་པོའི་བསོད་ནམས་རླབས་པོ་ཆེ་རྫོགས་པའི་བྱང་ཆུབ་རླབས་པོ་ཆེ་གྲུབ་མ་གྲུབ། མཐར་སྐྱོལ་མ་སྐྱོལ་གྱི་ཤེས་
པ་ཙབ་ཙུབ་ཕྲན་ཚེགས་དེས་ཞེ་འདོད་གཏིང་ནས་མེད་ཀྱང་གནས་སྐབས་དེར་སྐྱེ་མེད་ཀྱི་ངང་ལ་མཚན་མའི་བན་བུན་ཉུག་ཙམ་ཉུག་ཙམ་བྱུང་བས། འཆིང་བའི་ས་བོན་དུ་དེའུ་དེའུ་
སོང་དུ་འདུག་གོ། །རྡོ་ཚན་ལ་ཁ་བ་བབ་པའམ། མཚོ་ལ་ཁ་བ་བབ་པ་བཞིན་དུ་མཚན་མའི་བན་བུན་ནམ་བྱུང་བ་དང་། ལྷན་ཅིག་སྐྱེས་པའི་ཡེ་ཤེས་སྐྱེ་མེད་དུ་ཕྱམ་ཕྱམ་སོང་བ་༔ཁ་

དེས་ཡེ་ཤེས་སུ་འུར་འུར་འབར་རོ། །འོན་ཀྱང་ནི་དེ་རིང་སང་དང་། སང་ཕོད་གཞེས་ཕོད་དང༌། ཚེ་འདི་ཕྱི་གཉིས་སུ་འཛིན་པ་ལས་གྲོལ་དགོས་པར་འདུག་གོ། །དེའི་ནང་ནས་
ཀྱང་ཚེ་འདི་ཕྱི་གཉིས་སུ་འཛིན་པ་ལས་གྲོལ་དགོས་པར་འདུག་གོ། །སེམས་ཅན་གྱི་དོན་དུ་བྱ་བ་གྲུབ་མ་གྲུབ་ཀྱི་ཆེད་དུ་ཚེ་རིང་ཐུང་རྩིས་པས། ཟླ་བ་གཅིག་གམ་ལོ་གཅིག་གིས་ཚེ་
རིང་ན་ཡང་། བསོད་ནམས་ཀྱི་ཚོགས་རླབས་པོ་ཆེ་དང་། གཞན་དོན་རླབས་པོ་ཆེ་འགྲུབ་པར་འགྱུར་རོ་སྙམ་པའི་འདུ་ཤེས་ཙབ་ཙུབ་ཕྲན་ཚེགས་དེས་མ་ཚོར་བར་སྐྱོན་ཆེན་པོ་བྱས་
ནས་འདུག་གོ། །གཞན་དོན་རླབས་པོ་ཆེའི་དོན་དུ་བྱ་བ་ཚར་མ་ཚར་ལ་སོགས་པའི་རྩོལ་སྒྲུབ་ཐམས་ཅད་ཁྱེད་རང་ཤུལ་མ་ངའི་བདག་པོ་རྣམས་ཀྱིས་གང་ཙུག་ནུས་ནུས་སུ་བྱས་
པས་ཆོག་པ་ཡིན་གྱིས། མདུན་མའི་རྐང་མ་མོ་ཆེན་མོའི་གཞི་ཚུགས་པ་ཡིན་པས་བྱ་བ་ཐམས་ཅད་རྩིས་སུ་སོང་། ཤིན་ཏུ་སླ་མོར་སོང་བ་ཡིན། ང་ན་ནིང་གཞེས་ནིང་ལ་ཤི་ན་ཇི་

། ཙུག་བྱེད། ད་ནི་ང་མི་དགོས་པ་ཡིན་ནོ། །བྱ་བ་ཐེངས། གཞན་དོན་འགྲུབ། རྩིས་སུ་སོང་། མདུན་མ་བཀྲ་ཤིས་འབར་ལ་བསྡུས། ཕ་ཡི་བྱ་བ་
བུ་ཡིས་སྐྱོངས། །ཤཱ་ལི་ལ་ལི་ཨེ་ཨཱ། །ཕ་རྒན་ཤི་རུང་མ་ཤི་རུང་། ཤཱི་ལི་ལ་ལི་ཨེ་ཨཱ། །བྱ་བ་རྣམས་ཀྱང་བུ་ཡིས་སྐྱོངས། །ཊཱོ་ལི་ལ་ལི་ཨེ་ཨཱ། །ཕ་རྒན་ཚེ་ལ་རིང་ཐུང་
མེད། །ཤྭ་ལི་ལ་ལི་ཨེ་ཨཱ། །ཕ་རྒན་འདི་ཕྱི་གཉིས་སུ་མེད། །ཤཱ་ལི་ལ་ལི་ཨེ་ཨཱ། །ཕ་རྒན་སེམས་ལ་སྐྱེ་ཤི་མེད། །ཤོ་ལི་ལ་ལི་ཨེ་ཨཱ། །འདི་ཕྱི་བར་དོ་རྨི་ལམ་བཞིན། །
ཤཱ་ལི་ལ་ལི་ཨེ་ཨཱ། འོད་གསལ་ནམ་མཁའ་ཆེན་པོ་མཉམ། །ཤཱ་ལི་ལ་ལི་ཨེ་ཨཱ། །དེ་བཞིན་ལས་ནི་ཕ་རྒན་གྲོལ། །ཤཱ་ལི་ལ་ལི་ཨེ་ཨཱ། །ཚེ་འདི་ཕྱི་བཞག་པས་ཐམས་ཅད་
གྲོལ། །ཤཱ་ལི་ལ་ལི་ཨེ་ཨཱ། །དོན་ཐག་གཅིག་ཆོད་ཐམས་ཅད་ཆོད། །ཊཱོ་ལི་ལ་ལི་ཨེ་ཨཱ། །ཕ་རྒན་གྲོལ་བས་བུ་ཚོ་གྲོལ། །ཤཱ་ལི་ལ་ལི་ཨེ་ཨཱ། །ནམ་མཁའི་ཞག་ལ་མ་
2

ཐལ་ལམ། །ཤཱ་ལི་ལ་ལི་ཨེ་ཨཱ།།ཡེ་ཤེས་ཉི་མ་ད་གཟོད་ཤར། །ཤཱ་ལི་ལ་ལི་ཨེ་ཨཱི། །བཀྲག་གསལ་གཤའ་མ་ད་གཟོད་ཤར །ཤཱ་ལི་ལ་ལི་ཨེ་ཨཱ། །སྙིང་རྗེ་རྒྱུན་ཆད་མེད་
པ་ཡིས། །ཤཱ་ལི་ལ་ལི་ཨེ་ཨཱ། །གཞན་དོན་རྒྱུན་ཆད་མེད་པར་འགྲུབ། །ཤཱ་ལི་ལ་ལི་ཨེ་ཨཱི། །སྟོང་གསལ་རྒྱུན་ཆད་མེད་པའི་ཕྱིར། །ཤཱ་ལི་ལ་ལི་ཨེ་ཨཱ། །གཞན་དོན་རྣམ་
པ་སྣ་ཚོགས་ལ། །ཤཱ་ལི་ལ་ལི་ཨེ་ཨཱུ། །འགོག་པ་མེད་ཅིང་བར་ཆད་མེད། །ཤཱ་ལི་ལ་ལི་ཨེ་ཨཱ། །གཞན་དོན་དྲི་མེད་ད་གཟོད་གྲུབ། །ཤོ་ལི་ལ་ལི་ཨེ་ཨཱ། །སྤྲིན་མེད་
མཁའ་ལ་ཉི་ཤར་བཞིན། །ཤཱ་ལི་ལ་ལི་ཨེ་ཨེ། །ཡེ་ཤེས་སྣང་བ་ཕྱོགས་བཅུར་གསལ། །ཤཱ་ལི་ལ་ལི་ཨེ་ཨཱ། །ཕ་སྤད་མདུན་མ་ཡང་རབ་མཆོག །ཤོ་ལི་ལ་ལི་ཨེ་ཨཱི།
མོ་བྱང་རྒྱལ་འདི་འདྲ་མ། །ཤཱ་ལི་ལ་ལི་ཨེ་ཨཱི། །ཨ་རེ་དགའ་འོ་ཕ་སྤད་ཚོ། །ཤཱ་ལི་ལ་ལི་ཨེ་ཨེ། །བསོད་རེ་དགའ་སྟེ་སྐྱིད་ཐོལ་ལེ་རྒྱལ། །ཤོ་ལི་ལ་ལི་ཨེ་ཨཱ། །ཡང་རྒྱལ་༔

༄༅། །སྤྱི་བོ་གནམ་དང་སྤྲོད། །ཤཱ་ལི་ལ་ལི་ཨེ་ཨཱི། །འོར་ཆོ་ཚེ་རིང་ཐུང་གི་རྩིས་གདབ་ལིངས་ཀྱིས་བོར་བའི་ནངས་པར་ནས། ནམ་མཁའ་དྭངས་པ་ལ་
༢
སྤྲིན་གྱི་ཞག་ཕྲ་མོ་རྣམས་སངས་ཀྱིས་དག་པས། སྔར་གྱི་ནམ་མཁའ་རྣམ་པར་དག་པ་དང་མི་འདྲ་བ་ཞིག་བྱུང་། སྔར་འོད་གསལ་རྒྱུན་ཆད་མེད་པར་ཐག་ཆོད་པ་ཡིན་ཏེ། འོད་
ཉེར་གསལ་རྒྱུན་ཆད་མེད་པའི་ནམ་མཁའ་ལ། ཚེ་འདི་དང་ཕྱི་མ་གཉིས་སུ་འཛིན་པའི་སྤྲིན་གྱི་ཞག་ཕྲ་མོ་མ་ཚོར་བ་གཅིག་གིས་བསྒྲིབས་ནས་འདུག །སངས་པའི་ནངས་པར་ད་གཟོད་
དྲུག་
ཚོར། དེ་གོང་ཕན་ཆད་དུ་མ་ཚོར་བར་འདུག །མ་ཚོར་བར་ཁམ་ཆེན་པོ་འདུག །སང་ཕོད་གཞེས་ཕོད། དེ་རིང་དང་སང་གཉིས་སུ་འཛིན་པའི་སྤྲིན་གྱི་ཞག་ཕྲ་ལ་ཁམ་ཆེ་བ་དེ་
འཛིན་པ་བཏང་བ་དང་སངས་ཀྱིས་རང་བུད་ལ་སོང་བ་དེའི་ནངས་པ་རུ་ཤར། ཤར་རྒྱུ་ཡོང་མི་ཐང་བ་ལ་ཡོང་བར་འདུག །ལྟ་བ་ནམ་མཁའ་ལྟ་བུར་རྟོགས་པར་རློམ་པ་ལ། ཚེ་#

འདི་ཕྱི་གཉིས་སུ་འཛིན་པའི་ཞག་ཕྲ་མོས་གཡོགས་ནས་འདུག་པ་ལ་ད་ནངས་ལས་མ་ཚོར་བ་ངོ་རེ་ཚ་ན། ངས་རྟོགས་སོ་སྙམ། འདི་ཀུན་གྱིས་མ་རྟོགས་སོ་སྙམ་པའི་མངོན་པའི་
ང་རྒྱལ་ངོ་མ་ཤེས་པར་འདུག་པ་ལ། ནམ་མཁའ་སྤྲིན་དང་བྲལ་བའི་ལྟ་བར་རློམ་པ་འོད་གསལ་རྒྱུན་ཆད་མེད་པར་རློམ་པ། ཉམས་མྱོང་དང་རྟོགས་པ་མཐར་ཕྱིན་པ་རློམ་
པ༑ རྟོགས་ལྡན་གོང་མ་རྣམས་ལ་ངོ་རེ་ཚ་ན། ཞེ་རེ་གནོང་ན། གློ་སྙིང་བྲང་གསུམ་བཀལ་བའི་སྐལ་ལྡན་བུ་སློབ་རྣམས་ལ་ངོ་རེ་ཚ་ན། ཞེ་རེ་གནོང་ན། མདུན་མ་ཆེན་པོ་ད་
ནངས་ནས་རྩིས་སུ་སོང་བ། ཆོས་སྐོར་རེའུ་རྩ་ནས་ཐམས་ཅད་མཁྱེན་པ་སྤྱན་དྲོངས་སོ། །ཆོས་སྐོར་རེའུ་རྩ་ནས་བདེ་མཆོག་འཁོར་ལོ་སྤྱན་དྲོངས་སོ། །ལུ་ལ་ལཱོ། ཧོ་ཨོ་
ཨ་ལོ་ལ་ལ་ལེ་ལུ་ན་ཧ་ལོ་ཨཱོ། ཨེ་ཡེ་སྙིང་དང་འདྲ་བ་ཀུན། ན་ཧ་ལོ་ཨཱོ། མི་དགའ་རི་ཤི། གླེང་སློང་ལང་མ་ལོང་མའི་ལེའུ་སྟེ་བརྒྱད་པའོ།། །།ནམ་མཁའ་ལྟ་

།བུའི་ཆོས་ཉིད་ལ། །གསལ་བར་རིག་པའི་ངོས་བཟུང་ངམ། །དངོས་པོ་གཏན་ནས་མི་འདུག་པ། །ཡེ་ཤེས་ཀྱི་སྤྱན་རྣམ་པར་དག་པས་བལྟས་ཀྱང་མི་
འདུག །བལྟས་པ་བཞིན་དུ་མཐོང་བའམ་རིག་པ་གཏན་ནས་མི་འདུག །མདའ་སྣན་ན་རེ། གདོད་ནས་དག་པ་ནམ་མཁའི་རང་བཞིན་ལ། །བལྟས་ཤིང་བལྟས་ཤིང་མཐོང་བ་
འགག་པར་འགྱུར། །ཞེས་དང༌། མདོ་ལས་ཀྱང་། འགའ་ཡང་མཐོང་བ་མེད་པ་ནི་དེ་ཁོ་ན་ཉིད་མཐོང་བའོ། །ཞེས་གསུངས། ཡང་ལུང་ལས། མ་མཐོང་བ་ནི་དེ་མཐོང་
བར། །ཤིན་ཏུ་ཟབ་པའི་མདོ་ལས་གསུངས། །ཞེས་པ་དང་། བསྒོམས་པའི་ཉམས་མྱོང་དང་རྟོགས་པ་ལ་ཡང་རིག་པ་གསལ་བའི་གཞིའམ་རྩ་བ་གཏིང་ནས་མི་འདུག་གོ། དེ་ལྟ་
བུ་ལ་བློ་ཕྱོགས་གཅིག་ཏུ་སོང་བས་བེམ་པོར་འཁྲུལ་ནས་ཐམས་ཅད་བརླག་པར་བྱས་པ་མང་པོ་མཐོང་ངོ་ཐོས་སོ། །ཡེ་ནས་གསལ་བའི་ཡེ་ཤེས་ཆེན་པོ་ལ་བཀུར་བ་བཏབ་བོ།
ཁ་

ཕྱོགས་བཅུ་དུས་གསུམ་གྱི་སངས་རྒྱས་ཐམས་ཅད་མ་མཉེས་སོ། །ཆོས་ཀྱི་དབྱིངས་རྣམ་པར་དག་པ་དེ་ཆུད་གཟན། ཡེ་ཤེས་ཐམས་ཅད་དུ་གཏན་ནས་བརླག་པར་བྱས་སོ།
ཡང་ཚན་གཅིག་གིས་དེ་ལས་གོ་བཟློག་ནས་ནམ་མཁའ་ལྟ་བུའི་ཆོས་ཉིད་དེ་ལ་གསལ་བའམ་རིག་པའི་ངོ་བོའམ་མཚན་ཉིད་དེ་ཆུད་གཟན་གྱིས་དོགས། བརླག་གིས་དོགས་
ནས། རིག་པ་གསལ་བའི་ཁ་འཛིན་འཛིན་ནས། རྣམ་རྟོག་གམ་འདུ་ཤེས་ལ་ཡེ་ཤེས་སུ་མིང་བཏགས་ཏེ། སངས་རྒྱས་རྣམ་རྟོག་ཅན། འདུ་ཤེས་ཅན། སེམས་ཅན་ཤེས་རབ་
ཅན། རྫུ་འཕྲུལ་ཅན། སྒོམ་བཟང་པོ། ཉམས་མྱོང་ཅན། རྟོགས་པ་ཅན། སྣང་བ་སྒྱུ་མ་ལྟར་མཁྱེན་པ་ཡོན་ཏན་ཅན། བདག་ཏུ་འཛིན་པ་དང་མ་བྲལ་བའི་གང་ཟག་བཟང་པོ་
ཞིག་ཏུ་བརྩིས་ནས། མཉམ་པར་བཞག་པའི་གནས་སྐབས་ན། ཆོས་ཀྱི་དབྱིངས་ཀྱི་ཡེ་ཤེས་ནམ་མཁའ་རྣམ་པར་དག་པའི་དཀྱིལ་ལྟ་བུ་ལ་མཉམ་པར་བཞག་ནས། མཉམ་པར་༔

༄༅། །བཞག་པ་ལས་ལངས་ནས་རྗེས་ཀྱི་ཤེས་པ་ལ་སྒྱུ་མ་ལྟ་བུ། རྨི་ལམ་ལྟ་བུར་སྣང་བ་ཡིན་ཟེར་ནས། སངས་རྒྱས་མཉམ་བཞག་རྗེས་ཐོབ་
ཅན། མཉམ་པར་འཇོག་པ་པོ། རྗེས་ལ་ལངས་པ་པོ། མཉམ་པར་འཇོག་མཁན་གཅིག །རྗེས་ལ་ལངས་མཁན་གཅིག །གཞན་དོན་མཛད་མཁན་གཅིག །གཞན་དོན་མཛད་
པའི་འདུ་ཤེས་ཅན། འདུ་ཤེས་ལ་ཡེ་ཤེས་སུ་མིང་བཏགས་པའི་འདུ་ཤེས་ཅན། རྣམ་རྟོག་ཅན། བདག་ཏུ་འཛིན་པ་དང་མ་བྲལ་བ་གཅིག་ཏུ་མཐོང་ནས་དེ་བཞིན་ཉིད་ལ་གཡོ་བ་
མེད། སྐྱེ་བ་མེད་པའི་ཆོས་ཉིད་ལ་མཉམ་བཞག་དང་རྗེས་ཐོབ་ག་ལ་སྲིད། འགྲོ་འོང་མེད་པའི་ཆོས་ཉིད་ལ་བྱོན་པ་དང་བཞུད་པ་ག་ལ་སྲིད། བྱོན་པ་དང་བཞུད་པ་མི་མངའ་བའི་
སྟོང་པ་ཉིད་ལ་ལངས་པ་དང་འདུག་པ་ག་ལ་སྲིད། བཞེངས་པ་དང་བཞུད་པ་ག་ལ་སྲིད། གཞི་མེད་པ་རྩ་བ་དང་བྲལ་བ། སྤྲོས་པ་མེད་པ། སྐྱེ་བ་མེད་པའི་ཆོས་ཉིད་ལ་གཡོ་བ་
B

དང་མི་གཡོ་བ་ག་ལ་སྲིད། གཞན་དོན་བྱ་བ་དང་མི་བྱ་བ་ག་ལ་སྲིད། ཡེ་ཤེས་རྒྱུན་ཆད་པ་དང་མི་ཆད་པ་ག་ལ་སྲིད། རྟག་པ་དང་ཆད་པ་ག་ལ་སྲིད། ཡེ་ཤེས་དང་མི་ཤེས་པ་ག་
ལ་སྲིད། འདུ་ཤེས་ག་ལ་སྲིད། བེམ་པོ་ག་ལ་སྲིད། རིག་པ་ག་ལ་སྲིད། ཅེས་གང་གླེང་པས་བྱིས་པའི་བློ་ཅན་རྣམས་ཀྱིས་བེམ་པོར་གོ། བེམ་པོར་འཁྲུལ། སྐར་བ་
བཏབ། བེམ་པོ་ག་ལ་སྲིད་ཅེས་གླེང་པས་བྱིས་པའི་བློ་ཅན་རྣམས་ཀྱིས་ཡེ་ཤེས་སུ་མིང་བཏགས་ནས། རིག་པར་གོ། རིག་པར་འཁྲུལ། སྒྲོ་བཏགས། ཆོས་སྐུ་སྐྱེ་མེད་སྒྲོ་
བཀུར་དང་བྲལ་བ་ལ་བྱིས་པའི་བློ་ཅན་མཚན་མར་འཛིན་པ་རྣམས་ཀྱིས། ལ་ལས་སྒྲོ་བཏགས། ལ་ལས་སྐུར་བ་བཏབ། གཉིས་མེད་ཀྱི་ཆོས་ཉིད། སྐྱེ་མེད་ཀྱི་ཆོས་ཉིད། སྤྲོས་
བྲལ་ནམ་མཁའ་ལྟ་བུ་འདི། འདི་ལྟར་ཆུད་གཟོན་པའི་བྱིས་པ་རྣམས། ཕེ་ལེ་ལེ་ལེ་ལེ་ལེ་ལེ་བའི། ཁམ་འདི་ཙམ་བྱེད་པ། ཝ་དམར་པོ། ཝ་དམར་པོ། ཝ་དམར་པོ། ཝ་

།དམར་པོ། རྣལ་འབྱོར་པ་ཉམས་མྱོང་དང་རྟོག་པ་མཐར་ཕྱིན་པའི་སྐྱེས་བུ་རྣམས་ལ་ཡང་གཞི་རྩ་ཆོད། མངོན་དུ་གྱུར། ཀློང་དུ་གྱུར་པས་མཉམ་
བཞག་དང་རྗེས་ཐོབ་མི་མངའ་བ་མངོན་སུམ་ན་མང་པོ་སྣང་བ་ལ། འབྲས་བུ་མཐར་ཕྱིན་པ་ཡང་དག་པར་རྫོགས་པའི་སངས་རྒྱས་ལ་ཡེ་ཤེས་དང་མཉམ་བཞག་དང་རྗེས་ཐོབ་
མངའ་བར་བཞེད་པ་སྙིང་ལ་ཅི་དྲན་པ་ཡིན་ན། ལུང་ལས་ཀྱང་། དེ་བཞིན་གཤེགས་པ་རྟག་ཏུ་སྐྱེ་མེད་ཆོས། །ཆོས་རྣམས་ཐམས་ཅད་དེ་བཞིན་གཤེགས་དང་འདྲ། །བྱིས་པའི་
བློ་ཅན་མཚན་མར་འཛིན་པ་ཡིས། །འཇིག་རྟེན་དག་ན་མེད་པའི་ཆོས་ལ་སྤྱོད། །ཅེས་གསུངས་པ་ལ་སོམས་དང་། སོམས་དང་། སོམས་དང་། སོམས་དང་། རང་ཅག་ཕ་
ཁ་སྤད་ཚོ་ངར་སྣབས་རུལ་བ་དོར་བ་ལྟར་ཚེ་འདིའི་རྣམ་རྟོག་ལིངས་ཀྱིས་བསྐྱར་ནས་བཞག །འཇིག་རྟེན་བློས་ཕྱད་ཀྱིས་བཏང་ནས། བྱིན་རླབས་ཀྱི་བརྒྱུད་པ་ཕྱིན་ཅི་མ་ལོག་པ་མངའ་༔

བའི་བླ་མ་དམ་པའི་རྗེས་སུ་འབྲངས་པས་བྱིན་རླབས་མངོན་སུམ་དུ་ཞུགས། རྟོགས་པ་མངོན་སུམ་དུ་ཤར། གང་ལྟར་སྤྱད་ཀྱང་ཆོས་ཉིད་དང་འགལ་མི་སྲིད་པ། བོགས་གོང་
ནས་གོང་དུ་ཐུག་མེད་དུ་ཤར། བོགས་གོང་ནས་གོང་དུ་བསམ་གྱིས་མི་ཁྱབ་པར་ཤར། ཡོན་ཏན་ཐུག་མེད་དུ་ཤར། སངས་རྒྱས་ཀྱི་དགོངས་པ་ཇི་ལྟ་བ་བཞིན་དུ་ཤར་བའི་རང་
ཅག་ཕ་སྤད་རྣམས། འཕྱུགས་མེད། འཕྱུགས་མེད། འདི་ལྟ་བུ་རྙེད་པ་ཨ་རེ་དགའ་ན། ཨ་རེ་དགའ། ཨ་རེ་དགའ། བླ་མ་དམ་པ་བཀའ་དྲིན་ཅན། འོར་ཆོ། འོར་
ཆོ། འོར་ཆོ། འོར་ཆོ། འོར་ཆོ། ཐུགས་ལ་བཏགས། གླེང་སློང་བསྐྱར་ཆུང་གི་ལེའུ་སྟེ་དགུ་པའོ།། །།ལོང་མེད་ལྷང་ལྷང་། བློ་མེད་བཙན་གསུམ། ལེའུ་མོ་སྨན་སྐྱིད།
སྤྲེའུ་ལོའི་ཉེ་དྲུག་ཟླ་བའི་ཚེས་གཉིས་ཀྱི་ཐོ་རངས་ཁ་གཉིད་སད་པ་དང་། སྤྲང་བན་ཞང་གི་གཞི་རྩ་འཁྲུགས། ཚེས་བཅུ་གཅིག་གི་ཐོ་རངས་ནས་འཇིག་རྟེན་ཕ་རོལ་ཏུ་ཕྱིན། ཚེ་

།མའི་སྤྱོད་པ་ལ་ཞུགས། ད་ལྟ་ཚེ་ཕྱི་མའི་ཐོག་ན་འདུག་པས། ད་ནངས་སྨལ་པོ་ཟླ་བའི་ཚེས་བདུན་ཡན་ཆད་ལོན། སེམས་ཅན་གྱི་དོན་འབའ་ཞིག་ཏུ་༄༅།
སོང་། ཨ་རེ་དགའ། ཡོང་ཤེ། ཨེ་ཨེ་ཨེ་ཨེ་ཨེ་ཨེ་ཨེ་ཨེ་ཨེ་ཨེ་ཧེ། ལ་ལོ་ཨ་ལོ་ལ་ལོ་ལ་ན་ཧ་ལོ་ཨཱོ། ད་རུང་ལ་ལོ་ལ་ལོ་ན་ན་ཧ་ལོ་ཨཱོ། ཡོང་ཤེ། ཨེ་ཨེ་ཨེ་ཨེ་
ཨེ་ཨེ་ཨེ་ཨེའི་ཨེ་ཧེ། ཨ་ག་ཡེའི་སྙིང་དང་འདྲ་བ་ཀུན་ན་ལོ་ཨོ། བླ་མ་དམ་པའི་བྱིན་རླབས་ཀྱིས། །གཞི་རྩ་ཆོད་པའི་ནངས་པར་དུ། །གསལ་སྟོང་སིང་ངེ་ཡེར་རེ་བའི།
རྩེ་གཅིག་ཉམས་དེ་ཀོར་ལེར་བུན། །ཕྱི་ཡི་སྣང་བ་སེམས་སུ་ཆོད། །ཕྱི་ཡི་སྣང་བ་སྤྲོས་དང་བྲལ། །རྣམ་པར་རྟོག་པ་གློ་བུར་བ། །ནང་གི་སེམས་ཉིད་གཞི་རྩ་མེད། །ནང་གི་
སེམས་ཉིད་སྤྲོས་དང་བྲལ། །ཕྱི་ནང་ཐམས་ཅད་ལྷན་ཅིག་སྐྱེས། །ལྷན་ཅིག་སྐྱེས་པ་སྤྲོས་དང་བྲལ། །སྤྲོས་དང་བྲལ་ཕྱིར་རྒྱུན་ཆད་མེད། །དེ་ལྟ་བུ་ཡི་སྤྲོས་བྲལ་དེ། །ས་ཁ་

གཡོས་ཆེན་པོ་བྱུང་བ་ཡིས། །གཞི་རྩ་འཁྲུགས་པའི་ནངས་པར་དུ། །སྤྲོས་བྲལ་ཉིད་ཀྱང་ཀོར་ལེར་བུན། །སྤྲོས་བྲལ་གཉུག་མ་གོམས་བྱས་པས། །ཅུང་ཟད་བརྟན་པའི་དུས་དེ་
ནས། །ཉོན་མོངས་རྣམ་རྟོག་ལ་སོགས་པའི། །སྣང་བ་སྣ་ཚོགས་གྲོགས་སུ་ཤར། །བུ་རམ་རིགས་དྲུག་གཟུགས་བརྙན་བཞིན། །དུ་མ་རོ་གཅིག་གཉིས་སུ་མེད། །དེ་ལྟ་བུ་ཡི་
རོ་གཅིག་ཀྱང་། །གཞི་རྩ་འཁྲུགས་པའི་ནངས་པར་དུ། །རོ་གཅིག་ཙམ་པ་ཀོར་ལེར་བུན། །རོ་གཅིག་ཤིན་ཏུ་གོམས་གྱུར་ཅིང་། །རབ་ཏུ་བརྟན་པར་གྱུར་ཙ་ན། །སྒོམ་མཁན་མི་
འདུག་བདག་པོས་ཁྱེར། །བདག་པོ་སྐྱེ་མེད་ཟག་པ་མེད། །གཉིས་མེད་བདེ་ཆེན་ཆོས་ཀྱི་སྐུ། །མཁའ་ལྟར་རྣམ་དག་ཆེན་པོས་ཁྱེར། །རྣམ་དག་མཁའ་ལ་སྙགས་ས་མེད།
སྙོགས་མཁན་དེ་ཡང་དེ་ཡིས་ཁྱེར། །འཁྱེར་རྒྱུ་ཁྱེར་མཁན་རྣམ་པར་དག །དྲན་པས་འཛིན་མཁན་རྣམ་པར་དག །ཤིན་ཏུ་རྣམ་པར་དག་པའི་ཕྱིར། །ཆུ་བོའི་རྒྱུན་གྱི་རྣལ་

།འབྱོར་རམ། །བསྒོམ་དུ་མེད་པའི་རྣལ་འབྱོར་ཞེས། །དམ་པ་གོང་མས་བཏགས་ནས་འདུག །བསྒོམ་དུ་མེད་པའི་རྣལ་འབྱོར་ཡང་། །རྣམ་དག་༄༅།
ཀོར་ལེར་བུན་གྱིས་སོང་། །ཀོར་ལེར་བུན་གྱིས་སོང་ཞེས་པ། །ཐ་སྙད་ཙམ་དུ་སྒྲོ་བཏགས་མོད། །རྣམ་དག་མེད་ཅིང་ཀོར་ལེར་མེད། །བུན་གྱིས་འགྲོ་རྒྱུ་མི་དམིགས་ཤིང་།
ན་བུན་ཡང་ནི་རང་སར་གྲོལ། །བཅིང་རྒྱུ་མེད་པས་གྲོལ་རྒྱུ་མེད། །མ་བཅིངས་མ་གྲོལ་རྣམ་པར་དག །བུན་གྱིས་སོང་རུང་མ་སོང་རུང༌། །གདོད་ནས་རྣམ་གྲོལ་བདེ་ཆེན་
པོ། །འགྲོ་འོང་མེད་པའི་བདེ་ཆེན་ལ། །རྒྱུན་ཆད་འཕེལ་འགྲིབ་ག་ལ་སྲིད། །ལྷག་གིས་རྟོགས་པ་ངོ་མཚར་ཆེ། །ཚེ་འདི་ཕྱི་མ་སྐྱུར་གོང་རོལ་དུ། །རྟོགས་པ་མཐར་ཕྱིན་ཤིན་ཏུ་
རློམ། །འདི་ཕྱི་སྐྱར་བའི་ནངས་པར་ནས། །ཇི་ཙམ་མཐོ་རུ་རེ་བ་ཡི། །རྟོགས་པ་ཐམས་ཅད་ཀོར་ལེ་རུ། །འུབས་ཀྱིས་བསྡུས་ནས་བུན་གྱིས་སོང་། །བུན་དང་མ་བུན་མཉམ་༔

པའི་ངང༌། །བདེ་ཆེན་གྱི་ངང་དུ་ཁྱམས་ཀྱིས་སོང་། །ཚེ་འདི་ཕྱི་མ་སྐྱར་གོང་རོལ་དུ། །འོད་གསལ་རྒྱུན་ཆད་མེད་པ་ཡི། །ངང་ལས་སྐད་ཅིག་མ་གཡོས་པར། །ཐག་ཆོད་
དབྱིངས་ལས་མ་འདས་མོད། །མི་ཚེ་འདིར་བཟུང་ཕྱི་མར་བཟུང་། །དེེ་བཞིན་བར་མ་དོ་རུ་བཟུང་། །འདི་ཕྱི་བར་དོ་འོད་གསལ་བ། །རྣམ་དག་ངང་ལས་མ་གཡོས་མོད། །འདི་
དང་ཕྱི་མ་ལ་སོགས་སུ། །མ་ཚོར་ཤུགས་ཀྱིས་གཡེངས་པ་ཡིས། །དེར་བཟུང་དེ་ཡི་སྐྱོན་རྩ་ཡིས། །སྒྲིབ་གཡོགས་ཕྲ་མོ་མ་ཚོར་བར། །འདི་དང་ཕྱི་མར་བཟུང་བ་ཡི།
ཤུགས་ཀྱིས་དོ་གཅིག་སང་ཕོད་དང༌། །ཁ་སང་དེ་རིང་ལ་སོགས་པར། །ཡེངས་ཤིང་ཡེངས་ཤིང་མ་ཚོར་བར། །དེ་རིང་སང་དུ་བཟུང་ནས་འདུག །དེ་ཡི་དབང་གིས་མ་ཚོར་
བར། །སྒྲིབ་གཡོགས་ཕྲ་མོས་བསྒྲིབས་ནས་འདུག །སྔོན་ཆད་ཁོ་བོས་མ་ཚོར་བར། །བླ་མ་དམ་པ་བཀའ་དྲིན་ཅན། །དུས་གསུམ་རྒྱལ་བའི་བཅུད་བསྡུས་པས། །བྱིན་རླབས་
D

། མཆོག་གི་མངའ་བདག་མཛད། །སྤྲིན་མེད་མཁའ་ལ་ཉི་ཤར་བཞིན། །སྒྲིབ་གཡོགས་རྣམ་པར་དག་པ་ཡི། །འོད་གསལ་སྟོང་ཉིད་ནམ་མཁའ་
ལ༑ །འཁོར་གསུམ་གང་དུའང་མི་དམིགས་པས། །ཤིན་ཏུ་དམིགས་པ་མེད་པ་ཡི། །ཐུགས་རྗེ་ཆེན་པོའི་ཉི་མས་ཁྱབ། །ཉི་མ་གང་ཡིན་ནམ་མཁའ་གང་། །དབྱེར་མེད་གཉིས་
སུ་ཇི་ལྟར་བྱེད། །ཁྱབ་བྱ་ཁྱབ་བྱེད་དེ་བཞིན་ནོ། །སྟོང་པ་གང་ཡིན་སྙིང་རྗེ་གང༌། །གཅིག་ལས་གཉིས་སུ་ཇི་ལྟར་བྱེད། །ནམ་མཁའ་སྟོང་པ་ཁོ་ན་ལས། །ཉི་འོད་བྱ་བ་གང་ན་
གདའ། །ཉི་འོད་གསལ་བ་ཁོ་ན་ལས། །ནམ་མཁའ་བྱ་བ་གང་ན་གདའ། །གཉིས་སུ་མེད་ཅེས་དེ་ལ་བརྗོད། །འོད་གསལ་སྟོང་ཉིད་ཁོ་ན་ལས། །སྙིང་རྗེ་བྱ་བ་གང་ན་
གདའ། །དམིགས་མེད་སྙིང་རྗེ་ཁོ་ན་ལས། །སྟོང་ཉིད་བྱ་བ་གང་ན་གདའ། །སྟོང་ཉིད་སྙིང་རྗེ་གཉིས་སུ་མེད། །སྡེ་སྣོད་ཀུན་ནས་བཤད་པ་སྟེ། །དེ་ལས་ཐ་སྙད་བཏགས་པར་
E

ཟད། །དེ་ཉིད་དུས་གསུམ་རྒྱལ་བའི་ཡུམ། །སངས་རྒྱས་ཐམས་ཅད་དེ་ལས་འཁྲུངས། །དེ་ལྟ་བུ་ཡི་ཡུམ་ཆེན་དེ། །བྱིན་རླབས་མཆོག་གི་མངའ་བདག་མཛོད། །བརྒྱུད་ལྡན་
བླ་མའི་ཐུགས་ལ་ཁྱབ། །ཐུགས་ཉིད་རྒྱལ་བའི་ཡུམ་དུ་གྱུར། །སྐུ་གསུང་ཐུགས་སོགས་དབྱེར་མི་ཕྱེད། །ཡོན་ཏན་ཕྲིན་ལས་རྩལ་གྱི་མཆོག །ཐོགས་པ་མེད་པར་ཤུགས་ཀྱིས་
འབར། །རྩལ་མཆོག་ཉེ་རིང་མི་མངའ་མོད། །རང་སྣང་ལོག་པར་ཤར་བ་ཡི། །སྐལ་མེད་རྣམས་ལ་ཕན་མ་ཐོགས། །བར་སྣང་ཁམས་ནས་ཆར་འབབ་པ། །ཆར་ལ་ཉེ་རིང་མི་
མངའ་མོད། །ཁ་སྦུབ་སྣོད་དུ་བབ་པ་མེད། །ཆར་གྱིས་མ་ལན་སྣོད་ཀྱིས་ལན། །སྐལ་མེད་རྣམས་ལ་མ་ཕན་པ། །བླ་མས་མ་ལན་རང་གིས་ལན། །སྣང་བ་ལོག་ལ་ཇི་ལྟར་
ཕན། །ཁ་སྦུབ་སྣོད་དུ་ཇི་ལྟར་འབབ། །ཀུན་ལ་ཁྱབ་ཅིང་སྙོམས་པ་ཡི། །ཉི་མའི་འོད་ཀྱིས་མ་ལན་ཏེ། །བྲག་ཕུག་བྱང་དུ་བལྟས་པས་ལན། །བྱང་དུ་བལྟས་པའི་བྲག་ཕུག་ལ།

།ཉི་མ་ཤར་བ་ག་ལ་སྲིད། །སྣོད་མེད་སྣང་བ་ལོག་པ་ལ། །བྱིན་རླབས་འཇུག་པ་ག་ལ་སྲིད། །སྙིང་རེ་རྗེ་ན་གཏི་ཐུག་པོ། །འོ་རེ་བརྒྱལ་ན་ཁ་སྤྱང་༄༅།
།རྣམ་སྨིན་ཐོག་ཏུ་ལྷུང་བའི་ཚེ། །ཁ་སྤྱང་མཁས་པས་སྟོངས་པར་མཛོད། །གཏི་ཐུག་པོ། གཏི་ཐུག་པོ། གཏི་ཐུག་པོ། གཏི་ཐུག་པོ། གཏི་ཐུག་པོ། ལས་ངན་
ལས་ངན་པོ། ལས་ངན་པོ། ལས་ངན་པོ། ལས་ངན་པོ། འདི་འདྲ་ཤེས་པ། ཝ་དམར་པོ། ཝ་དམར་པོ། ཝ་དམར་པོ། ཝ་དམར་པོ། ཝ་དམར་པོ། ཐེ་རེ་
མེད། ཐེ་རེ་མེད། ཐེ་རེ་མེད། ཐེ་རེ་མེད། ཐེ་རེ་མེད། ནོར་ཚབས་དེ་ཙམ་པ་ཤེས་པ་ཨེ་རེ་ཡེའུ། ཨེ་རེ་ཡེའུ། ཨེ་རེ་ཡེའུ། ཨེ་རེ་ཡེའུ། བསམ་མེད་པོ། བསམ་མེད་
པོ། བསམ་མེད་པོ། བསམ་མེད་པོ། བསམ་མེད་པོ། འགྱོད་མ་འགྱོད་ལས་འདས་ཏེ་མཆིས་པ། རང་རེ་ཁོ་ནས་ལན་པ། ཁམ་འདི་ཙམ་པ། དྲེ་འོ་ཨུ། འགྱོད་དེ་མཆིས་

པ༑ དྲིའོ། དྲིའོ། དྲིའོ་ཨུ། རང་ཅག་སྐལ་ལྡན་ཕ་སྤད་ཚོ། །འཇིག་རྟེན་མཐའ་དག་བློ་ཡིས་བཏང་། །ཚེས་འདིའི་མདུན་ཤོམ་ལིངས་ཀྱིས་བོར། །ཤི་རུང་གསོན་རུང་བླ་མ་
བཙལ། །བརྒྱུད་ལྡན་བླ་མ་ཅི་མཉེས་བྱས། །ཆུ་སྣོད་གཅིག་ནས་གཅིག་བླུགས་བཞིན། །བརྒྱུད་པའི་བྱིན་རླབས་མངོན་སུམ་དུ། །ཕ་སྤད་སྐལ་ལྡན་རང་ཅག་ལ། །མངོན་སུམ་
I2lab
ཚད་མར་ཞུགས་ལ་ལྟོས། །ལྟོགས་འཁྱགས་ཀྱི་མདུན་མ་ལིངས་ཀྱིས་བོར། །ལྟོགས་རུང་འཁྱགས་རུང་བླ་མ་བཙལ། །བཀའ་དྲིན་ཅན་དེ་ཅི་མཉེས་བྱས། །བཀའ་དྲིན་མངོན་!
.2bilita
སུམ་ཚད་མར་བྱུང༌། །སྐྱིད་སྡུག་གི་སེམས་ཁྲལ་ལིངས་ཀྱིས་བོར། །སྐྱིད་རུང་སྡུག་རུང་བླ་མ་བཙལ། །བྱིན་རླབས་ཅན་དེ་ཅི་མཉེས་བྱས། །བྱིན་རླབས་མངོན་སུམ་ཚད་མར་r.aby
བྱུང་། །ཚེ་འདི་ཕྱིའི་སྟབས་ཀ་ལིངས་ཀྱིས་བོར། །ཚེ་རིང་རུང་ཐུང་རུང་བླ་མ་བཙལ། །རྟོགས་པ་མཆོག་དེ་ཅི་མཉེས་བྱས། །བྱིན་རླབས་མངོན་སུམ་ཚད་མར་བྱུང་། །རྟོགས་

།པ་མངོན་སུམ་ཚད་མར་ཤར། །འཕྲལ་ཕུགས་གཉིས་ཀྱི་མདུན་མ་བོར། །ཕུགས་ལེགས་རུང་ཉེས་རུང་བླ་མ་བཙལ། །ཐུགས་རྗེ་ཅན་དེ་ཅི་མཉེས་༄༅།
བྱས། །བྱིན་རླབས་མངོན་སུམ་ཚད་མར་ཞུགས། །ཐུགས་རྗེ་མངོན་སུམ་ཚད་མར་བྱུང༌། །མཐུན་རྐྱེན་འཛོམ་མ་འཛོམ་གྱི་མདུན་མ་བོར། །འཛོམ་རུང་མ་འཛོམ་རུང་བླ་མ་
བཙལ། །ཡོན་ཏན་ཟད་མེད་ཅི་མཉེས་བྱས། །བྱིན་རླབས་མངོན་སུམ་ཚད་མར་ཞུགས། །ཡོན་ཏན་མངོན་སུམ་ཚད་མར་བྱུང༌། །ཡོན་ཏན་བྱུང་ལུགས་བརྗོད་མི་ལང་། །ཐུགས་
ལ་བཏགས་ལུགས་བརྗོད་མི་ལང་། །དེ་ལྟའི་སྐྱེས་མཆོག་བཤེས་གཉེན་མགོན། །བཀའ་དྲིན་མཆོག་གྱུར་རྗེ་བཙུན་གྱི། །བྱིན་རླབས་ཀྱི་ཚན་ཀ་འདི་ཙམ་པ། །ཤིན་ཏུ་རབ་ཏུ་གཡོ་
གཡོ་ནས། །ཤིན་ཏུ་དྲག་ཤུལ་ཐོག་བཞིན་དུ། །ཤིན་ཏུ་ས་མཁྲེགས་ཕ་བོང་ངམ། །བྲག་ཀྱང་ཐོགས་རྡུགས་མེད་པར་གཤགས། །བར་སྣང་ཐོག་འདྲའི་བྱིན་རླབས་ཀྱིས། །ཤིན་
3

ཏུ་སྲ་མཁྲེགས་བྲག་འདྲ་ཡི། །འཁོར་བའི་བག་ཆགས་དཔག་མེད་ཀྱང་། །ཐོགས་རྡུགས་མེད་པར་གཏིང་ནས་གཤེགས། །ཁྱོད་ཀྱི་བྱིན་རླབས་ཚན་པོ་ཆེ། །ཐོགས་རྡུགས་མེད་
པར་སྦྲང་བན་གྱི། །མ་རིག་འཁྲུལ་བའི་སྙིང་ལ་རྒྱབ། །གཤེགས་པས་མ་ཆོག་བརླགས་པར་བྱས། །བརླགས་པས་མ་ཆོག་གཉིས་མེད་ཀྱི། །ཡེ་ཤེས་བདེ་བ་ཆེན་པོར་མྱོང་།
མྱོང་བས་མ་ཆོག་དཔག་མེད་ཀྱི། །སྐལ་ལྡན་མང་པོ་ཚིམ་པར་བྱས། །ངོ་མཚར་འདི་ལ་ད་རུང་སྐྱོར། །རྗེ་བཙུན་རྟོགས་ལྡན་བྱིན་རླབས་ཀྱིས། །བྱིན་རླབས་ཀྱི་ཚན་ཁ་གཡོས་པ་
ཡིས། །སྤྲང་བན་གྱི་སེམས་ལ་ས་གཡོས་བྱུང་། །སྔོན་ཆད་ལྟ་སྒོམ་སྤྱོད་འབྲས་སོགས། །སོ་སོར་ཀད་ཀད་ཅག་ཅག་པོ། །ལྟ་བ་འདི་ལྟ་བུ་རུ་རྟོགས། །སྒོམ་པ་འདི་ལྟ་བུ་རུ་
༈བསྒོམ། །ཉམས་མྱོང་འདི་ལྟ་བུ་རུ་མྱོང་། །རྟོགས་པ་འདི་ལྟ་བུ་རུ་རྟོགས། །སྤྱོད་པ་འདི་ལྟ་བུ་རུ་སྤྱོད། །བློ་ཕུགས་ཀྱི་འབྲས་བུ་འདི་ལྟར་གཏད། །མདུན་མ་ལེགས་ཉེས་ཀྱི་

༄༅། །རྩིས་གདབ་སོགས། །བྱིན་རླབས་ཀྱི་ཚན་ཁ་ཆེན་པོ་ཡིས། །ས་གཡོས་དབང་མེད་དུ་བྱུང་ཙ་ན། །རི་མེད་ལུང་མེད་ཐམས་ཅད་འཁྲུགས། །མཐོ་
མེད་དམའ་མེད་ཐམས་ཅད་འཁྲུགས། །གད་མེད་གཡང་མེད་ཐམས་ཅད་འཁྲུགས། །སྟེང་མེད་འོག་མེད་ཐམས་ཅད་འཁྲུགས། །ཤར་ནུབ་མགོ་རྩ་ལོག་གིས་ལོག །ལྷོ་བྱང་
* མགོ་རྩ་ལོག་གིས་ལོག །སྟེང་འོག་མགོ་རྩ་ལོག་གིས་ལོག །ལོག་པར་མི་ཐང་ཐམས་ཅད་ལོག །འཁྲུགས་པར་མི་ཐང་ཐམས་ཅད་འཁྲུགས། །འཕྱུགས་པར་མི་ཐང་ཐམས་
ཅད་འཕྱུགས། །དེ་བཞིན་ལྟ་སྒོམ་སྤྱོད་ལ་སོགས། །སྐྱེས་སྦྱོར་ཕྱག་རྒྱ་ཆེན་པོ་ཡི། །བཞག་ཐབས་རྣམ་པ་གཉིས་པོ་དང༌། །ཉམས་མྱོང་རྣལ་འབྱོར་རྣམ་པ་བཞི། །ཀྲག་གེ་
བཀྲུག་གེ་འཁྲུགས་ཏེ་ཐལ། །ཕྱག་གེ་ཕྱིག་གེ་འབྱམས་ཏེ་ཐལ། །ལང་ངེ་ལོང་ངེར་འཛིངས་ཏེ་ཐལ། །མཉམ་པར་ཆེན་པོར་ཕྱམ་གྱིས་ཐལ། །ཐིག་ལེ་ཆེན་པོ་ཟླུམ་གྱིས་ཐལ།

རོ་མཉམ་ཆེན་པོར་ཕྱམ་གྱིས་ཐལ། །ནམ་མཁའ་ཆེན་པོར་ཕྱམ་གྱིས་ཐལ། །ཟག་མེད་ཆེན་པོའི་གཏིང་དུ་སླེབས། །ཞི་བ་ཆེན་པོའི་ངང་དུ་ཐིམ། །སྤྲོས་བྲལ་ཆེན་པོའི་ངང་དུ་
གྲོལ། །འོད་གསལ་ཆེན་པོའི་དབྱིངས་སུ་ཤར། །འདུས་བྱས་ཐམས་ཅད་འདུས་མ་བྱས། །ཟག་མེད་བདེ་ཐང་ཆེན་པོ་ལ། །རང་ཅག་ཕ་སྤད་ད་རྒྱུག་ཅིག །ཚམ་ཚོམ་མེད་པར་
ད་རྒྱུག་ཅིག །རྒྱུག་ཅིག་རྒྱུག་ཅིག་འབྲོག་ཤོན་རྡུངས། །ཤཱ་ལི་ལ་ལི་ཨེ་ཨཱ། །ཟག་མེད་བདེ་ཐང་ཆེན་པོར་འབྱམས། །ཤཱ་ལི་ལ་ལི་ཨེ་ཨཱ། །ལྟ་བ་མཐོ་དམན་འདུག་རི་ཤི།
ཤཱ་ལི་ལ་ལི་ཨེ་ཨཱ། །སྒོམ་ལ་བཟང་ངན་འདུག་རི་ཤི། །ཊཱོ་ལི་ལ་ལི་ཨེ་ཨཱ། །མཉམ་པ་ཆེན་པོའི་བདེ་ཐང་ལ། ། ཤཱ་ལི་ལ་ལི་ཨེ་ཨཱ། །ཞི་དེས་དང་ཐོ་ཅོ་ཁྱད་མེད་པས།
ལི་ལ་ལི་ཨེ་ཨཱ། །སྤྱོད་པ་ལ་སྤྱད་རྒྱུ་འདུག་རི་ཤི། །ཤཱ་ལི་ལ་ལི་ཨེ་ཨཱ། །འབྲས་བུ་ལ་འཐོབ་རྒྱུ་འདུག་རི་ཤི། ། ཤཱ་ལི་ལ་ལི་ཨེ་ཨཱི། །མ་ཐོབ་པ་ཡང་འདུག་རི་ཤི། །ཊྭཱོ་ལི

། ལ་ལི་ཨེ་ཨཱ། །མཐར་ཐུག་ཕྱག་རྒྱ་ཆེན་པོ་ཡི། །ཤཱ་ལི་ལ་ལི་ཨེ་ཨཱ། །དངོས་གྲུབ་ཡེ་ནས་ལྷུན་གྲུབ་དེ། །ཤཱ་ལི་ལ་ལི་ཨེ་ཨཱ! །ཉི་མ་དེ་རིང་༄༅།
མངོན་དུ་གྱུར། །ཤཱ་ལི་ལ་ལི་ཨེ་ཨཱ། །མཆོག་གི་དངོས་གྲུབ་མ་ཐོབ་རི། །ཤཱ་ལི་ལ་ལི་ཨེ་ཨཱ། །རྫུ་འཕྲུལ་ཁྱི་ཕུག་མ་ཡང་ཆེ། །ཤཱ་ལི་ལ་ལི་ཨེ་ཨཱ། །འཕུར་རྩལ་བྱ་ཁྲ་ལ་
༈ ཡང་གདའ། །ཤཱ་ལི་ལ་ལི་ཨེ་ཨཱ། །དམིགས་མེད་སྙིང་རྗེ་ཆེན་པོ་ཡིས། །ཤཱ་ལི་ལ་ལི་ཨེ་ཨཱ། །ཇི་སྲིད་ནམ་མཁའ་གནས་ཀྱི་བར། །ཤཱ་ལི་ལ་ལི་ཨེ་ཨེ། །འགྲོ་བ་ཀུན་ལ་
ཕན་པའི་ཕྱིར། །ཤཱ་ལི་ལ་ལི་ཨེ་ཨཱ། །འཁོར་བའི་འདམ་དུ་གནས་ཀྱི་བར། ། ཊཱོ་ལི་ལ་ལི་ཨེ་ཨེ། །སྐྱེ་ཤི་རྩ་བ་མ་ཆོད་དེ། །ཤཱ་ལི་ལ་ལི་ཨེ་ཨཱ། །འཁོར་བའི་ཉེས་པས་གོས་
རི་ཤི། །པཱོ་ལི་ལ་ལི་ཨེ་ཨཱུ། །གོས་དང་མ་གོས་རྩིས་གདབ་མེད། །ཤཱ་ལི་ལ་ལི་ཨེ་ཨཱ། །འཁོར་བའི་ཉེས་པ་འདོད་ཐོག་གོ། །ཊཱོ་ལི་ལ་ལི་ཨེ་ཨེ། །དེ་ལ་ཉེས་པ་གང་ན་

གདའ། །ཤཱ་ལི་ལ་ལི་ཨེ་ཨཱ། །སྐྱོན་དང་ཡོན་ཏན་མཉེས་ནས་ཟོས། །ཤཱ་ལི་ལ་ལི་ཨེ་ཨཱ། །བྱིན་རླབས་མཆོག་གི་སྐྱ་བ་ཡིས། །ཤཱ་ལི་ལ་ལི་ཨེ་ཨཱ། །སྐྱོན་དང་ཡོན་ཏན་
མཉེས་མཉེས་པས། །ཤཱ་ལི་ལ་ལི་ཨེ་ཨཱ། །ཟག་མེད་བདེ་བ་ཆེན་པོའི་ཡིད། །ཤཱ་ལི་ལ་ལི་ཨེ་ཨཱ། །བདུད་རྩི་ཆེན་པོར་མེར་གྱིས་སོང་། ། ཤཱ་ལི་ལ་ལི་ཨེ་ཨཱ། །དེ་ལས་ཞིམ་
lvat
}པ་མྱོང་རི་ཤི། །ཧ་ཧ་ཧ་ཧ་ཧ་ཧ་ཧ། །ཤཱ་ལི་ལ་ལི་ཨེ་ཨཱུ། །སྐྱོན་ཡོན་གཉིས་ཀྱི་སྒང་གཤོང་ཀུན། །ཤཱ་ལི་ལ་ལི་ཨེ་ཨེ། །བྱིན་རླབས་ས་གཡོས་ཀྱི་ཚན་ཁ་ཡིས། །ཤྭ་ལི་ལ་.tlutr
.ig,
ལི་ཨེ་ཨཱི། །སྒང་གཤོང་མ་ལུས་ཕྱམ་གྱིས་སོང་། །ཤཱ་ལི་ལ་ལི་ཨེ་ཨཱ། །ད་ནི་རྒྱུག་ཀྱང་གང་དུ་ཡང་། །ཤཱ་ལི་ལ་ལི་ཨེ་ཨཱི། །འགྱེལ་ས་མེད་པ་ཨ་རེ་བྲོད། །ཤཱ་ལི་ལ་ལི་a
༈ ཨེ་ཨཱི། །ཕ་སྤད་གར་བདེ་ཕྱོགས་མེད་དུ། །ཤཱ་ལི་ལ་ལི་ཨེ་ཨཱ། །གང་ལྟར་རྒྱུག་ཀྱང་བདེ་ཐང་ཆེ། །ཤཱ་ལི་ལ་ལི་ཨེ་ཨཱ། །མ་བརྒྱུགས་བསྡད་ཀྱང་བདེ་བ་ཆེ། །ཤཱ་ལི་ལ་ལི་

། ཨེ་ཨཱ། །མགྱོགས་པར་རྒྱུག་ཀྱང་བདེ་བ་ཆེ། །ཤཱ་ལི་ལ་ལི་ཨེ་ཨཱ། །བུལ་བར་རྒྱུག་ཀྱང་བདེ་བ་ཆེན། །ཤཱ་ལི་ལ་ལི་ཨེ་ཨཱི། །དྲག་པར་རྒྱུག་༄༅།
ཀྱང་བདེ་བ་ཆེ། །ཤཱ་ལི་ལ་ལི་ཨེ་ཨཱ། །དལ་བར་རྒྱུག་ཀྱང་བདེ་བ་ཆེ། །ཤཱ་ལི་ལ་ལི་ཨེ་ཨཱ། །ཕྱོགས་བཅུར་རྒྱུག་རུང་མ་བརྒྱུགས་རུང་། །ཤཱ་ལི་ལ་ལི་ཨེ་ཨཱ། །ཟག་མེད་
ཎྞཱ བདེ་བ་ཆེན་པོ་ཡི།།ཤཱ་ལི་ལ་ལི་ཨེ་ཨཱ། །ཐང་མཉམ་གྱི་དཀྱིལ་ལས་གཡོས་རི་ཤི། །ཤཱ་ལི་ལ་ལི་ཨེ་ཨཱ། །བདེ་ཐང་འདི་ལ་མཐའ་མ་མེད། །ཤོ་ལི་ལ་ལི་ཨེ་ཨཱ། །བདེ་ཐང་
འདི་ན་ཐུག་པ་མེད། །ཤཱ་ལི་ལ་ལི་ཨེ་ཨཱ། །རྨི་ལམ་གྱི་ནམ་མཁའ་ལ་རྒྱུག་བཞིན། །ཤཱ་ལི་ལ་ལི་ཨེ་ཨཱ། །བསྐལ་པར་རྒྱུག་ཀྱང་རྒྱུག་པ་མེད། ། ཤཱ་ལི་ལ་ལི་ཨེ་ཨཱི། །ནམ་
2 མཁའ་རྒྱུག་རུང་མ་རྒྱུག་རུང་། །ཤཱ་ལི་ལ་ལི་ཨེ་ཨེ། །འགྲོ་དང་འོང་དང་གནས་པ་མེད། །ཤཱ་ལི་ལ་ལི་ཨེ་ཨཱ། །ཐང་ལ་ཆེ་ཆུང་བར་གསུམ་མེད། །ཤཱ་ལི་ལ་ལི་ཨེ་ཨཱ། །

ནམ་མཁའ་ནམ་མཁའ་ནམ་མཁའ་ཆེ། །ཤཱ་ལི་ལ་ལི་ཨེ་ཨཱ། །རིན་ཆེན་གླིང་དུ་ཕྱིན་པ་བཞིན། ། ཤོ་ལི་ལ་ལི་ཨེ་ཨེ། །རི་ལ་བྲོས་ཀྱང་གསེར་གྱི་རི། །ཤཱ་ལི་ལ་ལི་ཨེ་ཨཱ།
ཐང་ལ་རྒྱུག་ཀྱང་གསེར་གྱི་ཐང༌། །ཤཱ་ལི་ལ་ལི་ཨེ་ཨཱ། །ཁྱིམ་དུ་བསྡད་ཀྱང་གསེར་གྱི་ཁྱིམ། །ཊཱོ་ལི་ལ་ལི་ཨེ་ཨཱ། །སྒོ་རྩར་ཕྱིན་ཡང་གསེར་གྱི་སྒོ། །ཤཱ་ལི་ལ་ལི་ཨེ་ཨཱ། །རྒྱ་
མཚོར་ཉ་ཆེན་འཕྱོ་བ་བཞིན། །ཤཱ་ལི་ལ་ལི་ཨེ་ཨཱ། །ཤར་དུ་འཕྱོས་ཀྱང་རྒྱ་མཚོའི་ངང་། ། ཤཱ་ལི་ལ་ལི་ཨེ་ཨཱ། །ནུབ་ཏུ་འཕྱོས་ཀྱང་རྒྱ་མཚོའི་ངང་། ། ཊྭཱོ་ལི་ལ་ལི་ཨེ་ཨཱ། །
སྟེང་དུ་འཕྱོས་ཀྱང་རྒྱ་མཚོའི་ངང་། །ཤཱ་ལི་ལ་ལི་ཨེ་ཨཱ། །འོག་ཏུ་འཕྱོས་ཀྱང་རྒྱ་མཚོའི་ངང་། །ཤཱ་ལི་ལ་ལི་ཨེ་ཨཱི། །ཕྱོགས་བཅུ་གང་དུ་འཕྱོས་གྱུར་ཀྱང༌། །ཤཱ་ལི་ལ་ལི་ཨེ་
།རྒྱ་མཚོའི་ངང་ལས་གཡོས་རི་ཤི། །ཊཱོ་ལི་ལ་ལི་ཨེ་ཨཱ། །དེ་འདྲའི་དཔེ་ལ་ཟད་པ་མེད། །ད་རུང་དཔེ་གཅིག་ཨི་ཧི་འིག་སྐྱོར་སྙིང་འདོད། ། ཤཱ་ལི་ལ་ལི་ཨེ་ཨེ། །ཤིན་

།ཏུ་གསེར་མགར་མཁས་པ་ཡིས། །ཤཱ་ལི་ལ་ལི་ཨེ་ཨཱ། །གསེར་ལ་འགྲོ་བ་རིགས་དྲུག་གི། །ཤཱ་ལི་ལ་ལི་ཨེ་ཨཱི། སྣོད་བཅུད་དཀར་དམར་སྣ་
ཚོགས་ཀྱི། །ཤཱ་ལི་ལ་ལི་ཨེ་ཨཱ། །གཟུགས་བརྙན་རྣམ་པ་སྣ་ཚོགས་བྱས། །ཤོ་ལི་ལ་ལི་ཨེ་ཨེ། །ཐམས་ཅད་གསེར་གྱི་རང་བཞིན་ལས། །ཤོ་ལི་ལ་ལི་ཨེ་ཨཱི། གཡོས་པ་
* མེད་ཅིང་འདས་པ་མེད། །ཤཱ་ལི་ལ་ལི་ཨེ་ཨཱ། །དེ་ལས་རྒྱས་བཤད་ཟུར་ཙམ་བགྱི། །ཤཱ་ལི་ལ་ལི་ཨེ་ཨཱ། །ཤིན་ཏུ་སྙིང་དུ་མི་སྡུག་པ། །ཤཱ་ལི་ལ་ལི་ཨེ་ཨཱ། །བཙོག་ཅིང་
ཡིད་དུ་མི་འོང་བ། །ཤཱ་ལི་ལ་ལི་ཨེ་ཨཱ། །སྦུར་བའི་གཟུགས་ཀྱང་གསེར་གྱི་ངང་། །ཤཱ་ལི་ལ་ལི་ཨེ་ཨཱ། །དེ་བས་ཀྱང་ནི་བཙོག་པ་ཡི། །ཤཱ་ལི་ལ་ལི་ཨེ་ཨཱ། །འབུ་སྲིན་ཨ་
ཀ་ལོག་གེའི་གཟུགས། །ཤཱ་ལི་ལ་ལི་ཨེ་ཨཱ། །བརྒྱ་དང་སྟོང་ལ་སོགས་པའི་གཟུགས། །ཤོ་ལི་ལ་ལི་ཨེ་ཨཱི། །རྣམ་པ་སྣ་ཚོགས་བྱས་གྱུར་ཀྱང་། །ཤོ་ལི་ལ་ལི་ཨེ་ཨཱ། །  ཱ
རྗ

གསེར་ལས་མ་གཡོས་འདས་པ་མེད། །ཤཱ་ལི་ལ་ལི་ཨེ་ཨཱ། །ཤིན་ཏུ་སྙིང་སྡུག་ཡིད་འོང་བའི། །ཊཱོ་ལི་ལ་ལི་ཨེ་ཨཱི། །ལྷ་དང་ལྷ་མོ་ངོ་མཚར་ཅན། ། ཤཱ་ལི་ལ་ལི་ཨེ་ཨཱ། །
རྣམ་པ་སྣ་ཚོགས་བྱས་གྱུར་ཀྱང་། །ཤཱ་ལི་ལ་ལི་ཨེ་ཨཱ། །རང་བཞིན་གསེར་ལས་གཡོས་པ་མེད། །ཤཱ་ལི་ལ་ལི་ཨེ་ཨཱ། །ལེགས་རུང་ཉེས་རུང་གསེར་དུ་མཉམ། ། ཤོ་ལི་ལ་
ལི་ཨེ་ཨཱ། །གཙང་རུང་བཙོག་རུང་གསེར་དུ་མཉམ། །ཤཱ་ལི་ལ་ལི་ཨེ་ཨེ། །ཇི་ལྟར་སྣང་ཡང་གསེར་དུ་མཉམ། །ཤཱ་ལི་ལ་ལི་ཨེ་ཨཱ། །ཐམས་ཅད་གསེར་ལས་མ་འདས་
སོ། །ཤཱ་ལི་ལ་ལི་ཨེ་ཨཱ། ཨེའི་ཧེ་ཨེ། ད་རུང་དུ་བ་ལ་ལོ་ཨོ་ཧོ། ཨ་ལོ་ལ། ཤཱི་ལི་ལ་ལི་ཨེ་ཨཱི། ལབ་བེ་ལོབ་བེ་ཤིན་ཏུ་མང་། །ཤཱ་ལི་ལ་ལི་ཨེ་ཨཱི། །སྔ་པ་རང་ཡང་
མང་བ་ལ། །ཤཱ་ལི་ལ་ལི་ཨེ་ཨཱི། །པག་ཤིའི་ཁ་ལ་བཟོད་ཡུལ་མེད། །ཤོ་ལི་ལ་ལི་ཨེ་ཨཱ། །ད་རུང་ཟར་ཟུར་སྐྱོར་སྙིང་འདོད། །ཤཱ་ལི་ལ་ལི་ཨེ་ཨཱི། །རང་དབང་ཐོབ་པས་

།སྐྱོར་ལ་ཐོང་། །ཤཱ་ལི་ལ་ལི་ཨེ་ཨཱ། །ཤིན་ཏུ་མངར་བའི་བུ་རམ་ལ། །ཊཱོ་ལི་ལ་ལི་ཨེ་ཨཱི། །འགྲོ་དྲུག་སྣོད་བཅུད་གཟུགས་བྱས་པས། །ཤཱ་ལི་ལ་༄ ༅།
ལི་ཨེ་ཨཱ། །ལེགས་རུང་ཉེས་རུང་བུ་རམ་ཡིན། །ཤཱ་ལི་ལ་ལི་ཨེ་ཨེ། །གཙང་རུང་བཙོག་རུང་བུ་རམ་ཡིན། །ཤཱ་ལི་ལ་ལི་ཨེ་ཨཱ། །གསེར་ལ་བྱས་པའི་རྒྱན་བཞིན་དུ། ། ཤཱ་
ལི་ལ་ལི་ཨེ་ཨཱ། །བུ་རམ་རོ་ལས་མ་འདས་སོ། །ཤཱ་ལི་ལ་ལི་ཨེ་ཧེ། །སྣ་ཚོགས་སུ་སྣང་ཡང་རོ་གཅིག་གོ། །ཤཱ་ལི་ལ་ལི་ཨེ་ཧེ། །ཕྱག་རྒྱ་ཆེན་པོ་དེ་ལ་བགྱིད། །ཤཱ་ལི་ལ་
ལི་ཨེ་ཧེ། །དེ་འདྲའི་ཕྱག་རྒྱ་ཆེན་པོ་འདི། །ཤཱ་ལི་ལ་ལི་ཨེ་ཧེ། །སྣང་སྟོང་ཟུང་དུ་འཇུག་པའི་ཕྱིར། །ཤཱ་ལི་ལ་ལི་ཨེ་ཧེ། །ཟུང་འཇུག་ཕྱག་རྒྱ་ཆེན་པོ་ཡིན། །ཊཱོ་ལི་ལ་ལི་ཨེ་
ཧེ། །ཕ་སྤད་རྣམས་ཀྱིས་མ་མཐོང་རི། །ཤཱ་ལི་ལ་ལི་ཨེ་ཧེ། །སྣ་ཚོགས་གཉུག་མ་རོ་མཉམ་ཕྱིར། །ཤཱ་ལི་ལ་ལི་ཨེ་ཧེ། །རོ་མཉམ་ཕྱག་རྒྱ་ཆེན་པོ་ཡིན། །སཱོ་ལི་ལ་ལི་ཨེ་༔
2

།ཡེ་ནས་ལྷུན་གྱིས་གྲུབ་པ་དེ།། ཤཱ་ལི་ལ་ལི་ཨེ་ཧེ། །ཕ་སྤད་རྣམས་ཀྱི་མངོན་དུ་གྱུར། །ཊཱོ་ལི་ལ་ལི་ཨེ་ཧེ། །གཉིས་པ་མཐའ་དག་གཉིས་སུ་མེད། །ཊཱོ་ལི་ལ་ལི་ཨེ་
།གཉིས་མེད་ཕྱག་རྒྱ་ཆེན་པོ་ཡིན། །ཤཱ་ལི་ལ་ལི་ཨེ་ཧེ། །ཕ་སྤད་རྣམས་ཀྱིས་མངོན་དུ་བྱས། །ཤོ་ལི་ལ་ལི་ཨེ་ཧེ། །མ་ལུས་ལྷན་ཅིག་སྐྱེས་པའི་ཕྱིར། ། ཤོ་ལི་ལ་ལི་ཨེ་
།ཕྱག་རྒྱ་ཆེན་པོ་ལྷན་ཅིག་སྐྱེས། །ཤཱ་ལི་ལ་ལི་ཨེ་ཧེ། །ལྷན་ཅིག་སྐྱེས་པའི་ངང་ན་རྩེ། །ཤཱ་ལི་ལ་ལི་ཨེ་ཧེ། །མཆོག་གི་དངོས་གྲུབ་ཕྱག་རྒྱ་ཆེ། །ཤཱ་ལི་ལ་ལི་ཨེ་ཧེ།
དེ་ལས་ལྷག་པ་སུ་ཡིས་རྙེད། །ཤོ་ལི་ལ་ལི་ཨེ་ཧེ། །གདོད་ནས་རྣམ་དག་ནམ་མཁའ་ལ། །ཤཱ་ལི་ལ་ལི་ཨེ་ཧེ། །གཟིགས་དང་འཐོབ་རྒྱུ་ག་ན་གདའ། །ཤཱ་ལི་ལ་ལི་ཨེ་ཧེ།
ཐོབ་པ་མེད་ཉིད་ཐོབ་པའི་མཆོག །ཤཱ་ལི་ལ་ལི་ཨེ་ཧེ། །ཐོབ་པ་ཐམས་ཅད་བརླག་སྟེ་འགྲོ། །ཤཱ་ལི་ལ་ལི་ཨེ་ཨཱ། །མ་ཐོབ་པ་ལ་བརླག་རྒྱུ་མེད། ། ཤོ་ལི་ལ་ལི་ཨེ་ཨཱ། ། ༔

།མཆོག་གི་དངོས་གྲུབ་ནམ་མཁའ་ཆེ། ། ཤཱ་ལི་ལ་ལི་ཨེ་ཧེ། །གདོད་ནས་རྣམ་དག་ནམ་མཁའ་ལ། །ཤཱ་ལི་ལ་ལི་ཨེ་ཨེ། །གཟིགས་དང་མཐོང་རྒྱུ་༄༅།
གང་ན་གདའ། །ཤཱ་ལི་ལ་ལི་ཨེ་ཨཱ། །མ་མཐོང་བ་ནི་མཐོང་བའི་མཆོག །ཊཱོ་ལི་ལ་ལི་ཨེ་ཧེ། །མཐོང་བ་ཐམས་ཅད་ཡལ་ཏེ་འགྲོ། །ཤཱ་ལི་ལ་ལི་ཨེ་ཧེ། །མ་མཐོང་བ་ལ་
ཡལ་རྒྱུ་མེད། །ཤཱ་ལི་ལ་ལི་ཨེ་ཧེ། །ཕྱག་རྒྱ་ཆེན་པོའི་གནས་མཆོག་ཡིན། ། ཤཱ་ལི་ལ་ལི་ཨེ་ཧེ། །ཕྱག་རྒྱ་ཆེན་པོའི་ནམ་མཁའ་ལ། །ཤཱ་ལི་ལ་ལི་ཨེ་ཧེ། །གནས་སྐབས་
མཐར་ཐུག་གང་ན་གདའ། །ཤཱ་ལི་ལ་ལི་ཨེ་ཧེ། །རྒྱུན་ཆད་མ་ཆད་ག་ལ་སྲིད། །ཤཱ་ལི་ལ་ལི་ཨེ་ཧེ། །གནས་སྐབས་ཕྱག་རྒྱ་ཆེན་པོ་དང་། །ཤཱ་ལི་ལ་ལི་ཨེ་ཧེ། །མཐར་ཐུག་
ཁ་ཕྱག་རྒྱ་ཆེན་པོ་དང་། །ཤཱ་ལི་ལ་ལི་ཨེ་ཨཱ། །ཡེ་ཤེས་རྒྱུན་ཆད་མེད་ལ་སོགས། །ཤཱ་ལི་ལ་ལི་ཨེ་ཧེ། །མ་རྟོགས་བློ་དམན་རྣམས་ལ་གསུངས། །ཤཱ་ལི་ལ་ལི་ཨེ་ཧེ། UG

མཆོག་རྟོགས་ལྡན་སྐལ་ལྡན་ཚོགས། །ཤོ་ལི་ལ་ལི་ཨེ་ཧེ།།ལག་པའི་མཐིལ་གྱི་གཏེར་མཐོང་འདྲ། །ཤོ་ལི་ལ་ལི་ཨེ་ཧེ། །མངོན་སུམ་ཚད་མར་གཏན་ལ་ཕབ། ། ཊྭཱོ་ལི་ལ་ལི་
ཨེ་ཧེ། །བློ་རྨོངས་མ་རྟོགས་ཡེ་ཤེས་ཀྱི། །ཤོ་ལི་ལ་ལི་ཨེ་ཧེ། །མིག་མེད་རྣམས་ཀྱིས་ག་ལ་མཐོང་། །ཤོ་ལི་ལ་ལི་ཨེ་ཧེ། །ཡེ་ཤེས་མིག་ལྡན་མངོན་སུམ་འདི། ། ཤོ་ལི་ལ་
ལི་ཨེ་ཧེ། །ཡེ་ཤེས་མིག་གིས་ཕོངས་པ་ཡི། །ཤཱ་ལི་ལ་ལི་ཨེ་ཧེ། །ལོང་བ་རྣམས་ལ་ཅི་ཆ་ཡོད། །ཤོ་ལི་ལ་ལི་ཨེ་ཧེ། །རང་ལ་མིག་མེད་རྟོག་ངན་གྱིས། །ཤཱ་ལི་ལ་ལི་ཨེ་
ཧེ། །མིག་ལྡན་སྐྱེས་བུ་སྤངས་པའི་སྡིག །ཤཱ་ལི་ལ་ལི་ཨེ་ཧེ། །མི་བཟད་འཁུར་བ་འོ་རེ་བརྒྱལ། ། ཤཱ་ལི་ལ་ལི་ཨེ་ཧེ། །སྙིང་རེ་རྗེ་སྟེ་བྱ་ཐབས་མེད། ། ཤཱ་ལི་ལ་ལི་ཨེ་ཧེ།
ང་ཅག་ཕ་སྤད་སྐལ་ལྡན་ཚོ། །ཤཱ་ལི་ལ་ལི་ཨེ་ཧེ། །བརྒྱུད་ལྡན་བྱིན་རླབས་ཅན་དང་ཕྲད། །ཤཱ་ལི་ལ་ལི་ཨེ་ཧེ། །ནོར་ངོ་ཤེས་པས་ཅི་མཉེས་བྱས། །ཤཱ་ལི་ལ་ལི་ཨེ་ཧེ། །

།བྱིན་རླབས་མངོན་སུམ་ཚད་མར་ཞུགས། ། ཤོ་ལི་ལ་ལི་ཨེ་ཧེ། །ཡེ་ཤེས་མིག་མཆོག་ལམ་གྱིས་ཕྱེད། །ཤཱ་ལི་ལ་ལི་ཨེ་ཧེ། །སྣ་ཚོགས་སྐྱེ་མེད་༄༅།
ཆོས་ཀྱི་སྐུ། །ཤཱ་ལི་ལ་ལི་ཨེ་ཧེ། །མངོན་སུམ་ཚད་མར་ཅེར་གྱིས་མཐོང་། །ཤཱ་ལི་ལ་ལི་ཨེ་ཧེ། །སྣ་ཚོགས་མཐོང་བ་མེད་པར་མཐོང་། །ཤཱ་ལི་ལ་ལི་ཨེ་ཧེ། །མཐོང་མེད་
རོ་མཉམ་ཆེན་པོར་མཐོང་། ། ཤཱ་ལི་ལ་ལི་ཨེ་ཧེ། །དེ་ལྟའི་མཐོང་བ་ཆེན་པོ་དེ། །ཤཱ་ལི་ལ་ལི་ཨེ་ཧེ། །མཚོན་པ་ཙམ་ལས་མ་གཏོགས་པ། །ཤོ་ལི་ལ་ལི་ཨེ་ཧེ། །མཐོང་མེད་
རོ་མཉམ་ཆེན་པོར་མཐོང་། །ཤཱ་ལི་ལ་ལི་ཨེ་ཧེ། །དེ་ལྟའི་མཐོང་བ་ཆེན་པོ་དེ། ། ཤོ་ལི་ལ་ལི་ཨེ་ཧེ། །མཚོན་པ་ཙམ་ལས་མ་གཏོགས་པ། །ཤོ་ལི་ལ་ལི་ཨེ་ཧེ། ། སྨྲ་བསམ་
བརྗོད་དུ་མེད་པར་མཐོང་། །ཤཱ་ལི་ལ་ལི་ཨེ་ཧེ། །དྲི་མ་མེད་པར་གྲགས་པ་བཞིན། །ཤཱ་ལི་ལ་ལི་ཨེ་ཨཱ། །ཁ་རོག་བསྡད་དུ་མེད་པར་མཐོང་། །ཤཱ་ལི་ལ་ལི་ཨེ་ཧེ། །ཁ་རོག་༔B

བསྡད་རུང་མ་བསྡད་རུང་། །ཤཱ་ལི་ལ་ལི་ཨེ་ཧེ། །ཡང་དག་མཐའ་ལ་རྣམ་པར་གནས། །ཤཱ་ལི་ལ་ལི་ཨེ་ཧེ། །བདག་མེད་སེངྒེའི་སྒྲ་དང་ལྡན། །ཤཱ་ལི་ལ་ལི་ཨེ་ཧེ། །ཇི་སྲིད་
ནམ་མཁའ་གནས་ཀྱི་བར། །ཤཱ་ལི་ལ་ལི་ཨེ་ཧེ། །ཡང་དག་མཐའ་ལས་མ་གཡོས་པར། ། ཤཱ་ལི་ལ་ལི་ཨེ་ཧེ། །བདག་མེད་སེངྒེའི་སྒྲ་མཆོག་གིས། །ཤཱ་ལི་ལ་ལི་ཨེ་ཧེ།
བྱ་རྒྱུ་སེམས་ཅན་དོན་ལས་མེད།།ཤཱ་ལི་ལ་ལི་ཨེ་ཧེ། །སྙིང་རྗེ་ཆེན་པོས་ཀུན་བསླངས་ནས། །ཤཱ་ལི་ལ་ལི་ཨེ་ཧེ། །འགྲོ་ལ་ཕན་པར་མཐོང་བ་ཡིས། །ཤཱ་ལི་ལ་ལི་ཨེ་ཧེ།
གང་ལ་གང་ཕན་དེ་དང་དེར། །ཤཱ་ལི་ལ་ལི་ཨེ་ཧེ། །ལེགས་ཉེས་བཟང་ངན་སྣ་ཚོགས་ཀྱི། །ཤཱ་ལི་ལ་ལི་ཨེ་ཧེ། །བྱེད་སྤྱོད་ཁྱད་པར་ཅི་སྤྱད་ཀྱང་། །ཤཱ་ལི་ལ་ལི་ཨེ་ཧེ། ཡང་
དག་མཐའ་ལས་སྐད་ཅིག་གམ། ། ཤཱ་ལི་ལ་ལི་ཨེ་ཧེ། །རྡུལ་ཕྲན་ཙམ་ཡང་གཡོས་པ་མེད། །ཤཱ་ལི་ལ་ལི་ཨེ་ཧེ། །སྤྲང་བན་རྩོམ་ཆོས་ཐམས་ཅད་དུ། ། ཊྭཱོ་ལི་ལ་ལི་ཨེ་ཧེ། ། སྣྲུ

།ཡང་དག་མཐའ་གནས་བཀག་པ་དེ། ། ཤཱ་ལི་ལ་ལི་ཨེ་ཧེ། །ཉན་ཐོས་རང་རྒྱལ་ཕྱོགས་གཅིག་པའི། ། ཤཱ་ལི་ལ་ལི་ཨེ་ཧེ། །ཡང་དག་མཐའ་ལ་༄ ༅།
སྨྲས་པ་ཡིན། །ཤཱ་ལི་ལ་ལི་ཨེ་ཧེ། །ད་རེས་བླ་མེད་ཡེ་ཤེས་ཆེ། །ཤཱ་ལི་ལ་ལི་ཨེ་ཧེ། །མཉམ་པ་མེད་པའི་ཡང་དག་མཐའ། །ཤཱ་ལི་ལ་ལི་ཨེ་ཧེ། །ཆེན་པོ་འདི་ལ་དགོངས་
པ་སྟེ། ། ཤཱ་ལི་ལ་ལི་ཨེ་ཧེ། །སངས་རྒྱས་བྱང་ཆུབ་སེམས་དཔའ་ཡི། །ཤཱ་ལི་ལ་ལི་ཨེ་ཧེ། །ཡང་དག་མཐའ་མཆོག་བླ་མེད་ཡིན། །ཤོ་ལི་ལ་ལི་ཨེ་ཧེ། །ཐེག་པ་གོང་མའི་
ཡང་དག་མཐའ། །ཤཱ་ལི་ལ་ལི་ཨེ་ཧེ། །མཐའ་མེད་ཡང་དག་མཐའ་ཆེན་ལས། །ཤོ་ལི་ལ་ལི་ཨེ་ཧེ། །ཀོར་ལེར་རིས་སུ་བཅད་པ་ཡིན། །ཤཱ་ལི་ལ་ལི་ཨེ་ཧེ། །བུམ་ཆུང་ནང་
གི་ནམ་མཁའ་དེ། །ཤོ་ལི་ལ་ལི་ཨེ་ཧེ། །ཕྱོགས་བཅུའི་ནམ་མཁའ་ཆེན་པོ་ལས། ། ཤོ་ལི་ལ་ལི་ཨེ་ཧེ། །ཀོར་ལེར་རིས་སུ་བཅད་པ་ཡིན། །ཤཱ་ལི་ལ་ལི་ཨེ་ཧེ། །ནམ་མཁའ་

ཙམ་དུ་ཁྱད་མེད་དེ། །ཤཱ་ལི་ལ་ལི་ཨེ་ཧེ། །མི་མཉམ་ཚད་ལས་འདས་པ་དེ། །ཤོ་ལི་ལ་ལི་ཨེ་ཧེ། །མངོན་སུམ་ཚད་མར་གཟིགས་དང་ཀྱེ། །ཤཱ་ལི་ལ་ལི་ཨེ་ཧེ། །ཕ་སྤད་
བྱིན་རླབས་ཞུགས་པ་ཡིས། །ཤཱ་ལི་ལ་ལི་ཨེ་ཧེ། །ཕྱོགས་བཅུའི་ནམ་མཁའ་ཆེན་པོ་ཡི། །ཤཱ་ལི་ལ་ལི་ཨེ་ཧེ། །ངང་ལས་མ་གཡོས་འཇའ་ཚོན་ལྟར། །ཊཱོ་ལི་ལ་ལི་ཨེ་ཧེ།
འགྲོ་དོན་སྤྱོད་པ་འདི་ཨ་རེ་བྲོད། །ཤཱ་ལི་ལ་ལི་ཨེ་ཧེ། །བླ་མ་རྗེ་བཙུན་བཀའ་དྲིན་ཆེ། །ཤཱ་ལི་ལ་ལི་ཨེ་ཧེ། །ཕ་སྤད་མདུན་མ་རྩིས་སུ་སོང་། །ཤཱ་ལི་ལ་ལི་ཨེ་ཧེ། །སྟོང་པ་
སྙིང་རྗེ་རོ་གཅིག་པའི། །ཊྭཱོ་ལི་ལ་ལི་ཨེ་ཧེ། །ཟག་མེད་མཉམ་པའི་བདེ་ཐང་ལ། །ཤཱ་ལི་ལ་ལི་ཨེ་ཧེ། །ཕ་སྤད་འབྲོག་ཤོན་ད་བརྡུང་ངོ༌། ། ཤཱ་ལི་ལ་ལི་ཨེ་ཧེ། །ངོ་མཚར་
ཆེན་པོ་འདི་ཙམ་པ། །ཤཱ་ལི་ལ་ལི་ཨེ་ཧེ། །འབྲོག་ཤོན་མི་བརྡུང་གླགས་འདུག་གམ། ། ཤཱ་ལི་ལ་ལི་ཨེ་ཧེ། །རྒྱོབ་ཅིག་འབྲོག་ཤོན་དྲག་ཏུ་རྡུངས། ། ཊཱོ་ལི་ལ་ལི་ཨེ་ཧེ།

༄༅། །ཆུང་སྒྱུར་ཞིང་སྒྱུར་ཞིང་ལོང་། །ཤཱ་ལི་ལ་ལི་ཨེ་ཧེ། ཨེ་ཧེ་ཡེ་ཨེ། ལུ་ཨ་ལོ་ཡཱི་ལ་ལོ་ཧོ་འོ་ལ་ལཱོ་ལ། རྒོད་པོའི་རྩེ་ཨཱི། ནམ་མཁའི་མཐོངས་
ནས་ཉི་མ་ཤར། །རྒོད་པོའི་རྩེ་ཨཱ། གཟའ་དང་རྒྱུ་སྐར་ཨ་ཅང་ཆེས། རྒོད་པོའི་རྩེ་ཨཱ། །སྐར་མ་སྲིད་ཚད་ཟིལ་གྱིས་མནན། །རྒོད་པོའི་རྩེ་ཨཱ། །སོ་སོའི་རང་འོད་ཨ་ཅང་
ཆེས། །རྒོད་པོའི་རྩེ་ཨཱ། །གཟའ་སྐར་རང་ཡང་མ་མཐོང་ངོ་། །རྒོད་པོའི་རྩེ་ཨཱ། །ཟིལ་གྱིས་གནོན་ལུགས་དེ་ཙམ་པ། །རྒོད་པོའི་རྩེ་ཨཱི། །རང་སེམས་རྣམ་དག་གི་ནམ་
མཁའ་ལ། །རྒོད་པོའི་རྩེ་ཨཱ། །སྟོང་པ་སྙིང་རྗེ་དབྱེར་མེད་པའི། །རྒོད་པོའི་རྩེ་ཨཱ། །ཕྱག་རྒྱ་ཆེན་པོ་ཤར་ཙ་ན། །རྒོད་པོའི་རྩེ་ཨཱ། །སྣང་བ་སྣ་ཚོགས་ཟིལ་གྱིས་མནན། །
རྒོད་པོའི་རྩེ་ཨཱ། །ཉན་ཐོས་རང་རྒྱལ་ལ་སོགས་པའི། །རྒོད་པོའི་རྩེ་ཨཱ། །ཀོར་ལེ་ཐམས་ཅད་ཟིལ་གྱིས་མནན། །རྒོད་པོའི་རྩེ་ཨཱ། །ཐམས་ཅད་མཉམ་པའི་ནམ་མཁའ་ལ།
n

རྒོད་པོའི་རྩེ་ཨཱི། །རྟོགས་པ་མཆོག་གི་ཉི་མ་ཤར།།རྒོད་པོའི་རྩེ་ཨཱ། །སྣ་ཚོགས་གྲུབ་མཐའ་ཟིལ་གྱིས་མནན། །རྒོད་པོའི་རྩེ་ཨཱ། །དེ་ལ་བསྐོར་དེ་བཤད་ཙ་ན། །རྒོད་པོའི་རྩེ་
ཨཱ། །མུ་སྟེགས་རྟག་ཆད་རྣམ་གཉིས་སོགས། །རྒོད་པོའི་རྩེ་ཨེ། །མུ་སྟེགས་གྲུབ་མཐའ་ཐམས་ཅད་དང་། །རྒོད་པོའི་རྩེ་ཨཱ། །ནང་པ་སངས་རྒྱས་གྲུབ་མཐའ་ཡང་། །རྒོད་
པོའི་རྩེ་ཨཱི། །ཉན་ཐོས་རང་རྒྱལ་གྲུབ་མཐའ་དང་། །རྒོད་པོའི་རྩེ་ཨཱ། །ཐེག་པ་ཆེན་པོའི་གྲུབ་མཐའ་དང་། །རྒོད་པོའི་རྩེ་ཨཱ། །སེམས་ཙམ་རྣམ་གཉིས་དབུ་མ་ཡང༌། །རྒོད་
པོའི་རྩེ་ཨཱ།།རང་རྒྱུད་པ་དང་ཐལ་འགྱུར་སོགས། །རྒོད་པོའི་རྩེ་ཨཱ། །དེ་བས་ཀྱང་ནི་ཕུལ་ཆེ་བའི། །རྒོད་པོའི་རྩེ་ཨཱ། །མཐར་ཐུག་སྨྲ་བསམ་བརྗོད་མེད་སོགས། །རྒོད་པོའི་
རྩེ་ཨཱ། །རྟོག་གེའི་གྲུབ་མཐའ་མཐོ་དམན་སོགས། །རྒོད་པོའི་རྩེ་ཨཱ། །ཐམས་ཅད་མ་ལུས་དུས་གཅིག་ལ། །རྒོད་པོའི་རྩེ་ཨཱ། །མངོན་སུམ་ཟིལ་གྱིས་མ་མནན་རི། །རྒོད་ནཱ

།པོའི་རྩེ་ཨཱི། །འདི་ལྟར་འཐད་དང་མི་འཐད་སོགས། །རྒོད་པོའི་རྩེ་ཨཱུ། །བློ་དང་རིགས་པས་བརྟགས་ཚད་ཀུན། །རྒོད་པོའི་རྩེ་ཨཱི། །རྟོགས་པ་༄༅།
མཆོག་གི་ཉི་མ་ཡིས། །རྒོད་པོའི་རྩེ་ཨཱ། །མ་ལུས་མངོན་སུམ་ཚད་མ་རུ། །རྒོད་པོའི་རྩེ་ཨཱ། །དུས་གཅིག་ཟིལ་གྱིས་མ་མནན་རི། །རྒོད་པོའི་རྩེ་ཨཱ། །ཉི་འོད་ཆེན་པོ་ཤར་ཙ་
ན༑ །རྒོད་པོའི་རྩེ་ཨཱ། །སྲིན་བུ་མེ་ཁྱེར་ཨ་ཅང་ཆེ། །རྒོད་པོའི་རྩེ་ཨཱ། །མར་མེའི་འོད་ཆེན་འབར་བ་ཡང་། །རྒོད་པོའི་རྩེ་ཨཱ། །རང་སར་ཞ་ནས་ཀེམ་མེར་ལུས། །རྒོད་
པོའི་རྩེ་ཨཱི། །རྟོག་གེའི་ཤེས་རབ་མཐར་ཐུག་པ། །རྒོད་པོའི་རྩེ་ཨཱ། །འདི་ལས་ཕུལ་ས་མེད་སྙམ་པའི། །རྒོད་པོའི་རྩེ་ཨཱི། །ང་རྒྱལ་ཆེན་པོ་གནམ་ཙམ་ལ། །རྒོད་པོའི་རྩེ་
ཨཱི། །མར་མེའི་འོད་ལ་ཉི་མ་བཞིན། །རྒོད་པོའི་རྩེ་ཨཱ། །བྱིན་རླབས་མཆོག་གི་རྟོགས་པ་ཡི། །རྒོད་པོའི་རྩེ་ཨེ། །ཉི་འོད་ཆེན་པོས་ཀུན་ཁྱབ་པས། །རྒོད་པོའི་རྩེ་ཨཱ། །རང་ ཱ
2

ང་ལྷེབ་ཀྱིས་མ་བཏང་རི། །རྒོད་པོའི་རྩེ་ཨཱ། །སྲིན་བུ་མེ་ཁྱེར་ཨག་ཚར་ཅན། །རྒོད་པོའི་རྩེ་ཨེ།།བཟང་རུང་ངན་རུང་སྲིད་ཚད་རྣམས། །རྒོད་པོའི་རྩེ་ཨཱུ། །རང་སར་
ལྷེབ་བེ་མ་བཏང་ངམ། །རྒོད་པོའི་རྩེ་ཨཱ། །ལྟ་སྒོམ་སྤྱོད་པ་འབྲས་བུ་རྣམས། །རྒོད་པོའི་རྩེ་ཨཱི། །མཉམ་ཉིད་ཟག་མེད་བདེ་ཆེན་ངང་། །རྒོད་པོའི་རྩེ་ཨཱ། །གཅིག་ཏུ་ཕྱམ་གྱིས་མ་
སོང་རི། །རྒོད་པོའི་རྩེ་ཨཱ། །སྔོན་ཆད་སོ་སོར་བཟུང་བས་ཕུང་། །རྒོད་པོའི་རྩེ་ཨཱི། །མཉམ་པ་ཆེན་པོའི་བདེ་ཐང་ལ། །རྒོད་པོའི་རྩེ་ཨཱ། ། ལྟ་བ་སྤྱོད་པ་སྒོམ་པ་དང༌། །རྒོད་
པོའི་རྩེ་ཨཱི། །ཡང་རྫོང་གི་ཞོལ་དུ་འདི་སྐད་བྱས། །རྒོད་པོའི་རྩེ་ཨཱ། །ཉམས་རྣལ་འབྱོར་རྣམ་བཞིའི་མཐོ་དམན་དང་། །རྒོད་པོའི་རྩེ་ཨཱ། །ཤོར་ས་བཞི་དང་གོལ་ས་གསུམ།
* རྒོད་པོའི་རྩེ་ཨཱུ། །གོལ་དང་མ་གོལ་ཤོར་མ་ཤོར། རྒོད་པོའི་རྩེ་ཨཱཨེ། །རྣལ་འབྱོར་རྣམ་བཞི་ལ་སོགས་པའི། །རྒོད་པོའི་རྩེ་ཨཱ། །ཕ་བོང་ཚོགས་ཀྱི་སྒང་གཤོང་དང༌།

།པོའི་རྩེ་ཨཱི། །མཐོ་དམན་རང་རོང་སྣ་ཚོགས་ཀྱིས། །རྒོད་པོའི་རྩེ་ཨཱ། །བཅོས་བང་རྒྱུག་ཏུ་མ་སྟེར་བ། །རྒོད་པོའི་རྩེ་ཨཱ། །དེ་རིང་བྱིན་རླབས་༄༅།
ཆེན་པོ་ཡི། །རྒོད་པོའི་རྩེ་ཨཱ། །ས་གཡོས་ཆེན་པོའི་ཚན་གཡོས་པས། །རྒོད་པོའི་རྩེ་ཨཱི། །ཟག་མེད་བདེ་བ་ཆེན་པོ་ཡི། །རྒོད་པོའི་རྩེ་ཨཱ། །ཐང་མཉམ་ཆེན་པོར་ཕྱམ་གྱིས་
སོང་། །རྒོད་པོའི་རྩེ་ཨཱུ། །ཕ་སྤད་བཅོས་བང་ད་རྒྱུག་ཅིག །རྒོད་པོའི་རྩེ་ཨཱི། །ཕ་སྤད་འབྲོག་ཤོན་ད་བརྡུང་ངོ༌། །རྒོད་པོའི་རྩེ་ཨཱ། །ཧྲུག་ཧྲུག་ཤིག་ཤིག །ནེམས་
ནེམས། ཧྲུག་ཧྲུག་ལ། འོབ་ཡིན་ནོ། །གླུ་ཆུང་སྒྱུར་ཞིང་སྒྱུར་ཞིང་ལོང་། །རྒོད་པོའི་རྩེ་ཨཱི། ཨེ་ཧེ་ཡེ་ཨེ་ལུ་ཨ་ལོ་ཡཱི་ལཱ་ལོ། ཨོ་ཧོ་ལོ་ལ་ལོ་ལོ། །རྒོད་པོའི་རྩེ་ཨཱ། ད་
རུང་གླུ་ཆུང་སྐྱར་ཞིང་ལེན། །རྒོད་པོའི་རྩེ་ཨཱི། །ཁཾ་བོ་ཞང་གི་སྤྲང་བན་ལ། །རྒོད་པོའི་རྩེ་ཨཱ། །བྱིན་རླབས་མ་ཞུགས་གོང་རོལ་དུ། །རྒོད་པོའི་རྩེ་ཨཱི། །བྱང་ཆུབ་མ་ཐོབ་

དོགས་ནས་སྦྱངས། །རྒོད་པོའི་རྩེ་ཨཱ། །བྱང་ཆུབ་གཤའ་མ་དེ་རིང་ཐོབ། །རྒོད་པོའི་རྩེ་ཨཱི། །འཁོར་བར་འཁྱམས་ཀྱིས་དོགས་ནས་སྦྱངས། །རྒོད་པོའི་རྩེ་ཨཱི། །འཁོར་བ་
ཟག་མེད་བདེ་བར་ཤར། །རྒོད་པོའི་རྩེ་ཨེ། །ས་ལམ་མ་ཆོད་དོགས་ནས་སྦྱངས། །རྒོད་པོའི་རྩེ་ཨཱ། །ས་ལམ་སྤྱད་མ་དགོས་པར་ཆོད། །རྒོད་པོའི་རྩེ་ཨཱི། །བསྐྱེད་རིམ་མ་
གསལ་དོགས་ནས་སྦྱངས། །རྒོད་པོའི་རྩེ་ཨཱ། །ཁུམ་ཕུག་རྫོང་དུ་འདི་སྐད་བྱས། །རྒོད་པོའི་རྩེ་ཨཱི། །རང་གསལ་གཟུགས་སྐུ་ལྷུན་གྱིས་གྲུབ། །རྒོད་པོའི་རྩེ་ཨཱ། །གདུལ་བྱ་
གང་དང་གང་འདུལ་བ། རྒོད་པོའི་རྩེ་ཨཱ། །ཁྲོ་དང་ཞི་བ་ལ་སོགས་པ། །རྒོད་པོའི་རྩེ་ཨཱ། །ཐུག་པ་མེད་པར་འཆར་གྱིན་གདའ། །རྒོད་པོའི་རྩེ་ཨཱ། །བསྐྱེད་པའི་རིམ་པ་མཐའ་
དག་གི། །རྒོད་པོའི་རྩེ་ཨཱ། །བརྟན་པ་མཐའ་དག་དེ་རིང་ཐོབ། །རྒོད་པོའི་རྩེ་ཨཱི། །བརྟན་པ་མ་ཐོབ་དོགས་དང་བྲལ། །རྒོད་པོའི་རྩེ་ཨཱ། །ཕ་སྤད་ཨ་རེ་དགའ་ཅིག་བྱུང༌།

།རྒོད་པོའི་རྩེ་ཨཱི། །རྫོགས་རིམ་བདེ་གསལ་མི་རྟོག་གི། །རྒོད་པོའི་རྩེ་ཨཱ། །ཉམས་མྱོང་མ་བརྟན་དྭོགས་ནས་སྦྱངས། །རྒོད་པོའི་རྩེ་ཨཱུ། །བྱིན་༄༅།
རླབས་ཤར་བའི་ནངས་པར་དུ། །རྒོད་པོའི་རྩེ་ཨཱ། །བདེ་གསལ་མི་རྟོག་པ་སོགས་པ། །རྒོད་པོའི་རྩེ་ཨེ། །རྩ་བྲལ་ཟག་མེད་བདེ་ཆེན་གྱིས། །རྒོད་པོའི་རྩེ་ཨཱ། །ནམ་མཁའ་
མཉམ་པར་ཉམས་སུ་མྱོང་། །རྒོད་པོའི་རྩེ་ཨཱ། །བདེ་གསལ་མི་རྟོག་ཆེན་པོར་གདའ། །རྒོད་པོའི་རྩེ་ཨཱ། །ཉམས་མྱོང་བཟང་ངན་གྱི་འཕྲང་ལས་ཐར། །རྒོད་པོའི་རྩེ་ཨཱ། །རྩ་
བྲལ་ཟག་མེད་བདེ་ཆེན་གྱི། །རྒོད་པོའི་རྩེ་ཨཱི། །ཐང་དུ་དེ་རིང་ཕྱམ་གྱིས་སོང་། །རྒོད་པོའི་རྩེ་ཨཱ། །བྱིང་རྒོད་རྣམ་གཡེང་ལ་སོགས་ཐང༌། །རྒོད་པོའི་རྩེ་ཨཱི། །གང་ལྟར་
བརྒྱུགས་ཀྱང་འབུབ་ས་མེད། །རྒོད་པོའི་རྩེ་ཨཱ། །ཐམས་ཅད་བདེ་བ་ཆེན་པོར་མཉམ། །རྒོད་པོའི་རྩེ་ཨཱ། །ཕྱོགས་གང་དུ་བརྒྱུགས་ཀྱང་མི་བྲོད་རི། །རྒོད་པོའི་རྩེ་ཨཱི།

བཙུན་རིན་པོ་ཆེ་ཉིད་ཀྱི། །རྒོད་པོའི་རྩེ་ཨཱ། །བེ་བུམ་དམར་པོ་དེ་རིང་བྱོན། །རྒོད་པོའི་རྩེ་ཨཱ།།མནར་མེད་ལྕགས་སྲེག་འབར་བ་ཡང་།།རྒོད་པོའི་རྩེ་ཨཱ། །གཉིས་མེད་བདེ་
བ་ཆེན་པོར་འབར། །རྒོད་པོའི་རྩེ་ཨཱ། །ཡི་དྭགས་རྣག་ཁྲག་ངན་སྐྱུགས་ཀྱང་། །རྒོད་པོའི་རྩེ་ཨཱ། །གཉིས་མེད་བདེ་བ་ཆེན་པོར་མྱོང་། །རྒོད་པོའི་རྩེ་ཨཱ། །དུད་འགྲོའི་གླིང་
བར་མུན་སོགས་ཀྱང་། །རྒོད་པོའི་རྩེ་ཨཱི། གཉིས་མེད་བདེ་བ་ཆེན་པོར་ཤར། །རྒོད་པོའི་རྩེ་ཨེ། །གཉིས་མེད་བདེ་ཆེན་མ་གཏོགས་པའི། །རྒོད་པོའི་རྩེ་ཨཱ། །ཐ་དད་རྣམ་རྟོག་
མིང་ཡང་མེད། །རྒོད་པོའི་རྩེ་ཨཱ། །ད་རུང་རྗེ་བཙུན་རིན་པོ་ཆེ། །དཔེ་འདྲ་ལྔ་བཅུ་རྩ་བཞི་ཡང་། །སྤྲང་བན་དེ་རིང་ཉམས་སུ་མྱོང་། །རྗེ་རིན་པོ་ཆེ། རྗེ་རིན་པོ་ཆེ། བཀའ་
དྲིན་མི་ཆེ་རི་ཤིའོ། །ཟུར་མཁར་མཐོངས་སུ་འདི་སྐད་གླེང་། །རྒོད་པོའི་རྩེ་ཨཱི། །ནམ་ཡང་ངེས་པ་ཅི་མེད་བྱས། །རྒོད་པོའི་རྩེ་ཨཱ། །ཆེད་དུ་ཅག་ཅག་ཅི་མེད་བྱས། །རྒོད་༔

།པོའི་རྩེ་ཨཱུ། །ཆེད་དུ་ཟློས་སྐྱོན་ཅི་མེད་བྱས། །རྒོད་པོའི་རྩེ་ཨཱ། །ཆེད་དུ་ཅོལ་ཆུང་ཞི་ཚེར་བྱས། །རྒོད་པོའི་རྩེ་ཨཱུ། །ལེགས་ལེགས་པོ་དང་༄༅།
མཛེས་མཛེས་པོ། །རྒོད་པོའི་རྩེ་ཨཱི། །ཅག་ཅག་པོ་དང་ལེགས་ལེགས་པོ། །རྒོད་པོའི་རྩེ་ཨཱ། །ཐམས་ཅད་ཟག་མེད་བདེ་ཆེན་གྱི། །རྒོད་པོའི་རྩེ་ཨཱི། །ཐང་མཉམ་ཆེན་པོར་
ཕྱམ་གྱིས་སོང་། །རྒོད་པོའི་རྩེ་ཨཱི། །འདི་ལ་ཉེས་པ་ཡོད་རི་ཤི། །རྒོད་པོའི་རྩེ་ཨཱུ། །འཁོར་ཚེ་ཐོག་མེད་དུས་རིང་ནས། །རྒོད་པོའི་རྩེ་ཨཱི། །ཅག་ཅག་པོ་དང་ངེས་ངེས་
པོ། །རྒོད་པོའི་རྩེ་ཨཱ། །བདེན་བདེན་པོ་ལ་སོགས་པ་ཡི། །རྒོད་པོའི་རྩེ་ཨཱ། །འཛིན་པའི་འདམ་རྫབ་གཏིང་རིངས་སུ། །རྒོད་པོའི་རྩེ་ཨཱ། །བྱིང་བའི་སྡུག་བསྔལ་མི་བཟད་
༢ པས། །རྒོད་པོའི་རྩེ་ཨཱ། །ཁ་སང་ཕན་ཆད་ང་རེ་སྦྱངས། །འཛིན་པའི་འདམ་ནས་ད་གཟོད་ཐོན། །རྒོད་པོའི་རྩེ་ཨཱ། །བདེ་ཐང་ཆེན་པོ་འདི་ཙམ་ལ། །རྒོད་པོའི་རྩེ་ཨཱི། །རྩེད་

མོ་རྩེ་ཞིང་རྒྱུག་པ་དང་། །རྒོད་པོའི་རྩེ་ཨཱ། །འབྲོག་ཤོན་བརྡུང་བས་ཆོག་པ་འདི། །རྒོད་པོའི་རྩེ་ཨཱ། །ཁ་སང་ཕན་ཆོད་མ་ཚོར་བ། །རྒོད་པོའི་རྩེ་ཨཱ། །དེ་རིང་ཕྱམ་གྱིས་སོང་
བ་ལ། །རྒོད་པོའི་རྩེ་ཨཱ། །ཕ་སྤད་བཅོས་བང་རྒྱུག་པ་དང་། །རྒོད་པོའི་རྩེ་ཨེ། །རྩེད་མོ་སྣ་ཚོགས་རྩེར་ཡོད་པ། །རྒོད་པོའི་རྩེ་ཨཱ། །དགར་ཚོར་བགྱི་འོ་ཕ་སྤད་ཚོ། །རྒོད་
པོའི་རྩེ་ཨཱ། །ཨ་རེ་དགའ་བོ་ཨ་རེ་དགའ། །རྒོད་པོའི་རྩེ་ཨཱ། །བསྭོ་རེ་དགའ་རེ་སྐྱིད་ཐོ་རེ་རྒྱལ། །རྒོད་པོའི་རྩེ་ཨཱ། །ཡང་རྒྱལ་སྤྱི་བོ་གནམ་དང་སྤྲོད། རྒོད་པོའི་རྩེ་
ཨཱི། འོར་ཆོས་ཐོབ། འོར་ཆོ། འོར་ཆོ། འོར་ཆོ། འོར་ཆོ། འོར་ཆོ། འོར་ཆོ། འོར་ཆོ། འོར་ཆོ། འོར་ཆོ། འོར་ཆོ། འོར་ཆོ། འོར་ཆོ། འོར་ཆོའོ། །འབྲོག་ཤོན་
༈ གྱི་ལེའུ་སྟེ་བཅུ་པའོ།། །།ད་ཡང་གླེང་སློང་གི་འགག་ཚན་གཅིག་སྐྱོར་བ་ལགས་སོ། །མཁས་པ་རྣམས་ཀྱིས་བཀའ་བཀྱོན་ནམ་ཡང་འོང་སྟེ། བཀའ་བཀྱོན་རུང་མི་བཀྱོན་རུང་༣

༄ ༅། །སྐྱོར་བ་ལགས་སོ། །ཡོང་ཤེས། ཨེ་ཨེ་ཨེ་ཨེ་ཨེ་ཨེ་ཨེ་ཨེ་ཨེའོཨེ་ཧོ། ལ་ལོ་ཨེ་ལོ་ལ་ལ་ན་ཧ་ལོ་ཨཱོ། ད་རུང་དུ་ལ་ལོ་ཨེ་ལ་ན་ཧ་ལོ་
ཨཱོ། ཡོང་ཤེ། ཨེ་ཨེ་ཨེ་ཨེ་ཨེ་ཨེ་ཨེ་ཨེ་ཨེ་ཨེའོ་ཨེ་ཧེ། གཡེ་ཡི་སྙིང་དང་འདྲ་བ་ཀུན། ན་ཧ་ལོ་ཨོ། །ཟུར་མཁར་འབྲུག་པར་ཚིག་གཅིག་གླེང་། །རྒོད་པོ་རྩེ་ཨཱ།
མཉམ་དང་མི་མཉམ་པ་ཡི་ངང་། །རྒོད་པོའི་རྩེ་ཨཱ། །ནམ་ཡང་ཡང་ཡང་སྐྱོར་བ་ལ། །གླུ་སྐད་སྒྱུར་ཞིང་སྒྱུར་ཞིང་ལོང༌། །ཨེ་ཨེ་ཡེ་ཨེ། གླུ་སྐད་ལ་འབཱོ་ཐོར་ཨོ་ཨཱོ། པོ་
ག་ལ་ཐོང་། ཤོན་དང་རྟ་ཕོའི་མཇེ་ཨེ་ཨཱ། །དོན་གྱི་གནད་ནས་ཕུལ་ཙ་ན། །ཤོན་དང་རྟ་ཕོའི་མཇེ་ཨཻ་ཨེ། །ཐ་སྙད་སུན་འབྱིན་ཐུག་པ་མེད། །ཤོན་དང་རྟ་ཕོའི་མཇེ་ཨེ་ཨཱི།
ནམ་མཁའི་ཁམས་ཀྱི་མཐའ་དང་མཉམ། །ཤོན་དང་རྟ་ཕོའི་མཇེ་ཨེ་ཨཱ། །རྒྱ་མཚོ་ཆེ་ལ་མཐའ་ཡོད་དེ། །ཤོན་དང་རྟ་ཕོའི་མཇེ་ཨེ་ཨཱ། །ནམ་མཁའི་ཁམས་ལ་མཐའ་མ་ ཱ

མེད། ། ཤོན་དང་རྟ་ཕོའི་མཇེ་ཨེ་ཨཱ། །ལུང་རིགས་གཉིས་ཀྱི་སྐྱ་བར་ནས། །ཤོན་དང་རྟ་ཕོའི་མཇེ་ཨེ་ཨཱི། །སྟོན་ཚད་རྒྱ་ཚོའི་མཐའ་མ་བཞིན། །ཤོན་དང་རྟ་ཕོའི་མཇེ་ཨེ་
ཨཱ། །ཇི་ལྟར་འབུངས་ཀྱང་མཐའ་མ་འཁོར། །ཤོན་དང་རྟ་ཕོའི་མཇེ་ཨེ་ཨེ། །བྱིན་རླབས་གཤའ་མར་ཞུགས་པ་ཡི། །ཤོན་དང་རྟ་ཕོའི་མཇེ་ཨེ་ཨཱ། །ནང་ནས་ཤར་བའི་ལྟ་བ་
འདི། །ཤོན་དང་རྟ་ཕོའི་མཇེ་ཨེ་ཨཱི། །ནམ་མཁའི་མཐའ་ལྟར་ཐུག་པ་མེད། །ཤོན་དང་རྟ་ཕོའི་མཇེ་ཨེ་ཨཱ། །ཟུར་མཁར་རྡོ་ཡི་མཆོད་རྟེན་གྱི། །ཤོན་དང་རྟ་ཕོའི་མཇེ་ཨེ་ཨཱི།
དྲུང་དུ་དེ་ཡི་འཕྲོ་ནས་གླེང༌། །ཤོན་དང་རྟ་ཕོའི་མཇེ་ཨེ་ཨཱ།།བཀྲ་ཤིས་བཀྲ་ཤིས་བཀྲ་ཤིས་རྒྱལ། །བསྭོ་ཐཱི་ལེ་ཐོུ་ལེ་ཨེ་ཧེ། །བདེ་བ་བདེ་བ་བདེ་བ་ཆེ། །བསྭོ་བྷོ་ལེ་ཐཱུ་ལེ་ཨེ་
ཧཱི། །ལེགས་སོ་ལེགས་སོ་ལེགས་པའི་མཆོག །བསྭོ་ཐཱི་ལེ་ཐོུ་ལེ་ཨེ་ཧེ། །ཉེས་པ་ཀུན་གྱི་འཕྲང་ལས་ཐར། །བསྭོ་བཱོ་ལེ་ཊཱོ་ལེ་ཨེ་ཧེ། །གཉིས་སུ་མེད་པའི་བདེ་ཐང་ཆེ།

།བསྭོ་ཐཱུ་ལེ་ཐཱུ་ལེ་ཨེ་ཧཱུཾ། །ཟག་མེད་བདེ་ཐང་ཆེན་པོའི་མཆོག །བསྭོ་ཐཱི་ལེ་བཱོ་ལེ་ཨེ་ཧེ།།མངོན་དུ་གྱུར་པ་ཉམས་རེ་དགའ། །བསྭོ་ཐཱི་ལེ་ཐཱུ་ལེ་ཨེ་༄༅།
ཧྲེ། །བདེ་ཆེན་ཐང་ལ་ཕ་སྤད་ཚོ། །བསྭོ་ཐཱི་ལེ་ཐོུ་ལེ་ཨེ་ཧེ། །ཏེ་ཏེ་རྡུང་ཞིང་སྐྱིད་ཤས་ཆེ། །བསྭོ་ཐཱུ་ལེ་ཐཱུ་ལེ་ཨེ་ཧེ། །སྙིང་རྗེ་ཆེན་པོའི་སྐྱིད་ཤས་བྱེད། །བསྭོ་ཐཱི་ལེ། ཐཱི་ལེ་
ཨེ་ཧེ། །འགྲོ་དོན་རླབས་ཆེན་གྱི་ཏེ་ཏེ་བརྡུངས། །བསྭོ་ཐཱི་ལེ་ཐཱི་ལེ་ཨེ་ཧེ། །ཐམས་ཅད་མཉམ་པ་ཉིད་དུ་གྲོལ། །བསྭོ་ཐཱི་ལེ་ཇཱོ་ལེ་ཨེ་ཧཱ། །འཁོར་བའི་སྤྱོད་པ་ཅི་བྱས་ཀྱང་།
བསྭོ་ཐཱི་ལེ་ཊཱོ་ལེ་ཨེ་ཧེ། །ཉེས་པས་གཏན་ནས་མ་གོས་པ། །བསྭོ་ཐོུ་ལེ་ཐྲོ་ལེ་ཨེ་ཧེ། །འདམ་སྐྱེས་པདྨ་འོད་རེ་གསལ། །བསྭོ་ཐཱི་ལེ་ཐྲོ་ལེ་ཨེ་ཧེ། །ལུང་ལས། དགའ་བ་ཟག་
པ་མེད་དང་གསལ། །བརྟག་མིན་སྣ་ཚོགས་གཟུགས་ཅན་ཏེ། །སྙིང་རྗེ་ཆེན་པོའི་རོས་ཁྱབ་པ། །ཆོས་དབྱིངས་བདག་ཉིད་འབྲས་བུ་ཡིན། །ཕ་སྤད་དེ་ལྟར་མངོན་དུ་གྱུར། །༈
3

བསྭོ་ཐཱི་ལེ་ཐཱི་ལེ་ཨེ་ཧེ། །དགའ་དང་སྤྲོ་བ་རྒྱུན་ཆད་མེད། །བསྭོ་ཐཱི་ལེ་ཐཱུ་ལེ་ཨེ་ཧེ། །བཀའ་དྲིན་ཆེ་འོ་དམ་པ་རྣམས། །བསྭོ་བྷོ་ལེ་ཐོུ་ལེ་ཨེ་ཧེ། །དཔལ་གྱི་བསམ་ཡས་བྲག་
དམར་གྱི། །བསྭོ་ཐཱི་ལེ་ཐོུ་ལེ་ཨེ་ཧེ། །དབུ་རྩེ་རིགས་གསུམ་གྱི་འཁོར་ས་རུ། །བསྭོ་ཐོུ་ལེ་བཱོ་ལེ་ཨེ་ཧེ། །ད་ཅི་དེ་ཡི་འཕྲོ་ནས་གླེང་། །བསྭོ་ཐཱུ་ལེ་ཐཱི་ལེ་ཨེ་ཧྲེ། །ལུང་རིགས་
གཉིས་ཀྱི་སྐྱ་བར་ནས། །བསྭོ་ཐཱི་ལེ་ཊཱོ་ལེ་ཨེ་ཧཱུཾ། ། སྟོན་པའི་ཐོས་བསམ་ལྟ་བ་དེ། །བསྭོ་ཐཱི་ལེ་བྷོ་ལེ་ཨེ་ཧེ། །རྟོག་གེ་སྐམ་པོའི་བློ་ཡིན་ཏེ། །བསྭོ་ཐོུ་ལེ་ཐྲོ་ལེ་ཨེ་ཧེ། །མཐའ་
མར་གཏུགས་པས་བསྐོར་གྱིས་འཁོར། །བསྭོ་བཱོ་ལེ་ཐོུ་ལེ་ཨེ་ཧེ། །ཡི་མུག་དེ་ལས་ཆེ་བ་མེད། །བསྭོ་པཱོ་ལེ་ཐཱུ་ལེ་ཨེ་ཧེ། །བསམ་གྱིས་མི་ཁྱབ་ཡེ་ཤེས་ལ། །བསྭོ་ཐཱུ་ལེ་ཐཱུ་ལེ་
ཨེ་ཧཱུཾ། །བསམ་པའི་ཡུལ་ལས་མ་འདས་པ། །བསྭོ་ཐཱི་ལེ་ཐཱི་ལེ་ཨེ་ཧེ། །གྱོད་ཁམ་དེ་ལས་ཆེ་བ་མེད། །བསྭོ་ཐཱི་ལེ་ཐཱི་ལེ་ཨེ་ཧཱུཾ། །མུ་མཐའ་མེད་པའི་ཡེ་ཤེས་ལ། །བསྭོ་ཐཱི་༔

༄༅། ། ལེ་ཐོུ་ལེ་ཨེ་ཧེ། །བསམ་གྱིས་ཁྱབ་པར་བཤད་པ་མེད། །བསྭོ་བློ་ལེ་ཊྛོ་ལེ་ཨེ་ཧེ། །རྟོག་གེ་སྐམ་པོའི་བློ་ཚོད་ལ། །བསྭོ་ཐཱི་ལེ་ཐཱི་ལེ་ཨེ་ཧེ། །ནམ་
ཡང་དེ་ལས་ག་ན་འོང་། །བསྭོ་ཐཱི་ལེ་ཐཱུ་ལེ་ཨེ་ཧེ། །རྒྱོབ་ཅིག་རྒྱོབ་ཅིག་ཇ་ལ་རྒྱོབ། །བསྭོ་ཐཱི་ལེ་བཱོ་ལེ་ཨེ་ཧེ། །ཡེ་ཤེས་མུ་མཐའ་ག་ལ་སྲིད། །བསྭོ་ཐོུ་ལེ་ཐཱུ་ལེ་ཨེ་ཧཱུཾ།
ཐམས་ཅད་མཁྱེན་པའི་ཡོན་ཏན་ལ། །བསྭོ་ཐཱི་ལེ་བཱོ་ལེ་ཨེ་ཧེ། །མུ་མཐའ་ཡོད་པར་ག་ལ་སྲིད། །བསྭོ་ཐཱི་ལེ་ཐཱུ་ལེ་ཨེ་ཧེ། །ལྟོས་ཆོས་ཡོན་ཏན་ཚོད་ཀ་རེ། །བསྭོ་ཐཱི་ལེ་ཊཱོ་ལེ་ཨེ་
ཧེ། །ཚོད་ཀ་ཚོད་ཀར་ཚོགས་བསགས་པའི། །བསྭོ་ཐཱི་ལེ་བྷོ་ལེ་ཨེ་ཧེ། །སྐྱེ་འགྲོ་ཕལ་ཆེར་ཀུན་ལ་ཡོད། །བསྭོ་ཐཱི་ལེ་ཐོུ་ལེ་ཨེ་ཧེ། །འཁོར་ལོས་སྒྱར་རྒྱལ་དེ་ལས་ལྷག
བསྭོ་ཐཱི་ལེ་ཐཱུ་ལེ་ཨེ་ཧཱུཾ། །དེ་བས་ཀྱང་ནི་ཆེས་ལྷག་པ། །བསྭོ་ཐཱི་ལེ་ཐཱུ་ལེ་ཨེ་ཧེ། །འདོད་ཁམས་ལྷ་རིགས་དྲུག་པོ་དེ། །བསྭོ་ཐཱུ་ལེ་ཐོུ་ལེ་ཨེ་ཧེ། །བསོད་ནམས་བསགས་ཁ་

ཚབས་ཆེ་ཆུང་གིས། །བསྭོ་ཐོུ་ལེ་བཱོ་ལེ་ཨེ་ཧེ། །གོང་ནས་གོང་དུ་རིམ་བཞིན་འཕེལ། །བསྭོ་ཐཱུ་ལེ་ཐཱུ་ལེ་ཨེ་ཧེ། །དེ་བས་ཀྱང་ནི་ཆེས་བསགས་པ། །བསྭོ་ཐོུ་ལེ་ཊཱོ་ལེ་ཨེ་
ཧེ། །བསམ་གཏན་བཞི་པོ་རིམ་པ་བཞིན། །བསྭོ་ཐོུ་ལེ་ཐཱུ་ལེ་ཨེ་ཧེ། །ཏིང་འཛིན་བཟང་ངན་ཁྱད་པར་གྱིས། །བསྭོ་ཐོུ་ལེ་བཱོ་ལེ་ཨེ་ཧེ། །ཡོན་ཏན་གོང་ནས་གོང་དུ་ཆེ། །བསྭོ་
ཐཱི་ལེ་བཱོ་ལེ་ཨེ་ཧཱུཾ། །སྲིད་པའི་རྩེ་མོའི་ཡོན་ཏན་མཆོག །བསྭོ་ཐཱི་ལེ་ཐཱི་ལེ་ཨེ་ཧེ། །སྲིད་གསུམ་མ་ལུས་ཀུན་ལས་ལྷག །བསྭོ་ཐཱི་ལེ་ཐཱི་ལེ་ཨེ་ཧཱ། །ཀོར་ལེར་དེ་རུ་བལྟས་ཙ་ན།
བསྭོ་ཐཱི་ལེ་ཊཱོ་ལེ་ཨེ་ཧེ། །ཡོན་ཏན་དེ་ལས་ཕུལ་ས་མེད། །བསྭོ་ཐཱི་ལེ་ཐཱུ་ལེ་ཨེ་ཧེ། །དེ་བས་གོང་དུ་ཡང་བལྟས་པས། །བསྭོ་ཐཱི་ལེ་བྷོ་ལེ་ཨེ་ཧེ། །མྱ་ངན་འདས་པའི་ཡོན་ཏན་
མཐོང་། །བསྭོ་ཐཱི་ལེ་བཱོ་ལེ་ཨེ་ཧེ། །སྲིད་པའི་བདེ་ཚོགས་མཐར་ཐུག་ཀྱང་། །བསྭོ་ཐོུ་ལེ་བྷོ་ལེ་ཨེ་ཧེ། །ཀོར་ལེར་ལས་ནི་ཀོར་ལེར་ལུས། །བསྭོ་ཐཱི་ལེ་ཐཱུ་ལེ་ཨེ་ཧཱུཾ། །མྱ་ངན་༣

།འདས་པའི་ཡོན་ཏན་བས། །བསྭོ་ཐོུ་ལེ་བྷོ་ལེ་ཨེ་ཧེ། །ལྷག་པ་ད་ཡོད་ག་ལ་སྲིད། །བསྭོ་ཐོུ་ལེ་བྷོ་ལེ་ཨེ་ཧེ། །སྙམ་ནས་ང་རྒྱལ་བྱས་ཙ་ན། །བསྭོ་༄༅།
ཐཱི་ལེ་ཐཱི་ལེ་ཨེ་ཧཱི། །མི་གནས་ཡང་དག་རྫོགས་པ་ཡི། །བསྭོ་ཐཱི་ལེ་བྷོ་ལེ་ཨེ་ཧེ། །བྱང་ཆུབ་མཆོག་གི་ཡོན་ཏན་ཐོབ། །བསྭོ་ཐཱི་ལེ་ཐཱི་ལེ་ཨེ་ཧེ། །ཉན་རང་ཞི་བ་ཕྱོགས་གཅིག་
༈ པའི། །བསྭོ་ཐཱི་ལེ་ཐཱི་ལེ་ཨེ་ཧེ། །ཡོན་ཏན་མཐར་ཐུག་ཀོར་ལེར་ལུས། །བསྭོ་ཐཱི་ལེ་ཐཱི་ལེ་ཨེ་ཧེ། །ཀོར་ལེར་ལུས་ཀྱང་ཀོར་ལེར་ཏེ།།བསྭོ་ཐཱི་ལེ་ཊཱོ་ལེ་ཨེ་ཧེ། །ཚད་བཟུང་
ཁྱད་པར་བསམ་ལས་འདས། །བསྭོ་ཐཱི་ལེ་ཐཱུ་ལེ་ཨེ་ཧེ། །ཁྲོན་པའི་ནང་གི་སྦལ་ལུ་དེས། །བསྭོ་ཐཱི་ལེ་ཊཱོ་ལེ་ཨེ་ཧེ། །ཕྱི་ཡི་རྒྱ་མཚོ་བློར་མི་ཤོང༌། །བསྭོ་ཐྲོ་ལེ་ཐོུ་ལེ་ཨེ་ཧཱུཾ།
ཉུངས་ཀར་ཁོག་པའི་འབུ་ཆུང་དེས། །བསྭོ་ཐཱི་ལེ་ཐཱི་ལེ་ཨེ་ཧེ། །ཕྱོགས་བཅུའི་ནམ་མཁའ་བློར་མི་ཤོང་། །བསྭོ་ཐཱི་ལེ་ཐྲོ་ལེ་ཨེ་ཧཱུཾ། །མར་མེ་བརྒྱ་ཚོགས་སྟོང་ཚོགས་ཀྱང་།

བསྭོ་ཐཱི་ལེ་བྷོ་ལེ་ཨེ་ཧཱུཾ། །ཉི་འོད་གཅིག་གིས་ཟིལ་གྱིས་གནན། །བསྭོ་ཐོུ་ལེ་བཱོ་ལེ་ཨེ་ཧཱུཾ། །དེ་ལ་ཚད་བཟུང་ཇི་ལྟར་བརྩི། །བསྭོ་ཐཱི་ལེ་བཱོ་ལེ་ཨེ་ཧེ། །ཉི་འོད་སྲིན་འབུ་མེ་ཁྱེར་
བཞིན། །བསྭོ་ཐཱི་ལེ་ཐཱི་ལེ་ཨེ་ཧེ། །དེ་ལ་ཚད་བཟུང་ཇི་ལྟར་བརྩི། །བསྭོ་བློ་ལེ་གྷོ་ལེ་ཨེ་ཧེ། །བསམ་ཡས་ཕུ་ཡི་འཇག་དཀར་དུ། །བསྭོ་ཐཱི་ལེ་ཐོུ་ལེ་ཨེ་ཧེ། །དེ་ཡི་འཕྲོ་ནས་
གླེང་བ་ཡིན། །བསྭོ་ཐཱི་ལེ་ཐཱི་ལེ་ཨེ་ཧེ། །ཆེ་ཆུང་ཚད་བཟུང་མེད་པ་ཡིས། །བསྭོ་ཐཱི་ལེ་བཱོ་ལེ་ཨེ་ཧཱུཾ། །དཔེར་མཚོན་གླེང་ན་ཟད་པ་མེད། །བསྭོ་ཊཱོ་ལེ་ཐཱུ་ལེ་ཨེ་ཧཱུཾ། །རེ་རེའི་
དཔེ་ཡང་བློར་མི་ཤོང༌། །བསྭོ་ཐཱི་ལེ་ཊཱོ་ལེ་ཨེ་ཧེ། །བརྗོད་ཀྱིས་མི་ལང་འཕྲོ་ཆོད་ལ། །བསྭོ་ཐཱི་ལེ་བཱོ་ལེ་ཨེ་ཧེ། །དོན་གྱི་འགག་ལ་གཞུག་པར་བགྱི། །བསྭོ་ཐཱི་ལེ་ཐཱུ་ལེ་ཨེ་
ཧེ། །ཡོན་ཏན་ཆེ་ཆུང་ཁྱད་པར་དག །བསྭོ་ཐཱི་ལེ་བཱོ་ལེ་ཨེ་ཧེ། །གཅིག་བློར་གཅིག་མ་ཤོང་བ་ཡིས། །བསྭོ་ཐཱི་ལེ་ཐཱི་ལེ་ཨེ་ཧེ། །སྨྲ་བསམ་ཡུལ་ལས་འདས་པ་ཡོད། །བསྭོ་

༄༅། ། ཐོུ་ལེ་ཐཱི་ལེ་ཨེ་ཧཱུཾ། །ཁ་བློར་གང་ཉེ་གཅིག་གཉིས་གླེང་། །བསྭོ་ཐཱི་ལེ་ཊཱོ་ལེ་ཨེ་ཧེ། །བསོད་ནམས་ཁྱད་པར་ཆང་ཆུང་གིས། །བསྭོ་ཊཱོ་ལེ་བཱོ་ལེ་ཨེ་
ཉཱེ། །དམྱལ་བར་སྐྱེས་ཀྱང་ཚེ་ཐུང་དང་། །བསྭོ་ཊཱོ་ལེ་ཐཱི་ལེ་ཨེ་ཧེ། །ཡི་དྭགས་ཚོགས་བསགས་ལ་ལ་ཡིས། །བསྭོ་ཐོུ་ལེ་བཱོ་ལེ་ཨེ་ཧྲེ། །ཟས་སྐོམ་ཕྲན་ཚེགས་ཡད་ཡུད་
མྱོང་། །བསྭོ་ཊཱོ་ལེ་ཐཱི་ལེ་ཨེ་ཧེ། །སྦྱིན་པ་ཆང་ཆུང་བཏང་བ་ཡིས། །བསྭོ་ཐཱི་ལེ་ཐོ་ལེ་ཨེ་ཧེ། །དུད་འགྲོར་སྐྱེས་ཀྱང་ཡུལ་བཟང་དང་། །བསྭོ་ཐོུ་ལེ་བཱོ་ལེ་ཨེ་ཧཱུཾ། །རྩི་འབྲོག་
བཟང་དང་བདག་པོ་བཟང་། །བསྭོ་ཐོུ་ལེ་བཱོ་ལེ་ཨེ་ཧེ། །ལོངས་སྤྱོད་དུད་འགྲོ་གཞན་ལས་ཆེ། །བསྭོ་ཐཱི་ལེ་བྷོ་ལེ་ཨེ་ཧེ། །སྤྲང་བན་ཞང་གི་ཁྱི་ལ་ལྟོས། །བསྔོ་ཐཱུ་ལེ་ཐཱུ་ལེ་ཨེ་
ཁ ཧཱ། །སྔོན་དུ་བསགས་པ་ཆེ་ཆུང་གིས། །བསྭོ་ཐོུ་ལེ་བྷོ་ལེ་ཨེ་ཧེ། །ལོངས་སྤྱོད་ཆེ་ཆུང་ཁྱད་པར་དག །བསྭོ་ཐཱུ་ལེ་བྷོ་ལེ་ཨེ་ཧྲེ། །བསམ་ཡས་བརྗོད་ཀྱིས་མི་ལང་ངོ་། །བསྭོ་

ཐཱི་ལེ་ཐཱི་ལེ་ཨེ་ཧེ། །དམྱལ་བ་ཡི་དྭགས་དེ་དང་འདྲ། །བསྭོ་བཱོ་ལེ་ཐཱི་ལེ་ཨེ་ཧཱ། །ལྷ་མིན་འཐབ་རྩོད་སྡུག་བསྔལ་ཡང་། །བསྭོ་ཐོུ་ལེ་བྷོ་ལེ་ཨེ་ཧེ། །སྔོན་བསགས་ཆེ་ཆུང་ཁྱད་
པར་གྱིས། །བསྭོ་ཐཱི་ལེ་ཐཱུ་ལེ་ཨེ་ཧེ། །སྡུག་བསྔལ་ཆེ་ཆུང་དེ་དང་འདྲ། །བསྭོ་ཐཱི་ལེ་ཐཱི་ལེ་ཨེ་ཧཱུཾ། །གླིང་བཞི་མི་ཡི་ཁྱད་པར་ཡང་། །བསྭོ་ཐཱི་ལེ་ཐཱི་ལེ་ཨེ་ཧེ། །ཚུལ་ཁྲིམས་
བསྲུངས་པའི་ཕན་ཡོན་གྱིས། །བསྭོ་ཊཱོ་ལྀ་ཐཱི་ལེ་ཨེ་ཧེ། །མི་ལུས་ཐོབ་པར་མཉམ་མོད་ཀྱང་། །བསྭོ་ཐོུ་ལེ་བཱོ་ལེ་ཨེ་ཧེ། །བསོད་ནམས་བསགས་ཚབ་ཆེ་ཆུང་གིས། །བསྭོ་ཐཱི་
ལེ་ཐོུ་ལེ་ཨེ་ཧེ། །འབྱོར་བ་ཆེ་ཆུང་ཁྱད་པར་དང་། །བསྭོ་ཇཱོ་ལེ་ཐཱི་ལེ་ཨེ་ཧེ། །མཐོ་དམན་སྐྱིད་སྡུག་ཁྱད་པར་ཚོགས། །བསྭོ་ཐཱི་ལེ་ཐོ་ལེ་ཨེ་ཧཱུཾ། །མངོན་སུམ་ཉིད་ན་གསལ་
བྷོ པོར་གཟིགས། །བསྭོ་ཊཱོ་ལེ་ཊཱོ་ལེ་ཨེ་ཧེ། །ལ་ལ་རྒྱལ་རིགས་ཆེ་ཞིང་མཐོ། །བསྭོ་ཐཱི་ལེ་བྷོ་ལེ་ཨཻ་ཧེ། །ལ་ལ་བྲམ་ཟེ་ཆེ་ཞིང་མཐོ། །བསྭོ་ཊཱོ་ལེ་ཐོུ་ལེ་ཨེ་ཧཱུཾ། །ལ་ལ་ཁྱིམ་

༄༅། ། བདག་ཆེ་ཞིང་མཐོ། །བསྭོ་ཐཱི་ལེ་ཐོུ་ལེ་ཨེ་ཧེ། །ཕྱུག་ཅིང་ལོངས་སྤྱོད་འབྱོར་བའི་ཚོགས། །བསྭོ་བྷོ་ལེ་བྷོ་ལེ་ཨེ་ཧཱུཾ། །ཕུན་སུམ་ཚོགས་པ་མང་པོ་
ང་
སྣང་། །བསྭོ་ཐཱི་ལེ་ཐཱི་ལེ་ཨེ་ཧེ། །ལྟོགས་པ་ཁ་ཟས་མ་ཕྱིད་པ། །བསྭོ་བཱོ་ལེ་ཐོུ་ལེ་ཨེ་ཧེ། །མིག་གིས་མི་བཟོད་མང་པོ་སྣང་། །བསྭོ་ཐཱུ་ལེ་ཊཱོ་ལེ་ཨེ་ཧེ། །མཛེ་སྤྲང་ལ་སོགས་
ས་སར་ཡང་། །བསྭོ་ཐཱི་ལེ་ཐཱི་ལེ་ཨེ་ཧཱུཾ། །སྐྱིད་སྡུག་ཁྱད་པར་སྣ་ཚོགས་པ། །བསྭོ་ཐཱི་ལེ་ཐཱི་ལེ་ཨེ་ཧེ། །རིམ་པ་ཀྲིག་གེ་མངོན་སུམ་གཟིགས། །བསྭོ་ཐཱི་ལེ་ཊྭཱོ་ལེ་ཨེ་ཧཱུཾ།
ཚུལ་ཁྲིམས་བསྲུངས་པའི་ཕན་ཡོན་གྱིས། །བསྭོ་ཐཱུ་ལེ་བྷོ་ལེ་ཨེ་ཧེ། །མི་ལུས་རིན་ཆེན་ཐོབ་པ་ཡིས། །བསྭོ་ཐོུ་ལེ་བཱོ་ལེ་ཨེ་ཧེ། །སྨྲ་ཤེས་ཕྱག་འཚལ་ཐལ་སྦྱོར་ཤེས། །བསྭོ་ཐཱི་
ཀླི ལེ་བྷོ་ལེ་ཨེ་ཧེ།།ཡོན་ཏན་ཆེན་པོ་དེ་ཙམ་ལ། །བསྭོ་ཐཱི་ལེ་བྷོ་ལེ་ཨེ་ཧེ། །སེར་སྣ་བྱས་པའི་རྣམ་སྨིན་གྱིས། །བསྭོ་ཐཱི་ལེ་བྷོ་ལེ་ཨེ་ཧཱུཾ། །ཡི་དྭགས་འདྲ་བའི་སྡུག་བསྔལ་ལ།

བསྭོ་བྷོ་ལེ་ཐཱུ་ལེ་ཨེ་ཧེ། །མི་ཚེ་སྐྱེལ་ནས་ཐ་མར་ཡང་། །བསྭོ་ཐཱི་ལེ་ཐཱུ་ལེ་ཨེ་ཧེ། །ཤིན་ཏུ་སྡུག་ཅིང་མནར་བ་ཡིས། །བསྭོ་ཐོུ་ལེ་ཊཱོ་ལེ་ཨེ་ཧེ། །ལྟོགས་གྲིར་ཤི་བ་ཟད་མེད་
སྣང་། །བསྭོ་ཐོུ་ལེ་ཐཱི་ལེ་ཨེ་ཧཱུཾ། །བར་མའི་སྡུག་བསྔལ་བརྗོད་མི་ལང་། །བསྭོ་ཐཱི་ལེ་ཐོུ་ལེ་ཨེ་ཧེ། །བསགས་པ་ཆེ་ཆུང་ཁྱད་པར་གྱིས། །བསྭོ་ཐཱི་ལེ་བཱོ་ལེ་ཨེ་ཧཱུཾ། །ཡོན་ཏན་
ཆེ་ཆུང་ཁྱད་པར་དང་། །བསྭོ་ཐཱི་ལེ་ཐཱུ་ལེ་ཨེ་ཧཱུཾ། །སྐྱིད་སྡུག་ཁྱད་པར་རྣམས་ལ་ལྟོས། །བསྭོ་ཐཱི་ལེ་ཐཱི་ལེ་ཨེ་ཧེ། །དེ་ཕྱིར་ཡོན་ཏན་ཅིས་མི་བསགས། །བསྭོ་ཐཱི་ལེ་ཐཱུ་ལེ་ཨེ་
ཧེ། །བསམ་ཡས་ཕུ་ཡི་གཡག་རུ་སྒང་། །བསྭོ་ཐོུ་ལེ་བྷོ་ལེ་ཨེ་ཧེ། །མ་བསགས་ཡོན་ཏན་སྲིད་མ་ཡིན། །བསྭོ་ཐཱི་ལེ་ཐཱི་ལེ་ཨེ་ཧེ། །རྒྱུ་མེད་འབྲས་བུ་སྲིད་མ་ཡིན། །བསྭོ་ཐཱི་
ལེ་ཊཱོ་ལེ་ཨེ་ཧྲེ། །རླན་མེད་མེ་ཏོག་སྲིད་མ་ཡིན། །བསྭོ་བྷོ་ལེ་བཱོ་ལེ་ཨེ་ཧེ། །ས་བོན་མེ་ཚིག་ཐལ་ཕུང་ལ། །བསྭོ་བཱོ་ལེ་ཐཱུ་ལེ་ཨེ་ཧེ། །མྱུ་གུ་སྔོན་པོ་ག་ལ་སྲིད། །བསྭོ་ཐཱི་ལེ་ཐཱི་

༄༅། ། ལེ་ཨེ་ཧྲེ། །དེ་ཕྱིར་བསོད་ནམས་མ་བསགས་པར། །བསྭོ་ཊཱོ་ལེ་ཐོུ་ལེ་ཨེ་ཧྥེ། །ཡོན་ཏན་འབྱུང་བ་སྲིད་མ་ཡིན། །བསྭོ་ཐཱུ་ལེ་ཐོུ་ལེ་ཨེ་ཧེ།
བསོད་ནམས་ཚོགས་ཆེན་མ་རྫོགས་པར། །བསྭོ་ཐཱི་ལེ་ཊཱོ་ལེ་ཨེ་ཧེ། །རྫོགས་སངས་རྒྱས་པར་རེ་བ་ཡང༌། །བསྭོ་ཐཱི་ལེ་བྷོ་ལེ་ཨེ་ཧེ། །གཏི་ཐུག་ཅལ་ཐག་ཅོལ་ཆུང་པོ། །བསྭོ་
༜ ཐཱི་ལེ་ཐཱི་ལེ་ཨེ་ཧེ། །ས་བོན་མེས་ཚིག་ཐལ་ཕུང་ལ། །བསྭོ་ཐཱུ་ལེ་ཐོུ་ལེ་ཨེ་ཧཱུཾ།།མྱུ་གུ་རེ་བའི་ཅོལ་ཆུང་པོ། །བསྭོ་ཐཱི་ལེ་ཐཱི་ལེ་ཨེ་ཧེ། །ཡོན་ཏན་མེད་པའི་སངས་རྒྱས་ག་ལ་
སྲིད། །བསྭོ་ཐཱི་ལེ་ཐཱི་ལེ་ཨེ་ཧེ། །ཡོན་ཏན་བསམ་གྱིས་མི་ཁྱབ་པའི། །བསྭོ་ཐཱི་ལེ་བཱོ་ལེ་ཨེ་ཧེ། །སངས་རྒྱས་རྣམས་ཀྱང་མི་སྲིད་ན། །བསྭོ་ཇཱོ་ལེ་ཊཱོ་ལེ་ཨེ་ཧྲེ། །ཡོན་ཏན་
གཏན་ནས་མེད་པའི་སངས་རྒྱལ་ག་ལ་སྲིད། །བསྭོ་ཐཱི་ལེ་ཊཱོ་ལེ་ཨེ་ཧཱུཾ། །ཡོན་ཏན་མེད་པའི་སངས་རྒྱས་ཁས་ལེན་པ། །བསྭོ་ཊཱོ་ལེ་ཊཱོ་ལེ་ཨེ་ཧེ། །གཏི་ཐུག་པོ་ཅལ་ཐག་n

པོ། ཅོལ་ཆུང་པོ། སྲད་མ་ཅན། སྐྱག་པ་ཟོས། སྐྱག་པ་ཟོས། སྐྱག་པ་ཟོས། སྐྱག་པ་ཟོས། སྐྱག་པ་ཟོས། སྐྱག་པ་ཟོས། སྐྱག་པ་ཟོས། ལུང་ལས་ཀྱང་། སངས་
རྒྱས་རྣམས་ཀྱི་གཟུགས་དང་བཟོ། །བསོད་ནམས་ཚོགས་ལས་བྱུང་བ་སྟེ། །དེ་ཕྱིར་བསོད་ནམས་བསགས་པ་གཅེས། །དེ་ཡང་ཡང་དང་ཡང་དུ་བསགས། །དེ་ཡང་མི་ཡི་རྟེན་
གྱིས་བསགས། །ཞེས་གསུངས་སོ། །དཔལ་རི་ཁྲོད་དབང་ཕྱུག་ས་ར་ཧའི་ཞལ་ནས་ཀྱང་། གཅིག་ནི་བསོད་ནམས་བསགས་ཀྱི་མགོ། །དཀར་པོའི་ཆོས་སྤྱོད་རྒྱུན་མི་བཅད།
ཅེས་པ་དང་། ཡང་དེ་ཉིད་དུ། བསོད་ནམས་བསགས་པའི་ལས་སྨིན་གྱིས། །ལོངས་སྤྱོད་རྫོགས་པའི་རྩེ་མོར་བྱུང༌། །སྨོན་ལམ་བཏབ་པའི་རྣམ་སྨིན་གྱིས། །སྤྲལ་པའི་སྐུ་ཡི་
རྩེ་མོར་བྱུང༌། །ཞེས་གསུངས་སོ། །དེ་ལ་སོགས་པའི་བཀའ་བསྟན་བཅོས་བླ་མའི་མན་ངག་གི་ལུང་ཟད་པ་མེད་པ་བཞུགས་སོ། །དུད་འགྲོའི་ལོངས་སྤྱོད་ཆེ་ཆུང་ལ་སོགས་པའི་

༄༅། །ཡོན་ཏན་གྱི་ཁྱད་པར་ཐམས་ཅད་ཀྱང་སྔོན་མའི་དུས་སུ་བསོད་ནམས་བསགས་པ་རླབས་ཆེ་ཆུང་གི་ཁྱད་པར་མདོ་རྒྱུད་དུ་མར་གསུངས་ནས་འདུག་
།གླིང་བཞིའི་མི་རྣམས་ཀྱི་ལྟོགས་ཕྱུག་དང་སྐྱིད་སྡུག་དང་། དབང་ཆེ་ཆུང་ལ་སོགས་པའི་ཁྱད་པར་སྣ་ཚོགས་སུ་སྣང་བ་ཐམས་ཅད་ཀྱང་བསོད་ནམས་ཀྱི་ཚོགས་བསགས་པ་
ཊྛརླབས་ཆེ་ཆུང་གི་ཡོན་ཏན་ཆེ་ཆུང་སྣ་ཚོགས་སུ་སྣང་བ་ཡིན་པར་བཀའ་བསྟན་བཅོས་བླ་མའི་མན་ངག་ཐམས་ཅད་ཞལ་འཆམ་མོ། །དེ་བཞིན་དུ་ལྷའི་ལྟོགས་ཕྱུག་དང་། སྐྱིད་སྡུག་
དང་། ཡོན་ཏན་ཆེ་ཆུང་ཐམས་ཅད་ཀྱང་བསོད་ནམས་ཀྱི་ཚོགས་བསགས་པ་ཚན་ཆེ་ཆུང་གི་རྣམ་པར་སྨིན་པའམ་འབྲས་བུ་ཡིན་པར་གསུངས་སོ། །གཞན་ཡང་འཁོར་བ་མཐའ་
དག་ལས་ཐར་པའི་ཉན་ཐོས་དང་རང་སངས་རྒྱས་ཀྱི་རྫུ་འཕྲུལ་སྣ་ཚོགས་པ་སྟེ། ཕྱོགས་གཅིག་ཙམ་མཚོན་པར་བྱེད་ན། འཕགས་པ་ཤྭ་ར་དྭ་ཏིའི་བུའི་ཤེས་རབ་བམ། འཕགས་
A

པ་འཆར་ཀ་ལ་སོགས་པ་དང་། མོའུ་འགལ་གྱི་བུའི་རྫུ་འཕྲུལ་ལ་སོགས་པ་ཉན་ཐོས་ཀྱི་རྫུ་འཕྲུལ་རྣམས་དང་། རང་སངས་རྒྱས་ཀྱི་རྫུ་འཕྲུལ་ལ་སོགས་པའི་ཡོན་ཏན་ཐམས་ཅད་
ཀྱང་བསོད་ནམས་ཀྱི་ཚོགས་བསགས་པ་ཁོ་ན་ལས་བྱུང་བ་མ་གཏོགས་པ། གཞན་དུ་རྣམ་པ་ཐམས་ཅད་དུ་སྲིད་པ་མ་ཡིན་ནོ། །དེ་ལྟ་བུའི་ཁམས་གསུམ་འཁོར་བའི་ཡོན་ཏན་
རྣམས་དང་། འཁོར་བ་ལས་ཐར་བའི་ཞི་བ་ཕྱོགས་གཅིག་པའི་མྱ་ངན་ལས་འདས་པའི་ཡོན་ཏན་ཁམས་གསུམ་འཁོར་བའི་ཡོན་ཏན་ལས་ཤིན་ཏུ་ཆེས་ལྷག་པ་རྣམས་ཀྱང་། ཡོན་
ཏན་གྲུབ་པའི་རྒྱུ་བསོད་ནམས་ཀྱི་ཚོགས་བསགས་པ་ཁོ་ནས་འགྲུབ་ཀྱིས་གཞན་དུ་མ་ཡིན་ནོ། །དེ་ལྟར་འཁོར་འདས་གཉིས་ཀྱི་ཡོན་ཏན་མཐར་ཐུག་པའི་ནང་ནས་ཀྱང་མཐར་ཐུག་པ་
སྟེ། དེ་ལས་ཕུལ་ས་མེད་པ་རྣམས་ཀྱང་ཐེག་པ་ཆེན་པོའི་ཡོན་ཏན་ལ་ལྟོས་ན་ཡོན་ཏན་ཤིན་ཏུ་ཆུང་ངུ་ཕྲ་མོ་ཙམ་ལས་མེད་པ་ཡིན་ཏེ། བསོད་ནམས་ཀྱི་ཚོགས་ཤིན་ཏུ་ཆུང་བས་ལན་༔

༄༅། །པ་ཡིན། ཤིན་ཏུ་ཆུང་བ་ཡང་བསམ་རྒྱ་ཆུང་བས་ལན་པ་ཡིན། འཁོར་བ་མཐའ་དག་པང་གིས་ལེན་མ་ནུས་པས་བདག་གཅིག་པུ་ཞི་བ་གྲོལ་བ་མྱ་ངན་
ལས་འདས་པ་དོན་དུ་གཉེར་བ་ལས་མ་གཏོགས་པ་འཁོར་བ་པང་གིས་བླངས་ནས་སེམས་ཅན་གྱི་དོན་དུ་ཇི་སྲིད་ནམ་མཁའ་གནས་ཀྱི་བར་དེ་སྲིད་དུ་སེམས་ཅན་གྱི་དོན་ལ་འཁོར་བར་
འཁྱམ་མ་ནུས་ཤིང་། བསམ་པ་རླབས་པོ་ཆེ་དེ་ལྟ་བུ་བློར་མ་ཤོང་བས་བསམ་པ་ཀོར་ལེར། བློ་ཀོར་ལེར་སོང་བའི་སྐྱོན་ཀྱིས་བསོད་ནམས་རབ་ཏུ་དྲན་ཡང་ཀོར་ལེར་སོང་ངོ་།
དེའི་ཤུགས་ཀྱིས་ཡོན་ཏན་རབ་ཏུ་དྲན་ཀྱང་ཀོར་ལེར་སོང་ངོ་། །ཐེག་པ་ཆེན་པོའི་ཡོན་ཏན་དང་ཁྱད་པར་བསམ་གྱིས་མི་ཁྱབ་ཅིང་བློར་མི་ཤོང་སྟེ། དེ་གཉིས་ཀྱི་ཁྱད་པར་ནི་ལུང་
ལས། ཐེག་པ་ཆུང་ངུ་རྨིག་རྗེས་ཆུ། །ཐེག་པ་ཆེན་པོ་རྒྱ་མཚོའི་ཆུ། །ཞེས་གསུངས་སོ། །ཁྱད་དེ་ཙམ་པ་བསམ་པ་རྒྱ་ཆེ་ཆུང་གིས་ཕྱེ་བ་ཡིན་ནོ། །ཡང་ལུང་ལས། ཉུངས་

དཀར་སྲིན་བུས་ཟོས་པའི་ནང་གི་ནམ་མཁའ་དེ་ནི་ཆུང་བས་ཏེ། །ཕྱོགས་བཅུའི་ནམ་མཁའ་ཆེན་པོ་དེ་ནི་དེ་ལྟ་མ་ཡིན་ནོ། །དེ་གཉིས་ལ་རྒྱ་ཆེ་ཆུང་གི་ཁྱད་པར་ཇི་ཙམ་པ་
པོད། ཁྱད་པར་དེ་ཙམ་པ་བསམ་པ་རྒྱ་ཆེ་ཆུང་གིས་ཕྱེ་བ་ཡིན་ནོ། །དེ་བས་ན་ཐེག་པ་ཆེན་པོའི་ཡོན་ཏན་ནི་བསམ་པ་རྒྱ་ཆེན་པོ་ཚད་གཟུང་མེད་པ་ལས་གྲུབ་པ་ཡིན་ཏེ། གཞན་
དོན་དུ་སྙིང་རྗེ་ཆེན་པོའི་གོ་ཆས་ནམ་མཁའ་གནས་ཀྱི་བར་དུ་ཁམས་གསུམ་དུ་འཁོར་ཞིང་། འཁོར་བའི་སྡུག་བསྔལ་དཔག་ཏུ་མེད་པ་དང་དུ་ལེན་ནུས་པའི་བསམ་པ་རྒྱ་ཆེན་པོ་དེ་
ཙམ་པ་ལས་གྲུབ་པ་ཡིན་པར་གསུངས་མོད། །ལུང་ལས་ཀྱང་། ཇི་སྲིད་ནམ་མཁའ་གནས་ཀྱི་བར། །གཞན་དོན་འཁོར་བར་འཁོར་བྱེད་ཀྱང་། །སྙིང་རྗེ་ཅན་རྣམས་ཅི་སྟེ་སྐྱོ།
ཞེས་གསུངས་པས། བསམ་པ་རྒྱ་ཆེན་པོ་དེ་ཙམ་པ་མངའ་བས་ཡོན་ཏན་རྒྱ་ཆེན་པོ་བློར་མི་ཤོང་བ་བསམ་གྱིས་མི་ཁྱབ་པ་དེ་ཙམ་པ་བྱུང་བ་ཡིན་ཏེ། དེ་བས་ན་ཐེག་པ་ཆེན་པོའི་

།ཡོན་ཏན་ལ་གཞན་གང་གིས་ཀྱང་འགྲན་དུ་མེད་དོ། །བསམ་ཡས་ཕུའི་མཚེར་ཕུར། ཁྱད་པར་ལ་བཤམ་ཐབས་མེད། ཁྱད་པར་ལ་བཤམ་ཐབས་
ཊུ་
མེད། བསམ་པ་རྒྱ་ཆེ་ཆུང་ལས་ཁྱད་དེ་ཙམ་པ་བྱུང་བ་ཡིན། བསམ་པ་རྒྱ་ཆེ་ཆུང་ལས་ཁྱད་དེ་ཙམ་པ་བྱུང་བ་ཡིན། བསམ་པ་རྒྱ་ཆེ་ཆུང་ལས་ཁྱད་དེ་ཙམ་པ་བྱུང་བ་
a ཡིན། བསམ་པའམ་བློ་རྒྱ་ཆེ་ཆུང་གི་ཁྱད་པར་གྱིས་བསོད་ནམས་རྒྱ་ཆེ་ཆུང་གི་ཁྱད་པར་བྱུང༌། བསོད་ནམས་ཆེ་ཆུང་གི་ཁྱད་པར་གྱིས་ཡོན་ཏན་རྒྱ་ཆེ་ཆུང་བཤམ་ཐབས་མེད་པ་
བྱུང་བ་ཡིན། ལུང་ལས་ཀྱང་། གང་གིས་བསྐལ་པ་བྱེ་བ་སྟོང་ཚང་བར། །སེམས་ཅན་ཀུན་ལ་བདེ་བ་བྱིན་པ་བས། །ལ་ལས་བྱང་ཆུབ་སེམས་མཆོག་གཅིག་བསྐྱེད་པ། །
བསོད་ནམས་ཕུང་པོ་དེས་ནི་ཆར་མི་ཕོད། །ཅེས་གསུངས་སོ། །ཆར་མི་ཕོད་ཅེས་བྱ་བ་ནི། ཁྱད་པར་བཤམ་ཐབས་མེད་པ་ལ་ཟེར་བ་ཡིན་ཏེ། བརྒྱའི་ཆར་ཡང་ཉེ་བར་མི་
B

ཕོད། སྟོང་གི་ཆར་ཡང་ཉེ་བར་མི་ཕོད། བྱེ་བའི་ཆར་ཡང་ཉེ་བར་མི་ཕོད། བྱེ་བ་དཔག་ཏུ་མེད་པའི་ཆར་ཡང་ཉེ་བར་མི་ཕོད། དཔེར་ཡང་མི་ཕོད། རྒྱུར་ཡང་མི་ཕོད། དོན་ལ་
བཤམ་ཐབས་མེད། བཤམ་ཐབས་མེད་བྱ་བའི་ཐ་ཚིག་གོ། །དེ་བས་ཀྱང་དོན་དམ་པ་བྱང་ཆུབ་སེམས་ཀྱི་སེམས་དང་། ཀུན་རྫོབ་བྱང་ཆུབ་སེམས་ཀྱི་བསོད་ནམས་ཀྱི་ཁྱད་པར་
ནི། ལུང་དེ་ཉིད་ཀྱི་འཕྲོ་ལས། འཇིག་རྟེན་ཁམས་ཀྱི་སེམས་ཅན་གང་སུ་དག །དེ་དག་ཐམས་ཅད་བྱང་ཆུབ་བཀོད་པ་བས། །ལ་ལས་ཕུང་པོ་མེད་པའི་ཆོས་མཉན་ན། །བཀྲག་
མེད་དེ་ནི་བསོད་ནམས་ཁྱད་པར་འཕགས། །ཞེས་གསུངས་སོ། །ཁྱད་དེ་ཙམ་པ་གདའོ། །གཟིགས་ཤིག །བསམ་པའི་ཁྱད་པར་གྱིས་བསོད་ནམས་ཀྱི་ཁྱད་པར། བསོད་
ནམས་གྱི་ཁྱད་པར་གྱིས་ཡོན་ཏན་གྱི་ཁྱད་པར་ཆེ་ཆུང་ལུང་ལས་གསུངས་ཤིང་མངོན་སུམ་ན་གསལ་བར་སྣང་ངོ༌། །དེ་ལྟར་འཁོར་བ་དང་མྱ་ངན་ལས་འདས་པ་གཉིས་ཀྱི་ཡོན་ཏན་✖

༄༅། །ཆེ་ཆུང་གི་ཁྱད་པར་དང་ཐེག་པ་ཆེ་ཆུང་གཉིས་ཀྱི་ཁྱད་པར་དང༌། དོན་དམ་པ་བྱང་ཆུབ་ཀྱི་སེམས་དང་། ཀུན་རྫོབ་བྱང་ཆུབ་ཀྱི་སེམས་གཉིས་ཀྱི་
བསོད་ནམས་ཆེ་ཆུང་གི་ཁྱད་པར་གྱིས་ཡོན་ཏན་ཆེ་ཆུང་གི་ཁྱད་པར་བསམ་གྱིས་མི་ཁྱབ་པ་ཚད་བཟུང་མེད་པ་ཚད་ལས་འདས་པ་སྟེ། གོང་དུ་གླེང་བའི་བ་གླང་གི་རྨིག་རྗེས་ཀྱི་ཆུ་
དང་རྒྱ་མཚོ་ཆེན་པོའི་ཆུའི་ཁྱད་པར་དང༌། ཉུངས་དཀར་སྲིན་བུས་ཟོས་པའི་ནང་གི་ནམ་མཁའ་ཆུང་ངུ་དེ་དང་། ཕྱོགས་བཅུའི་ནམ་མཁའ་ཆེན་པོ་དེ་ལ་ཁྱད་པར་ཇི་ཙམ་པ་
འདུག །གོང་དུ་ལུང་དྲངས་ཟིན་པ་ཡིན། ཐེག་པ་ཆེ་ཆུང་གི་ཁྱད་པར་གྱིས་ཡོན་ཏན་ཆེ་ཆུང་གི་ཁྱད་པར་བཤད་ཟིན། ཐེག་པ་ཆེ་ཆུང་གཉིས་ལ་ཁྱད་པར་དེ་ཙམ་པ་ཡོད་དོ།
ཐེག་པ་ཆེན་པོ་ནང་ལ་ཡང་བསམ་པ་དང་བློ་རྒྱ་ཆེ་ཆུང་གི་ཁྱད་པར་ཤིན་ཏུ་ཆེ་སྟེ། གོང་དུ་སྨོས་པའི་ཕྱིའི་རྒྱ་མཚོ་དང་བ་ལང་གི་རྨིག་རྗེས་ཀྱི་ཁྱད་པར་བཞིན་དུ། གཅིག་ལ་གཅིག་
2

ནང་ཕན་ཚུན་དུ་ལྟོས་ཆོས་ཀྱི་ཁྱད་པར་ཤིན་ཏུ་ཆེ་བ་དང་ཆུང་བ་རིམ་པ་ཀྲིག་གེ་ཡོད་པ་ཡིན། སྤྱིར་ཐེག་པ་ཆེ་ཆུང་གི་ཁྱད་པར་ལུང་ལས། ཐེག་པ་ཆུང་ངུ་རྨིག་རྗེས་ཆུ། །ཐེག་པ་
ཆེན་པོ་རྒྱ་མཚོའི་ཆུ། །ཁྱད་དེ་ཙམ་པ་གོང་དུ་བཤད་ཟིན་ཏོ། །ཐེག་པ་ཆེན་པོ་ནང་གི་ཁྱད་པར་ནི། བྱང་ཆུབ་སེམས་དཔའ་སྙིང་རྗེའི་ས་བོན་ཐེབ་ཙམ་པ་དང་། བྱང་ཆུབ་སེམས་
དཔའ་ལས་དང་པོ་པ་ནས་ས་བཅུའི་བར་དུ་ཁྱད་པར་ཡོད་དེ། བསམ་པ་ཆེ་ཆུང་གི་ཁྱད་པར་གྱིས་ཡོན་ཏན་ཆེ་ཆུང་གི་ཁྱད་པར་ཡོད་དེ། ས་བོན་ཐེབས་པ་ཙམ་དང་ལས་དང་པོ་པའི་
ཁྱད་པར་དང་། ཚོགས་ལམ་ཆེ་འབྲིང་ཆུང་གསུམ་དགུ་ལས། ཆུང་ངུའི་ཆུང་ངུ་ནས་ཆེན་པོའི་ཆེན་པོའི་བར་གྱི་ཡོན་ཏན་གྱི་ཁྱད་པར་དང་། ཚོགས་ལམ་སྦྱོར་ལམ་གཉིས་ཀྱི་ཡོན་
ཏན་ཆེ་ཆུང་གི་ཁྱད་པར་དང་། སྦྱོར་ལམ་ལ་ཡང་དྲོད་ཀྱི་ཡེ་ཤེས་ནས། འཇིག་རྟེན་ཆོས་མཆོག་མན་ཆད་ཀྱི་བློ་དང་ཡོན་ཏན་ཆེ་ཆུང་གི་ཁྱད་པར་དང་། སྦྱོར་ལམ་དང་མཐོང་

། ལམ་གྱི་ཁྱད་པར་དང་། མཐོང་ལམ་ས་དང་པོ་ནས་སྒོམ་ལམ་ས་བཅུའི་བར་གྱི་ཡོན་ཏན་ཆེ་ཆུང་གི་ཁྱད་པར་དང་། དེ་ནས་ས་བཅུ་གཅིག་པ་སྟེ་
སངས་རྒྱས་དང་བྱང་ཆུབ་སེམས་དཔའི་ཡོན་ཏན་གྱི་ཁྱད་པར་རིམ་པ་བཞིན་ནོ། །ཐེག་པ་ཆེན་པོའི་བྱང་ཆུབ་སེམས་དཔའ་ལས་དང་པོ་པ་དང་། ཉན་ཐོས་དང་། རང་རྒྱལ་བའི་
བྱང་ཆུབ་མཐར་ཐུག་པའི་ཁྱད་པར་ནི་ཤིན་ཏུ་བསམ་ཡས་ཤིང་ཁང་ཟོམ་ཆེན་པོ་བློར་མི་ཤོང་བ་སྟེ། ལུང་ལས། ཐེག་པ་ཆུང་ངུ་རྨིག་རྗེས་ཆུ། །ཐེག་པ་ཆེན་པོ་རྒྱ་མཚོའི་ཆུ། །
ཁྱད་དེ་ཙམ་པ་ཡོད་དེ། མདོ་སྡེ་ཐར་པ་ཆེན་པོའི་ལུང་དེ་ནི་ཤིན་ཏུ་ཞལ་གསལ་ཞིང་འགྲིག་པར་འདུག་པས་ཡང་དང་ཡང་དུ་བསྐྱར་ཞིང་བཀོད་པ་ཡིན། ད་རུང་སྐྱོར་སྙིང་ནམ་
འདོད་ཀྱི་སར་སྐྱོར་བ་ཡིན། ངའི་གླེང་སློང་འདི་ལ་སྐྱར་མ་སྐྱར་དང་ཉག་མ་ཉོག་ནམ་ཡང་མེད། ཡོན་ཏན་མེད་པའི་སངས་རྒྱས་ཕྱོགས་གང་ནས་བལྟས་ཀྱང་ག་ལ་སྲིད། སྒོམ་༔
n

ཆེན་པ་ཚན་གཅིག་གི་ཞལ་ནས། ཐམས་ཅད་ཆོས་ཀྱི་སྐུ་ལས་མ་གཡོས་པ་ཉིད་ཀྱིས་ཡོན་ཏན་ཤུགས་ཀྱིས་འབྱུང་བ་ཡིན་གསུངས་ནས། དེ་ལྟར་བཞེད་པ་མང་པོ་གདའ་སྟེ། དོན་
ཤར་དུ་གཉེར་བ་ལ་ཁ་ནུབ་ཏུ་བལྟས་ནས་རྒྱུག་པ་དང་འདྲ་སྟེ། དོན་འགྲུབ་མི་སྲིད་ཐག་ཇེ་རིང་ལ་སོང་བ་ཡིན། བཤང་བའི་སྲིན་བུ་རྣམས་ཀྱང་ཆོས་ཀྱི་སྐུ་ལས་མ་གཡོས་པ་མོད་
། ཡོན་ཏན་ག་ན་གདའ། གཞན་དོན་གྱི་ནུས་པ་ག་ན་གདའ། ཆོས་ཀྱི་སྐུ་ལས་མ་གཡོས་པས་མ་ཕན་པ་ལ་མངོན་སུམ་དུ་གཟིགས། རྒྱུ་མེད་པའི་འབྲས་བུ་མི་སྲིད། རླན་
མེད་པའི་མེ་ཏོག་མི་སྲིད། ཕུགས་ཀྱི་ཕ་བོང་སྐམ་པོ་གཅིག་གི་སྟེང་དུ་མེ་ཏོག་ཀུ་མུ་ཏའི་ས་བོན་རུལ་སུངས་མེད་པ་ཕུལ་གང་བླུགས་ལ་ས་དང་ཆུ་ལུད་ལ་སོགས་པའི་རྩོལ་སྒྲུབ་མ་
བྱེད་པར། འདི་ལས་མེ་ཏོག་ཀུ་མུ་ཏ་དེ་རིང་སང་ལ་མི་སྐྱེ་མི་སྲིད་པ་ཡིན། ས་བོན་བཏབ་པའི་སྟོབས་ཀྱིས་མི་སྐྱེ་མི་སྲིད་པ་ཡིན། ས་བོན་བཏབ་པའི་ཤུགས་ཀྱིས་མི་སྐྱེ་མི་སྲིད་པ་༔

༄༅། །ཡིན་གྱིས་ལ་རྩོལ་སྒྲབ་མ་བྱེད་པར་ཞོག་དང་། ག་ལ་སྲིད། ག་ལ་སྲིད། ག་ལ་སྲིད། ག་ལ་སྲིད། ག་ལ་སྲིད། དེ་མི་དགོས་ཁང་པ་གཙང་མའི་
སྟེང་ཁང་སྐམ་པོ་གཙང་མ་གཅིག་ཏུ་བའི་རྣམ་ལྔའི་མཎྜལ་གཙང་མ་སྐམ་པོ་གཅིག་གི་སྟེང་དུ་མེ་ཏོག་ལ་སོགས་པ་གང་སྐྱེ་བ་གཅིག་གི་ས་བོན་སྐམ་པོ་བླུགས་ལ། འདི་ཕ་བོང་ངམ་
རྡོ་ལེབ་ཀྱི་སྟེང་མ་ཡིན། ས་ལས་བྱས་པའི་མཎྜལ་གྱི་སྟེང་ཡིན་པས་ས་བོན་ནི་ཡིན། རྡོ་སྟེང་ནི་མ་ཡིན། འདི་ཀ་ལྟར་བཞག་པས་ཆོག་པ་ཡིན། མི་སྐྱེ་མི་སྲིད་གྱིས་ལ་ཞོག་
དང་། སྲིད་དམ་མི་སྲིད། དེ་བས་ན་ཡོན་ཏན་མེད་པའི་སངས་རྒྱས་མི་སྲིད། ཡོན་ཏན་གྱི་རྒྱུ་ཚོགས་མ་བསགས་པའི་ཡོན་ཏན་མི་སྲིད། སྙིང་རྗེ་ཆེན་པོས་ཀུན་ནས་མ་བསླངས་
ཁ་པའི་ཐེག་པ་ཆེན་པོ་མི་སྲིད། འཁོར་འདས་གཉིས་ཀྱི་ཡོན་ཏན་གྱི་ཁྱད་པར་དང་། ཐེག་པ་ཆེ་ཆུང་གི་ཡོན་ཏན་གྱི་ཁྱད་པར་ནི་གོང་དུ་ཞིབ་པར་གླེང་ཟིན་ཏོ། །ཡོན་ཏན་མེད་པའི་

སངས་རྒྱས་དང་། ཚོགས་མ་བསགས་པའི་ཡོན་ཏན་གཏན་ནས་མི་སྲིད་པར་མངོན་སུམ་ན་གསལ་བར་ཡང་ནས་ཡང་དུ་ལུང་རིགས་དང་། བླ་མའི་མན་ངག་དང་། ཉམས་སུ་
མྱོང་བས་མངོན་སུམ་དུ་གཏན་ལ་ཕབ་པའོ། །ཚིགས་བཅད། ཚིགས་བཅད། འབྲོག་ཤོན། འབྲོག་ཤོན། ཚིགས་ལྷུག །ཚིགས་ལྷུག །གླེང་སློང་གླེང་སློང་དུ་གཏན་ལ་ཕབ་
།ཚོགས་མ་བསགས་པའི་སངས་རྒྱས་མི་སྲིད་པར་ཡང་ནས་ཡང་དུ་ཐག་ཆོད་དོ། །རང་རེ་ཕ་སྤད་ཚོ་སྐྱེ་མེད་རྟོགས་པར་བྱ། ཡང་དག་པའི་མཐའ་མངོན་དུ་བྱ། རྟོགས་པ་
བརྟན་པར་བྱས་ལ་ཡང་དག་པའི་མཐའ་འམ་སྐྱེ་མེད་ཀྱི་ངང་ལས་སྐད་ཅིག་ཙམ་ཡང་མ་གཡོས་པར། སྐྱེ་མེད་ཀྱི་ངང་ནས་ཉེ་རིང་མེད་པའི་སྙིང་རྗེ་ཆེན་པོས་འགྲོ་བ་མཐའ་དག་གི་
དོན་དུ་ཡོན་ཏན་དཔག་ཏུ་མེད་པའི་རྩལ་སྦྱང་བའི་ཆེད་དུ། ཚོགས་དཔག་ཏུ་མེད་པ་སྒོ་དུ་མ་ནས་བསག་གོ། །སེམས་ཅན་གྱི་དོན་དུ་ཡོན་ཏན་དཔག་ཏུ་མེད་པར་འགྲུབ་པའི་རྒྱུ

༄༅། །ཚོགས་དཔག་ཏུ་མེད་པ་བསག་གོ། །བསོད་ནམས་བསག་གོ། །ཕག་ལྟོ་མི་ཟ། དུག་མེད། འཕྱུགས་མེད། ཐེ་ཚོམ་མེད་པའི་ཚོགས་ཅི་སྟེ
ང་
བསོག །ཚོགས་ཅི་སྟེ་མི་བསོག །ཚོགས་ཅི་སྟེ་མི་བསོག །ཚོགས་བསག་གོ། །བསོད་ནམས་བསག་གོ། །ཚོགས་པ་འདི་ཁོ་ན་འཕྱུགས་མེད་དུ་འདུག་གོ། །མན་ངག་གི་ཉ་
༈ ག་ཆེན་པོ་འདུག་གོ། །མན་ངག་གི་གནད་ཆེན་པོ་འདུག་གོ། །བསམ་ཡས་མཐིལ་དུ་དམ་པ་སྐུ་ཅོལ་ཤིན་ཏུ་ཆུང་བ་ཚན་གཅིག །ཐབས་ཁྱད་དུ་བསད་པའི་ཤེས་རབ་རྐྱང་པ་ལ་
ཡོན་ཏན་འོང་དུ་རེ་བ། བསོད་ནམས་ཀྱི་ཚོགས་ཁྱད་དུ་གསོད་པའི་ཚོགས་གཉིས་ཟུང་འབྲེལ་དེ། གླེང་སློང་མང་བའི་ཁ་ན་མེད། ཧྲིལ་གྱིས་དྲིལ་བའི་འགག་ལ་ཅོལ་ཆུང་པོ་
ཐབས་ཁྱད་དུ་གསོད་པ། ཀུན་རྫོབ་ཁྱད་དུ་གསོད་པ། བསོད་ནམས་ཀྱི་ཚོགས་ཁྱད་དུ་གསོད་པ། ཡོན་ཏན་འགྲུབ་པའི་རྒྱུ་ཐམས་ཅད་ཁྱད་དུ་བསད་ནས་ཡང་དག་པ་རྫོགས་པའི་

སངས་རྒྱས་ཙམ་པ་རེ། ཡོན་ཏན་མེད་པའི་སངས་རྒྱས་ག་ལ་སྲིད། དེ་ལྟ་བུའི་མཛད་སྤྱོད་གོ་ལོག་ཡི་རེ་མུག་མང་པོ་སྣང་ངོ་། །ཡང་དམ་པ་ཅོལ་ཆུང་པོ་ཚན་གཅིག་དེ་ལས་གོ་
གཅིག་གིས་ལོག་ནས། ལས་རྒྱུ་འབྲས་ཀྱི་ཁ་འཛིན་འཛིན་ནས། སྟོང་པ་ཉིད་ཀྱི་དོན་ཟབ་མོ་ལ་རྣམ་གྲངས་དུ་མའི་སྒོ་ནས་སྨོད་ཅིང་སྤོང་པ་མང་པོ་གདའོ། །གཏིང་རྩ་བ་ནས་མི་
སྨོད་ཅིང་མི་སྤང་བ་རྣམས་ཀྱང་སྟོང་པ་ཉིད་ཐག་སྲིང་རྒྱང་སྲིང་བ་སྟེ། འདི་སྐད་དུ། ད་ལྟ་སྟོང་པ་ཉིད་བསྒོམ་པའི་དུས་མ་ཡིན། སྟོང་པ་ཉིད་སྒོམ་སྔས། སྟོང་པ་ཉིད་སྒོམ་སྔས་
ན་ལས་རྒྱུ་འབྲས་ཁྱད་དུ་གསོད་པ་ཡིན་ཟེར་ནས། དང་པོ་སྟོང་ཉིད་སྒོམ་པ་ལིངས་ཀྱིས་ཞོག་ལ་འཁོར་བའི་ཉེས་དམིགས་ནས་འགོ་གཟུགས་བྱ་བའམ། དལ་འབྱོར་རྙེད་དཀའ་བ་
ནས་འགོ་གཟུགས་བྱ་བའམ། མི་རྟག་པ་ནས་འགོ་གཟུགས་བྱ་བའམ། ལས་རྒྱུ་འབྲས་ནས་འགོ་གཟུགས་བྱ་བའམ། བྱམས་པ་སྙིང་རྗེ་བྱང་ཆུབ་ཀྱི་སེམས་ནས་འགོ་གཟུགས་ཊྛཱ

། བྱ་བའམ། དེ་ལྟ་བུ་ཅི་ནས་ཀྱང་དངོས་པོའམ་མཚན་མ་ཅན་གཅིག་ནས་འགོ་འཛུག་དགོས་གསུངས་པར་གདའ་སྟེ། གང་ཟག་གི་རིགས་བསམ་གྱིས་༄༅།
མི་ཁྱབ་པ་མ་དགོངས་པས་ཐུགས་རྩེ་ཕྱོགས་གཅིག་པ་ཀོར་ལེར་ནས་ཀོར་ལེར་མི་འདྲ་བ་གཅིག་ལ་གཏད་ནས། གང་ཟག་རིགས་མཐོ་དམན་བསམ་གྱིས་མི་ཁྱབ་པ་ཡོད་པ་
ལ༑ པྲིག་ཙམ་གཅིག་ཀྱང་མ་དགོངས་པར་བུག་པ་ཆུང་ཆུང་ཀོར་ལེར་གཅིག་གི་ནང་ལ་སྤྱན་གཟིགས་ཐུགས་གཟིགས་ནས། དེ་རིང་གི་ལུང་པ་ཆེན་པོ་དང་། ཕྱོགས་བཅུའི་རྒྱལ་
ཁམས་ཆེན་པོ་ཀུན་ཟུར་ཙམ་གཅིག་ཀྱང་མ་མཐོང་བར་ལོག་པའི་ང་རྒྱལ་ཀྱི་རྡོ་འཇོང་ཕུགས་སུ་བཅུག་ནས། སྟོང་པ་ཉིད་སྒོམ་པ་སྔས་འཕྱིས་དང་། སྟོང་པ་ཉིད་སྒོམ་པའི་དུས་
ཡིན་མིན་ལ་སོགས་པ་རྣམ་གྲངས་དུ་མའི་སྒོ་ནས་སྟོང་པ་ཉིད་རྒྱང་སྲིང་བར་བྱེད། སྟོང་པ་ཉིད་ཐག་སྲིང་བར་བྱེད། སྟོང་པ་ཉིད་དང་ཅི་ཕྲོལ་བྱེད། སྟོང་པ་ཉིད་ཅི་མི་རྟོགས་བྱེད་

པ༑ ལམ་དུ་ཅི་མ་སོང་བྱེད་པ། དམ་པ་ཅོལ་ཆུང་པོ་མང་པོ་གདའོ། །དེ་བས་ཀྱང་ལོག་པར་རྟོག་པའི་གང་ཟག་ཁམ་པོ་ཆེ། བསམ་ཡས་རྡོ་ལུང་དུ། སྟོང་པ་ཉིད་ཐག་སྲིང་པ་
ཙམ་མ་ཡིན། སྟོང་ཉིད་ཆོས་མ་ཡིན་ཟེར་ནས་གཏིང་རྩ་བ་ནས་སྤོང་བ། ཆོས་ཟབ་མོ་གཏིང་རྩ་བ་ནས་སྤོང་བ། དོན་ཟབ་མོ་གཏིང་རྩ་བ་ནས་སྤོང་བ། འདི་ལྟ་སྟེ། ངེས་པའི་
དོན་གཏིང་རྩ་བ་ནས་སྤོང་བ། དོན་དམ་པའི་བདེན་པ་གཏིང་རྩ་བ་ནས་སྤོང་བ། ཤེས་རབ་ཀྱི་ཕ་རོལ་ཏུ་ཕྱིན་པ་གཏིང་རྩ་བ་ནས་སྤོང་བ། དབུ་མའི་དོན་གཏིང་རྩ་བ་ནས་སྤོང་
བ༑ ཤེས་རབ་ཀྱི་ཕྱོགས་ཟབ་མོའི་དོན་ཐམས་ཅད་གཏིང་རྩ་བ་ནས་སྤོང་བ། འདི་སྐད་དུ། ཨ་མ་ན་སི་ཆོས་མ་ཡིན་རྫོགས་ཆེན་ཆོས་མ་ཡིན་ཟེར་ནས་ཆོས་ཟབ་མོ་གཏིང་རྩ་བ་
ནས་སྤོང་བའི་སྡིག་ཁམ་དེ་ཙམ་པ་རང་གིས་མ་ཚོར་བར་སོག་པ། སེམས་བསྐྱེད་ཞུ་བའི་གང་ཟག་བྱུང་བའི་དུས་སུ་སེམས་བསྐྱེད་ཀྱི་བར་ཆད་འདྲི་བའི་གནས་སུ་བྱས་ནས་འཇག་ ཱ

།སྟོང་དཔལ་རྫོང་གི་བྲག་དཀར་དུ། ཨ་མ་ན་སི་བ་མ་ཡིན་ནམ། རྫོགས་ཆེན་པ་མ་ཡིན་ནམ་ཟེར་ནས་ཆོས་ཟབ་མོའི་མཐར་ཐུག་ལ་ཆོས་མ་ཡིན་པར་
རྦད་ཀྱིས་བཅད། བཀའ་དྲི་མ་མེད་པ་ལ་བཀའ་མ་ཡིན་པར་རྦད་ཀྱིས་བཅད་ནས་རང་རེས་ཉེས་པ་ཁམ་ཆེན་པོ་དེ་ཙམ་པ་ལ། ལེགས་པར་བྱས་པར་མཐོང་། ལེགས་པར་བྱས་
པར་འཁྲུལ། སྡིག་ཁམ་ཆེན་པོ་དེ་ཙམ་པ་བསགས་པ་ལ་དགེ་བ་བསགས་པར་འཁྲུལ། མ་ཚོར་བའི་ལས་ངན། མ་མཐོང་བའི་གཡང་ས། སྡིག་ཁམ་ཆེན་པོ་དེ་ཙམ་པ། དམ་
པའི་ཆོས་སྤོང་བའི་ལས་ངན་བསགས་པ་དེ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་སྤོང་བའི་ལས་ངན་དེ་ཙམ་པ་བསགས་པ་ཡིན་ཏེ། བསམ་ཡས་འཇག་དཀར་དུ། འཕགས་པ་ཤེས་
རབ་ཀྱི་ཕ་རོལ་ཏུ་ཕྱིན་པ་བརྒྱད་སྟོང་པ་ལེའུ་བདུན་པ་སེམས་ཅན་དམྱལ་བའི་ལེའུ་ནས་གསུངས་པ་ལ་གཟིགས་མཛོད་དང་། སྐྱེ་བ་དཔག་ཏུ་མེད་པའི་གོང་རོལ་ནས་ལོག་པར་
ཁ་

ཞུགས་པའི་གང་ཟག་གི་རིགས་སྡིག་ཅན་ཚན་གཅིག་ཤེས་རབ་ཀྱི་ཕ་རོལ་ཏུ་ཕྱིན་པ་ལ་མ་མོས། མ་མོས་པས་མ་དད། མ་དད་པས་ཨ་མ་ན་སི་ཆོས་མ་ཡིན། རྫོགས་ཆེན་ཆོས་
མ་ཡིན་ཟེར་ནས་དམ་པའི་ཆོས་སྤོང་བའི་ལས། ཤེས་རབ་ཀྱི་ཕ་རོལ་ཏུ་ཕྱིན་པ་སྤོང་བའི་ལས། སྡིག་ཁམ་ཆེན་པོ་དེ་ཙམ་པ་བསོག་པ་མངོན་སུམ་ན་མང་པོ་སྣང་ངོ༌། །ཨ་ཙི་
ཚི། ཨི་ཙི་ཚི། ཨ་ཙི་ཚི། སྡིག་ཁམ་དེ་ཙམ་དང་། མ་མཐོང་བའི་གཡང་དེ་ཙམ་པ། ཨ་མ་ན་སི་ཨ་མ་ན་སི་ཟེར་བ་དེ་ནི། སངས་རྒྱས་ཐམས་ཅད་ཀྱི་ཡུམ་ཤེས་རབ་ཀྱི་ཕ་རོལ་
ཏུ་ཕྱིན་པ་ལ་ཟེར་བ་ཡིན་ནོ། །ཨ་མ་ན་སི་ཀ་ར་ཞེས་བྱ་བ་དེ་ནི། ཡིད་ལ་མི་བྱེད་པ་ཞེས་བྱ་བའམ་ཡིད་ལ་མི་བྱེད་པ་སྐྱེ་བ་མེད་པ་ཞེས་བྱ་སྟེ། སངས་རྒྱས་ཐམས་ཅད་ཀྱི་ཡུམ་
ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཉིད་ཁོ་ན་ཡིན་ནོ། །ཤེས་རབ་ཀྱི་ཕ་རོལ་ཏུ་ཕྱིན་པའི་རྒྱུ་མཚན་ནམ་ངོ་བོ་ནི་ཡིད་ལ་མི་བྱེད་པ་ཞེས་བྱ། གཉིས་སུ་མེད་པ་ཞེས་བྱ། དམིགས་སུ་

།མེད་པ་ཞེས་བྱ། དམིགས་པ་མེད་པ་ཞེས་བྱ། མི་དམིགས་པ་ཞེས་བྱ། ཤེས་རབ་ཀྱི་ཕ་རོལ་ཏུ་ཕྱིན་པ་བརྒྱད་སྟོང་པ་ལས་ཀྱང་། ཆོས་ཐམས་ཅད་
ང
ཀྱི་མི་དམིགས་པ་གང་ཡིན་པ་དེ་ནི་ཤེས་རབ་ཀྱི་ཕ་རོལ་ཏུ་ཕྱིན་པའོ་ཞེས་གསུངས་པ་དང་། སྟོང་ཕྲག་ཉི་ཤུ་ལྔ་པ་ལས་ཞལ་གསལ་པོར་ཡང་དང་ཡང་དུ་གསུངས་སོ། །སྟོང་ཕྲག་
བརྒྱ་པ་ལས་ཀྱང་། གཟུགས་ཡིད་ལ་མི་བྱེད། ཚོར་བ་ཡིད་ལ་མི་བྱེད། མིག་ཡིད་ལ་མི་བྱེད། རྣ་བ་ཡིད་ལ་མི་བྱེད། ཡིད་ཡིད་ལ་མི་བྱེད། མིག་གི་འདུས་ཏེ་རེག་པ་ཡིད་ལ་
མི་བྱེད། རྣ་བའི་འདུས་ཏེ་རེག་པ་ཡིད་ལ་མི་བྱེད། སའི་ཁམས་ཡིད་ལ་མི་བྱེད། ནམ་མཁའི་ཁམས་ཡིད་ལ་མི་བྱེད། མ་རིག་པ་ཡིད་ལ་མི་བྱེད། འདུ་བྱེད་ཡིད་ལ་མི་
༣ བྱེད། རྒ་ཤི་ཡིད་ལ་མི་བྱེད། སྦྱིན་པའི་ཕ་རོལ་ཏུ་ཕྱིན་པ་ཡིད་ལ་མི་བྱེད། ཤེས་རབ་ཀྱི་ཕ་རོལ་ཏུ་ཕྱིན་པ་ཡིད་ལ་མི་བྱེད། ནང་སྟོང་པ་ཉིད་ཡིད་ལ་མི་བྱེད། དངོས་པོ་མེད་པའི་

་བོ་ཉིད་སྟོང་པ་ཉིད་ཡིད་ལ་མི་བྱེད། དྲན་པ་ཉེ་བར་བཞག་པ་རྣམས་ཡིད་ལ་མི་བྱེད། འཕགས་པའི་ལམ་ཡན་ལག་བརྒྱད་པ་རྣམས་ཡིད་ལ་མི་བྱེད། འཕགས་པའི་བདེན་པ་བཞི་
ཡིད་ལ་མི་བྱེད། ལམ་གྱི་རྣམ་པར་ཤེས་པ་ཡིད་ལ་མི་བྱེད། རྣམ་པ་ཐམས་ཅད་མཁྱེན་པ་ཉིད་ཡིད་ལ་མི་བྱེད་པ་གང་ཡིན་པ་དེ་ནི་ཤེས་རབ་ཀྱི་ཕ་རོལ་ཏུ་ཕྱིན་པའོ། །ཞེས་གསུངས་
པས། ཡིད་ལ་མི་བྱེད་པ་ཞེས་བྱ་བ་དེ་ནི། རྒྱ་གར་གྱི་སྐད་དུ། ཨ་མ་ན་སི་ཀ་ར་ཞེས་བྱ་སྟེ། མ་ན་སི་ཀ་ར་ཞེས་བྱ་བ་ནི་ཡིད་ལ་བྱེད་པའོ། །ཨ་ཞེས་བྱ་བ་ནི་དགག་པའི་ཚིག་
སྟེ། ཡིད་ལ་མི་བྱེད་པ་ཞེས་བྱ་བ་སྟེ། སངས་རྒྱས་ཐམས་ཅད་ཀྱི་ཡུམ་ཤེས་རབ་ཀྱི་ཕ་རོལ་ཏུ་ཕྱིན་པ་ཉིད་ཁོ་ན་ཡིན་པར་ཤིན་ཏུ་ཞལ་གསལ་པོར་གསུངས་སོ། །ཡང་དང་ཡང་དུ་
ཞལ་གསལ་བར་གསུངས་ནས་འདུག་གོ། །གཟིགས་དང་གཟིགས་དང་། དམ་པའི་ཆོས་སྤོང་བའི་སྡིག་པ་ཁམ་ཆེན་པོ་བསགས་སམ་མ་བསགས་སོམས་མཛོད་དང་། ཨ་མ་ན་

།སི་ཀ་ར། ཨ་མ་ན་སི་ཀ་ར་ཞེས་བྱ་བ་ནི་ཡིད་ལ་མི་བྱེད་པའོ། །ཡིད་ལ་མི་བྱེད་པ་གང་ཡིན་པ་དེ་ནི་ཤེས་རབ་ཀྱི་ཕ་རོལ་ཏུ་ཕྱིན་པའོ། །དེ་ཉིད་ཁོ་ན་
སངས་རྒྱས་ཐམས་ཅད་ཀྱི་ཡུམ་མོ། །དེ་ལྟ་བུའི་སངས་རྒྱས་ཐམས་ཅད་ཀྱི་ཡུམ་ལ། ཨ་མ་ན་སི་ཆོས་མ་ཡིན། རྫོགས་ཆེན་ཆོས་མ་ཡིན་ཟེར་ན་ཡུམ་ཤེས་རབ་ཀྱི་ཕ་རོལ་ཏུ་ཕྱིན་
པའི་དོན་སྤངས་པའི་སྡིག་ཁམ་ཆེན་པོ་དེ་ཙམ་པ་བསགས་པ། ཤེས་རབ་ཀྱི་ཕ་རོལ་ཏུ་ཕྱིན་པའི་དོན་སྤངས་པ་དང་། གཞུང་སྤངས་པ་གཉིས་ལས། གཞུང་སྤངས་པ་དེ་ནི་རྒྱས་
འབྲིང་རྣམ་གསུམ་ལ་སོགས་པ་ཚོང་བའམ་བླུར་འཇུག་པ་ལ་ཟེར་བ་ཡིན། དོན་སྤངས་པ་ནི་ཨ་མ་ན་སི་ཆོས་མ་ཡིན། རྫོགས་ཆེན་ཆོས་མ་ཡིན་ཟེར་ཏེ་གཏིང་རྩ་བ་ནས་སྤོང་ཞིང་
སྨོད་པ་སྡིག་སོག་པ་ལ་ཟེར་བ་ཡིན། ཁམ་ཆེན་པོ་འདུག་གོ་གཟིགས་ཤིག །སོམས་ཤིག །སངས་རྒྱས་ཐམས་ཅད་ཀྱི་ཡུལ་ལ་འཇུག་པ་ཡེ་ཤེས་སྣང་བ་རྒྱན་གྱི་མདོ་

ལས། གང་ཡིད་ལ་བྱེད་པའི་ཆོས་ཐམས་ཅད་ནི་མི་དགེ་བའོ། །གང་ཡིད་ལ་མི་བྱེད་པའི་ཆོས་ཐམས་ཅད་ནི་དགེ་བའོ་ཞེས་གསུངས་སོ། །དེ་ཉིད་ཀྱི་འཐད་པ་ཡང་། འཕགས་པ་
སྡོམ་པ་གསུམ་བསྟན་པའི་མདོ་ལས། གང་ཡིད་ལ་བྱེད་པ་ཡོད་པ་དེ་ལ་ནི་ངར་འཛིན་པ་ཡོད་དོ། །ཞེས་གསུངས་སོ། །ངར་འཛིན་པ་ལས་ང་ཡིར་འཛིན་པ་འབྱུང་བ་ཆོས་ཉིད་
ཡིན་མོད། ཡིད་ལ་བྱེད་པའི་ཆོས་ཐམས་ཅད་མི་དགེ་བར་འགྱུར་བའི་འཐད་པ་ཡང་། སྡོམ་པ་གསུམ་བསྟན་པའི་མདོ་ལས་དེ་སྐད་གསུངས། དེ་ཉིད་ཀྱི་འཐད་པ་ཡུམ་ཆེན་མོ་
ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཕྲག་བརྒྱ་པ་ལས། ཀྱེ་མ་སེམས་ཅན་འདི་དག་ནི་ངར་འཛིན་པ་དང་ང་ཡིར་འཛིན་པས་འཁོར་བ་ན་འཁོར་རོ། །འཁོར་བ་ན་འཁོར་བས་དམྱལ་བ་
ལ་སོགས་པའི་སྡུག་བསྔལ་འབའ་ཞིག་ཡིན་མོད། མི་དགེ་བ་ལས་ནི་སྡུག་བསྔལ་འབའ་ཞིག་འབྱུང་བ་ཡིན་མོད། ལུང་ལས་ཀྱང་། མི་དགེ་བ་ལས་སྡུག་བསྔལ་འབྱུང་། །འདི་ཎྜཱ

།ལས་ཇི་ལྟར་ངེས་ཐར་ཞེས། །ཉིན་མཚན་རྟག་ཏུ་བདག་གིས་ནི། །འདི་ཉིད་འབའ་ཞིག་བསམ་པར་རིགས། །ཞེས་གསུངས་སོ། །ལུང་ཞེས་བྱ་བ་༄༅།
། གང་དང་གང་བློ་གཏད་ཐུབ་པ་ལ་བྱ་སྟེ། བཀའ་དྲི་མ་མེད་པ་རྣམས་ལུང་དུ་ཆེ། བཀའ་མ་ཡིན་པར་གྱུར་ཀྱང་ནི་བསྟན་བཅོས་ཆེན་མོ་སྟེ། སློབ་དཔོན་འཕགས་པ་པ་པ་ཀླུ་སྒྲུབ་
དང་། དབྱིག་གཉེན་དང་། ཐོགས་མེད་དང་། ཞི་བ་ལྷ་ལ་སོགས་པ་བསྟན་བཅོས་རྩོམ་པའི་ཚད་དང་ལྡན་པ། རྩོམ་པ་པོ་ཆེན་པོ་རྣམས་ཀྱིས་མཛད་པའི་བསྟན་བཅོས་རྣམས་
ལུང་དུ་ཆེ། བཀའ་དང་བསྟན་བཅོས་མ་ཡིན་པར་གྱུར་ཀྱང་ནི། བཀའ་དང་བསྟན་བཅོས་ཐམས་ཅད་ཀྱི་བཅུད་བཏོན་ནས་ཉམས་སུ་བླངས་བའི་སྒྲུབ་བརྒྱུད་ཀྱི་བླ་མ་བྱིན་རླབས་ཅན་
གྲུབ་པ་ཐོབ་པའི་ཚིག་གི་ཉམས་དང་ལྡན་པ་རྣམས་ཀྱི་ཉམས་མྱོང་དང་རྟོགས་པའི་མགུར་དང་། ཚིགས་སུ་བཅད་པ་དང་། བརྡའི་བྱེ་བྲག་སྣ་ཚོགས་དང་། རྩེད་མོ་དང་། ཀུ་རེ་ཊྛཱཁ་

དང་། བཞད་གད་ཀྱི་ཚུལ་དུ་གསུངས་པ་རྣམས་ཀྱང་བཀའ་དྲི་མ་མེད་པ་དང་ཁྱད་པར་མེད་པར་ལུང་དུ་ཆེ་བ་ཡིན། ཤིན་ཏུ་ཆེ་བ་ཡིན། ཕྱོགས་བཅུའི་དེ་བཞིན་གཤེགས་པ་
ཐམས་ཅད་བྱིན་རླབས་ཀྱི་ངོ་བོར་བྱོན་པ་ཡིན། དེ་ཉིད་བླ་མ་བྱིན་རླབས་ཅན་གྱི་ཀུ་རེ་དང་། རྩེད་མོ་དང་མགུར་ལ་སོགས་པ་སྣ་ཚོགས་སུ་འཆར་བ་ཡིན་པའི་ཕྱིར་རོ། །དེ་བས་ན་
བྱིན་རླབས་ཅན་གྱི་བླ་མའི་མགུར་ལ་སོགས་པ་གསུང་ཐམས་ཅད་ལུང་དུ་ཆེའོ། །ཤིན་ཏུ་ལུང་དུ་ཆེ་བ་ཡིན་ནོ། །དམ་པ་གཞན་གྱི་ཞལ་ནས་ཀྱང་། རྟོགས་ལྡན་ཉམས་མྱོང་བདེ་
གཤེགས་བཀའ་དང་འདྲ། །གསུང་ངོ་། །དེ་ཀུན་ཤིན་ཏུ་མད་པ་ཡིན་ནོ། །འཐད་པ་ཡིན་ནོ། །སྤྱིར་ཕྱོགས་བཅུའི་དེ་བཞིན་གཤེགས་པ་ཐམས་ཅད་ཐུགས་རྗེ་འབའ་ཞིག་གི་རང་
བཞིན་ནམ་ངོ་བོ། སྨོན་ལམ་གྱི་དབང་གིས་གང་ལ་གང་འདུལ་ལམ། གང་ལ་ཅི་འདུལ་དུ་གདུལ་བྱའི་ངོ་བོ་ལ་བྱོན་པ་ཡིན་ཏེ། སྐུས་འདུལ་བ་ལ་སྐུར་བྱོན། གསུང་གིས་འདུལ་

༄༅། །བ་ལ་གསུང་དུ་བྱོན། ཐུགས་ཀྱིས་འདུལ་བ་ལ་ཐུགས་སུ་བྱོན། སྐུས་འདུལ་བ་ལ་སྐུར་བྱོན་པའི་དབང་དུ་བྱས་ན། སྐུ་བེམ་པོས་འདུལ་བ་ལ་
གཟུགས་བརྙན་ལ་སོགས་པའི་བེམ་པོ་སྣ་ཚོགས་སུ་བྱོན། གཟུགས་བརྙན་མ་ཡིན་པའི་བེམ་པོས་འདུལ་བ་རྣམས་ལ་འབྱུང་བ་བཞིའ མ་ལྔ་ལ་སོ་སོར་སྣ་ཚོགས་སུ་བྱོན་པ་ཡིན་
* ནོ། །སས་འདུལ་བ་ལ་སའི་ཁྱད་པར་རམ་བྱེ་བྲག་སྣ་ཚོགས་སུ་བྱོན་པ་ཡིན། དེ་བཞིན་དུ་ཆུས་འདུལ་བ་དང་། མེས་འདུལ་བ་དང་། རླུང་གིས་འདུལ་བ་དང་། ནམ་མཁས་
འདུལ་བ་རྣམས་ལ་སོ་སོའི་ཁྱད་པར་སྣ་ཚོགས་སུ་བྱོན་པ་ཡིན་ནོ། །ནམ་མཁས་འདུལ་བའི་དབང་དུ་བྱས་ན། ནམ་མཁའི་ཁྱད་པར་སྣ་ཚོགས་སུ་བྱོན་པ་ཡིན་ཏེ། སྤྲིན་གྱིས་
འདུལ་བ་ལ་ཁ་དོག་དང་དབྱིབས་ཐ་དད་པ་སྣ་ཚོགས་དུ་མར་བྱོན། དེ་བཞིན་དུ་ནམ་མཁའི་ཁྱད་པར་ཁུག་སྣ་དང་། སྨིག་རྒྱུ་དང་། འཇའ་ཚོན་ལ་སོགས་པར་བྱོན། སྐྱེས་བུ་དམ་༔
3

བ་ཀུན་ལ་འཇའ་ཚོན་ལ་སོགས་པ་ནམ་མཁའི་ཁྱད་པར་སྣ་ཚོགས་པ་མངོན་སུམ་དུ་བྱོན་པ་རྣམས་ལ་གཟིགས། བམ་པོའི་ཁྱད་པར་སྐུ་དང་རིང་བསྲེལ་ལ་སོགས་པའི་པ་སྐུ་
ཁྱད་པར་སྣ་ཚོགས་པ་མངོན་སུམ་དུ་བྱོན་པ་རྣམས་ལ་གཟིགས། རྡོ་ལ་སོགས་པ་ལ་རང་བྱུང་གི་སྐུ་དང་མཆོད་རྟེན་དང་ཡི་གེ་ལ་སོགས་པ་བྱིན་རླབས་ཅན་མང་པོ་མངོན་སུམ་དུ་
བྱོན་པ་རྣམས་ལ་གཟིགས། བསམ་ཡས་རྒྱལ་པོའི་ཕོ་བྲང་དུ་དེ་བཞིན་གཤེགས་པའི་རིང་བསྲེལ་སྒྲོམ་བརྒྱད་བྱོན་ནས། དེ་ལས་དཔག་ཏུ་མེད་པ་འཕེལ་བས་ལྷ་དང་མིའི་ཡུལ་ཐད་
ཀ་ཐད་ཀ་ན་བཞུགས་པ་རྣམས་ལ་གཟིགས། དེ་ལྟ་བུ་འབྱུང་བ་ས་ཆུ་མེ་རླུང་ལ་སོགས་པ་བེམ་པོའི་རྣམ་པར་བྱོན་ནས། སངས་རྒྱས་ཞལ་བཞུགས་པ་དང་ཁྱད་པར་མེད་པར་སྟོན་
པའི་བྱ་བ་བྱེད་པ་ལ་གཟིགས། བེམ་པོའི་བྱེ་བྲག་ཞིག་གིས་སེམས་ཅན་དཔག་ཏུ་མེད་པའི་བསོད་ནམས་བསགས་པའི་ཞིང་མངོན་སུམ་དུ་མཛད་པ་མང་པོ་གདའོ་གཟིགས་ཤིག །

། རྒྱ་གར་ན་རྡོ་རྗེ་གདན། བལ་ཡུལ་ན་འཕགས་པ་ཤིང་ཀུན། རྒྱ་ནག་ན་རི་བོ་རྩེ་ལྔ། བོད་ཡུལ་གྱི་དབུས་སུ་ལྷ་ས་འཕྲུལ་སྣང་དང་། བྲག་དམར་
n
བསམ་ཡས་ལ་སོགས་པའི་བེམ་པོའི་ཚུལ་གྱིས་སེམས་ཅན་གྱི་དོན་མཛད་པ་མང་པོ་བཞུགས་པ་རྣམས་ལ་གཟིགས། ཡེར་པའི་སྒོམ་གྲྭ་དང་། འཆིངས་ཕུའི་ནམ་རལ་ལ་སོགས་
《 པའི་གྲུབ་ཐོབ་ཀྱི་བཞུགས་གནས་བེམ་པོས་སེམས་ཅན་གྱི་དོན་མཛད་པ་བརྗོད་ཀྱིས་མི་ལང་པ་རྣམས་ལ་གཟིགས། དགོན་པ་བྱིན་རླབས་ཅན་དང་། གནས་ཆུང་བྱིན་རླབས་ཅན་ལ་
སོགས་པ་གླེང་གིས་ག་ལ་ལང་། དེ་ལ་སོགས་པའི་བེམ་པོའི་ཚུལ་གྱིས་སྤྲལ་པའི་སྐའི་མཛད་པའི་ཕྲིན་ལས་མཐར་ཕྱིན་པར་མཛད་པ་མང་པོ་ལ་ཟད་པ་ཅི་ཡོད། མངོན་སུམ་ན་
→ གསལ་བའི་བྱིན་རླབས་ཅན་རྣམས་ལ་གཟིགས། རིག་པ་ཅན་ཡེ་ཤེས་དང་ལྡན་པས་འདུལ་བྱ་ལ་ཁྱད་པར་རྣམ་པ་སྣ་ཚོགས་པ་སྟེ། སངས་རྒྱས་ཀྱིས་འདུལ་བ་ལ་སངས་

རྒྱས། བྱང་ཆུབ་སེམས་དཔས་འདུལ་བ་ལ་བྱང་ཆུབ་སེམས་དཔའ། རང་སངས་རྒྱས་དང་། ཉན་ཐོས་ཀྱིས་འདུལ་བ་ལ་དེ་དང་དེ། བོན་གྱིས་འདུལ་བ་ལ་སྟོན་པ་གཤེན་རབ་མི་
བོ་དང༌། དཔལ་སྟོན་སྟག་ལ་མེ་འབར་ལ་སོགས་པ་རྣམ་པ་སྣ་ཚོགས་པ། དེ་བཞིན་དུ་ཁྱིམ་པ་དང་། རབ་ཏུ་བྱུང་བ་དང༌། སོ་སོའི་སྐྱེ་བོ་ཐ་མལ་པ་ལ་སོགས་པ། ཉ་པ་
དང་། རྔོན་པ་དང་། བྱ་བ་ལ་སོགས་པས་འདུལ་བ་ལ་དེ་དང་དེའི་ཆ་བྱད་དུ་སྣང་བར་མཛད་ནས། དེ་དང་དེ་དག་ཏུ་འདུལ་ཞིང་འདྲེན་པར་མཛད་པ་རྣམས་ལ་གཟིགས། གསུང་
གིས་འདུལ་བའི་རིགས་རྣམས་ལ་ནམ་མཁའ་ལ་སྒྲ་གྲགས་པ་ལ་སོགས་པ་བདག་པོ་མེད་པའི་གསུང་བེམ་པོ་མང་པོ་རང་བྱུང་བ་དང་། ཞལ་ནས་གསུངས་པའི་བཀའ། བྱིན་གྱིས་
བརླབས་པའི་བཀའ། རྗེས་སུ་གནང་བའི་བཀའ་དཔག་ཏུ་མེད་པ་རྣམས་སམ། ལུང་ལས། ཇི་སྲིད་འདུ་ཤེས་མ་ཟད་པར། །ཐེག་པའི་མཐའ་ལ་ཐུག་པ་མེད། །ཅེས་གསུངས་

།པས་ཐེག་པའི་མཐའ་ལ་ཟད་པ་མེད་པའམ་བསམ་གྱིས་མི་ཁྱབ་པ་གསུངས་པས། བཀའི་ཕྱོགས་བསམ་གྱིས་མི་ཁྱབ་བོ། །གཞན་ཡང་བསྟན་བཅོས་
ཀྱིས་འདུལ་བ་དང་། བླ་མའི་མན་ངག་གིས་འདུལ་བ་དང་། བྱིན་རླབས་ཀྱིས་འདུལ་བ་དང་། བརྡ་དང་ཐབས་ཀྱིས་འདུལ་བ་དང་། ཞི་བའམ་ཕན་བཏགས་པས་འདུལ་བ་
དང་། དྲག་པོའ མ་ཚར་གཅོད་པས་འདུལ་བ་དང་། བཏང་སྙོམས་སུ་བཞག་པས་འདུལ་བ་དང་། རྒྱ་གར་མས་འདུལ་བ་དང་། རྒྱ་ནག་མས་འདུལ་བ་དང་། བོད་མས་འདུལ་
བ་དང་། ཚིགས་སུ་བཅད་པ་དང་། སྙན་ངག་གིས་འདུལ་བ་དང་། ཚིག་ཐེང་པོ་དང་ལྷག་པས་འདུལ་བ་དང་། མུ་ཅོར་སྨྲ་བ་ཞེས་བྱ་སྟེ། ཁ་རྒོད་ཅི་ཐོད་ཐོད་ཀྱིས་འདུལ་བ་
༢ དང་། གླུ་དང་གར་ལ་སོགས་པའི་རོལ་མོའི་ཁྱད་པར་སྣ་ཚོགས་ཀྱིས་འདུལ་བ་དང་། འདི་ལྟ་བུ་ཁོ་ནས་འདུལ་གྱིས། གཞན་འདི་ལྟ་བུའི་རིགས་ཀྱིས་འདུལ་མི་སྲིད་བྱ་བ་ཆོས་

གང་ནས་ཀྱང་བཤད་པ་མེད་དོ། །ཡང་ལུང་ལས། གང་ལ་ཅིས་འདུལ་དེ་ལ་དེར་སྟོན་པའི། །བཙུན་པ་སྤྱན་རས་གཟིགས་ལ་ཕྱག་འཚལ་ལོ། །ཞེས་པ་དང་། ཡང་ལུང་
ལས། ཇི་སྲིད་འདུ་ཤེས་མ་ཟད་པར། །ཐེག་པའི་མཐའ་ལ་ཟད་པ་མེད། །ཅེས་གསུངས་སོ། །དེ་བས་ན་གདུལ་བྱའི་ཁམས་དང་། བསམ་པ་དང་། བག་ལ་ཉལ་དང་། འདུ་
ཤེས་ཐུག་པ་མེད་ཅིང་བསམ་གྱིས་མི་ཁྱབ་པ་དང་བསྟུན་ནས་དེ་དང་དེའི་བསྟན་པ་དང་རྗེས་སུ་མཐུན་པའི་སྟོན་པ་རིགས་མི་མཐུན་པ་ཐུག་པ་མེད་པ་མུ་མེད་པ་བསམ་གྱིས་མི་ཁྱབ་པ་
འདི་ལྟ་སྟེ། བོན་ཀྱི་བསྟན་པ་ལ་བོན་པོ། སྔགས་ཀྱི་བསྟན་པ་ལ་སྔགས་པ། ཁྱིམ་པའི་བསྟན་པ་ལ་ཁྱིམ་པ། བསམ་ཡས་སེངྒེའི་རི་གདོང་དུ་རབ་ཏུ་བྱུང་བའི་བསྟན་པ་ལ་རབ་ཏུ་
བྱུང་བ། སོ་སོའི་སྐྱེ་བོའི་བསྟན་པ་ལ་སོ་སོའི་སྐྱེ་བོ། སྐྱེས་པའི་བསྟན་པ་ལ་སྐྱེས་པ། བུད་མེད་ཀྱི་བསྟན་པ་ལ་བུད་མེད། གླུ་མཁན་གྱི་བསྟན་པ་ལ་གླུ་མཁན། གར་མཁན་གྱི་

༄༅། །བསྟན་པ་ལ་གར་མཁན། རོལ་མོའི་བསྟན་པ་ལ་རོལ་མོ། སོ་སོའི་མཁན་པོ་ཐ་དད་སོ་སོ། བྱ་བའི་བསྟན་པ་ལ་བྱ་བ། རྔོན་པའི་བསྟན་པ་ལ་རྔོན་
པ༑ ཤན་པ་མཁན་གྱི་བསྟན་པ་ལ་ཤན་པ་མཁན། དེ་བཞིན་དུ་རྒྱལ་པོ་དང་། བློན་པོ་དང་། དམངས་ཕལ་པ་དང་། ངང་པའི་རྒྱལ་པོ་ལ་སོགས་པ་བྱ་སྣ་ཚོགས་དང་། གླང་པོ་
ཆེ་དང་། རྔ་མོང་དང་། རྟ་ལ་སོགས་པས་འདུལ་བའི་བསྟན་པ་ལ་དེ་དང་དེ་དག་ཏུ་བསྟན་ཏེ་སྣ་ཚོགས་པ་བརྗོད་ཀྱིས་མི་ལང་། གཞན་ཡང་སེངྒེ་དང་། ཤ་བ་དང་། རི་དྭགས་
ཀྱི་རྒྱལ་པོ་རུ་རུ་ལ་སོགས་པ་རི་དྭགས་སྣ་ཚོགས་པ་སྟེ་བརྗོད་ཀྱིས་མི་ལང་། དམྱལ་བའི་བསྟན་པ་ལ་དམྱལ་དཔོན། ཡི་དྭགས་ཀྱི་བསྟན་པ་ལ་ཡང་དེ། སོ་སོའི་རིགས་ཐ་དད་པ་
མང་པོ། དེ་བཞིན་དུ་འགྲོ་བ་རིགས་དྲུག་བསམ་གྱིས་མི་ཁྱབ་པའི་བསྟན་པ་ལ་སོ་སོའི་སྟོན་པ། བསམ་ཡས་དབུ་རྩེར། དབྱིབས་ཐ་དད་པ། ཆ་བྱད་ཐ་དད་པ། སྐད་རིགས་ཐ་
n 289

དད་པ། སྐྲ་རིང་པོ། སྐྲ་ཐུང་བ། སྐྲ་མེད་པ། ཆས་བཟང་པོ། ཆས་ངན་པ། གཅེར་བུ་བ། སྐད་པོ་ཆེ། ཤུབ་ཤུབ་སྨྲ་བ། སྨྲ་བཅད་པ།དེ་ལ་སོགས་ཏེ་མཐའ་ཡས་
མཆོག །གང་དང་གང་གིས་འདུལ་བ་ལ་དེ་དང་དེའི་བསྟན་པ་ལ་དེ་དག་དང་ཚུལ་བསྟུན་པའི་ཆ་བྱད་ལ་སོགས་པ་བསམ་གྱིས་མི་ཁྱབ་བརྗོད་ཀྱིས་མི་ལང་ངོ་། །ལུང་ལས་
ཀྱང་། ལྷ་ཡི་སྐད་དང་ཀླུ་དང་གནོད་སྦྱིན་སྐད། །གྲུལ་བུམ་དག་དང་མི་ཡི་སྐད་རྣམས་དང་། །འགྲོ་བ་ཀུན་གྱི་སྒྲ་རྣམས་ཇི་ཙམ་པར། །ཐམས་ཅད་སྐད་དུ་བདག་གིས་ཆོས་
བསྟན་ཏོ། །ཞེས་གསུངས་སོ། །གདུལ་བྱའི་ཁྱད་པར་བསམ་གྱིས་མི་ཁྱབ་པ་ལ། འདུལ་བྱེད་ཀྱི་ཁྱད་པར་ཡང་བསམ་གྱིས་མི་ཁྱབ་པར་ལུང་དུ་མ་ནས་གསུངས་སོ། །མངོན་
སུམ་ན་གསལ་བ་མང་པོ་ཡང་སྣང་ངོ༌། །ལང་མ་ལོང་མ་སྣ་ཚོགས་བསྐྱར་བའི་ལེའུ་སྟེ་བཅུ་གཅིག་པའོ།། །།ད་ཡང་འདི་ན་མར་ལ་བསྐྱར་ནས་གླེང་བར་བྱ་སྟེ། གང་ཟག་གི་

༄༅། །རིགས་བསམ་གྱིས་མི་ཁྱབ་པ་རྣམས་ཕན་ཚུན་གཅིག་ལ་གཅིག་མཐུན་འཇུག་ལ་སོགས་པས་འདུལ་བའི་སྐལ་བ་གཏན་ནས་མེད་པ་རྣམས་ལ་ནི། ཕན་
ཚུན་གཅིག་ལ་གཅིག་གནོད་པ་བྱས་ནས་རིམ་གྱིས་དྲངས་ཏེ། ལམ་བདེ་བ་ལ་གོང་ནས་གོང་དུ་འགོད་པ་ཡིན་ཏེ། བྱང་ཆུབ་སེམས་དཔའ་དེས་སྙིང་རྗེ་འབའ་ཞིག་གིས་ཀུན་ནས་
བསླངས་ནས་གདུལ་བྱ་ཕ་རོལ་པོ་དེ་ལ་གནོད་པ་བྱེད། །བྱང་ཆུབ་སེམས་དཔའ་དེས་གནོད་པ་བྱས་པས་གནོད་པ་བྱས་པའི་ལས་ཀྱི་འབྲེལ་བ་དེས་ནམ་ཞིག་བྱང་ཆུབ་སེམས་དཔའ་
དེའི་གདུལ་བྱར་མི་འོང་མི་སྲིད་པར་ལུང་དུ་མ་ནས་གསུངས། ཕ་རོལ་པོས་བྱང་ཆུབ་སེམས་དཔའ་ལ་གནོད་པ་བྱས་པའི་ལས་ཀྱི་འབྲེལ་བ་ཡང་དེ་བཞིན་དུ་ཤེས་པར་བྱའོ། ། ཨེ་
2 ཨཱི་ཧི་ཨ་ལོ་ཀཱེ་ཨེ་ཧེ། ལཱ་ལ་ཏ་ལ་ལཱོ་ལ་ན། ཨ་ལོ་ཡེ་ཨེ་ཧེ། ལ་ལོ་ཏ་ལ་ལཱོ་ལ་ན་ཤེ། རྒྱོབ་དང་མ་ཆོམ་དང་མ་དགྲ་ལྡང་བའང་ཐུལ་དང་། ལུང་ལས། གང་ལ་སེམས་ཀྱི་

དམ་པ་རིན་ཆེན་དེ། །སྐྱེས་པ་དེ་ཡི་སྐུ་ལ་ཕྱག་འཚལ་ཞིང་། །གང་ལ་གནོད་པ་བྱས་ཀྱང་བདེ་འབྲེལ་བ། །བདེ་བའི་འབྱུང་གནས་དེ་ལ་སྐྱབས་སུ་མཆི། །ཞེས་གསུངས་
པས། རང་ལ་ཞེ་འདོད་གཏིང་ནས་མེད་པར་གཞན་དོན་དུ་སྙིང་རྗེ་ཆེན་པོ་འབའ་ཞིག་གི་དབང་དུ་སོང་ནས་གཞན་དོན་འབའ་ཞིག་མཛད་པའི་བྱང་ཆུབ་སེམས་དཔའ་དེ་ནི། དེས་
ཕན་བཏགས་སམ་གནོད་པ་བྱས་ཀྱང་རུང་། དངོས་སུ་གནོད་པ་ལྟར་སྣང་བར་གྱུར་ཀྱང་ནི། བརྒྱུད་ནས་གདུལ་བྱར་འགྱུར་བའི་ཕྱིར་ཕན་པ་ཆེན་པོར་འགྱུར་བར་ཆོས་ཉིད་ཡིན་པར་
ལུང་དུ་མ་ནས་གསུངས་སོ། །དེ་བས་ན་བྱང་ཆུབ་སེམས་དཔའ་དེས་གདུལ་བྱར་རིམ་གྱིས་འདུལ་བ་དང་། རིམ་གྱིས་ལས་ཀྱང་རིམ་གྱིས་ཏེ། ཤིན་ཏུ་རིམ་གྱིས་པའི་བྱེ་བྲག་ཕན་
ཚུན་གཅིག་ལ་གཅིག་གནོད་པ་སྐྱེལ་བས་གདུལ་བྱར་འགྱུར་བ་སྟེ། ནམ་ཞིག་སྡུག་བསྔལ་གྱི་མཐར་ཕྱུང་སྟེ་བདེ་བ་ལ་འཁོད་པ་ནི་ཆོས་ཉིད་དེ་ལུང་དུ་མ་ནས་གསུངས་སོ།

༄༅། །བས་ན་རང་ལ་ཞེ་འདོད་གཏིང་ནས་མེད་པའི་སྙིང་རྗེ་ཆེན་པོ་འབའ་ཞིག་གིས་སེམས་ཅན་གཞན་གྱི་དབང་དུ་གྱུར་པའི་བྱང་ཆུབ་སེམས་དཔའ་དེས་
ནི། གདུལ་བྱ་ཕ་རོལ་པོ་ལ་ཕན་བཏགས་པ་དང་གནོད་པ་སྐྱེལ་བ་དང་། ལེགས་པ་བྱས་པ་དང་། ཉེས་པ་བྱས་པ་དང་། སྤྱོད་ལམ་རིགས་པ་དང་། མི་རིགས་པ་ལ་སོགས་
པའི་རྣམ་འགྱུར་དང་། བྱ་བ་ཅི་དང་ཅི་སྤྱོད་པ་ལྟར་སྣང་ཞིང་ཚུལ་དང་མི་མཐུན་པའི་སྤྱོད་པ་སྣ་ཚོགས་སྤྱོད་པ་ལྟར་སྣང་བར་གྱུར་ཀྱང་ནི། རང་ལ་ཞེ་འདོད་གཏིང་ནས་མེད་པའི་
སྙིང་རྗེ་ཆེན་པོ་འབའ་ཞིག་གིས། སེམས་ཅན་ཕ་རོལ་པོ་ལ་ཕན་པ་དང་བདེ་བ་འབའ་ཞིག་གིས་སྤྱོད་པ་ཡིན་པའི་ཕྱིར། ཕ་རོལ་པོ་ལ་གནོད་པ་སྐྱེལ་བ་དང་། གནོད་པའི་བྱེ་བྲག་
ཚར་གཅོད་པ་དང་། ཆད་པ་གཅོད་པ་དང་། དམའ་འབེབས་པ་ལ་སོགས་པའི་ཉེས་པ་སྣ་ཚོགས་སྤྱོད་ཅིང་མི་རིགས་པ་སྣ་ཚོགས་དང་། ཚུལ་དང་མི་མཐུན་པ་སྣ་ཚོགས་སྤྱོད་

པར་གྱུར་ཀྱང་ནི། རྣམ་འགྱུར་དེ་ཐམས་ཅད་ལ་ཉེས་པ་གཏན་ནས་མེད་ཅིང་ལེགས་པ་འབའ་ཞིག །གནོད་པ་གཏན་ནས་མེད་ཅིང་ཕན་པ་འབའ་ཞིག །དེ་ཉིད་ཀྱི་ཕྱིར་ན་མི་དགེ་བ་
གཏན་ནས་མེད་ཅིང་དགེ་བ་འབའ་ཞིག །ཚུལ་དང་མི་མཐུན་པ་གཏན་ནས་མེད་ཅིང་ཚུལ་དང་མཐུན་པ་འབའ་ཞིག་པའོ། །དེ་ཉིད་ཀྱི་ཕྱིར་ན་ཞེ་འདོད་མེད་པའི་སྙིང་རྗེ་ཅན་གྱི་བྱང་
ཆུབ་སེམས་དཔའི་སྐྱོན་ལ་རྟོག་ཅིང་། འདི་ལྟ་བུའི་སྤྱོད་པ་མི་འཐད། འདི་ལྟ་བུའི་སྤྱོད་པ་མི་རིགས། འདི་ལྟ་བུའི་སྤྱོད་པ་ཚུལ་དང་མི་མཐུན། ཆོས་དང་མི་མཐུན་ཞེས་ཟེར་ཞིང་
སྐྱོན་ལ་རྟོག་པའི་གང་ཟག་རྣམས་ནི་སྐྱེས་བུ་སྨྱོན་པ་ལྟར་རང་གིས་རང་ཉིད་ཆུད་གསོན་ཅིང་བརླག་པར་བྱེད་པའོ། །ཆོས་སྐོར་གྲྭ་ཐང་དུ། ལུང་ལས། སུ་ཞིག་བྱང་ཆུབ་སེམས་
༈ དཔའི་སྐྱོན་རྟོག་པ། །དེ་ནི་སྨྱོན་པ་ཡིན་པར་ཤེས་པར་བྱ། །ཞེས་གསུངས་སོ། །དེ་ལྟར་བྱང་ཆུབ་སེམས་དཔའ་སེམས་ཅན་གྱི་དོན་དང་། ཕན་པ་དང་བདེ་བ་བླ་ན་མེད་པའི་དོན་༔

།དུ་ཡང་དག་པར་རྫོགས་པའི་བྱང་ཆུབ་ཏུ་བརྩམས་ཏེ། ཤེས་རབ་ཀྱིས་རྣམ་པར་དཔྱད་ཅིང་གཞན་ལ་གནོད་པ་སྐྱེལ་བ་དང་། ཚར་གཅོད་པ་༄༅།
དང་། ཚུལ་དང་མི་མཐུན་པའི་སྤྱོད་པ་ལྟར་སྣང་བ་ལ་སོགས་པ་ཐབས་ལ་མཁས་པའི་དབྱེ་བ་བསམ་གྱིས་མི་ཁྱབ་པའི་ཚུལ་གྱིས་གདུལ་བྱ་དཔག་ཏུ་མེད་པ་སྡུག་བསྔལ་གྱི་མཐར་
འབྱིན་ཅིང་། ཟག་བཅས་ཀྱི་བདེ་བ་ནས་རིམ་པ་བཞིན་དུ་དྲངས་ཤིང་ཟག་མེད་ཀྱི་བདེ་བ་བླ་ན་ཡོད་པ་ལ་འགོད། ཟག་མེད་ཀྱི་བདེ་བ་བླ་ན་ཡོད་པ་ནས་དྲངས་ཤིང་། ཟག་པ་མེད་
པའི་བདེ་བ་ཆེན་པོ་ཞེས་བྱ་སྟེ། བདེ་བ་བླ་ན་མེད་པ་ལ་འགོད་པར་བྱེད་དོ། །དེ་བས་ན་ཞེ་འདོད་གཏིང་ནས་མེད་པའི་བྱང་ཆུབ་སེམས་དཔའ་སེམས་དཔའ་ཆེན་པོ་དེ་ནི་སེམས་དང་
བ་ཞེས་བྱ་སྟེ། དེས་མི་སྡུག་པ་དང་མི་རིགས་པ་ལ་སོགས་པ་ཅི་མཛད་ཀྱང་ཐུགས་ཤིན་ཏུ་དང་བའི་ཕྱིར་དགེ་བའི་ལས་འབའ་ཞིག་ཏུ་འགྱུར་བར་ལུང་ལས་ཤིན་ཏུ་གསལ་ལོ། །ཁ་

ལུང་ལས་འདི་སྐད་དུ། ཡིད་ནི་རབ་ཏུ་འཁྲུགས་པ་ཡིས། །བྱས་པ་དང་ནི་བསགས་པ་དག །ཐམས་ཅད་མི་དགེའི་ལས་སུ་འགྱུར། །ཡིད་ནི་རབ་ཏུ་དང་བ་ཡིས། །བྱས་པ་དང་
བསགས་པ་དག །ཐམས་ཅད་དགེ་བའི་ལས་སུ་འགྱུར། །ཞེས་གསུངས་སོ། །དེ་བས་ན་བྱང་ཆུབ་སེམས་དཔའ་དེས་གནོད་པ་བྱས་པའམ་མི་དགེ་བ་འཇོལ་ཉོག་ཏུ་སྤྱོད་པ་ལྟར་
སྣང་ཡང་ཐུགས་དང་བའི་སྟོབས་ཀྱིས་དགེ་བ་འབའ་ཞིག་ཏུ་འགྱུར་བར་ཤིན་ཏུ་གསལ་ལོ། །ཕན་ཚུན་གནོད་པ་བྱས་པ་ནས་རིམ་གྱིས་འདུལ་བའི་རིམ་པའོ། །ད་ནི་ཕན་བཏགས་པ་
ནས་རིམ་གྱིས་འདུལ་བའི་རིམ་པ་བསྟན་པར་བྱ་སྟེ། འདུལ་ལུགས་བསམ་གྱིས་མི་ཁྱབ་པས་ཐབས་བསམ་གྱིས་མི་ཁྱབ་པ་གསུངས་སོ། །སྤྱིར་གོ་རིམ་མེད་མོད་ཀྱིས། རེ་ཤིག་
ཕ་རོལ་ཏུ་ཕྱིན་པ་དྲུག་གམ། ཆོས་སྤྱོད་ཡན་ལག་བདུན་ནམ། ཆོས་སྤྱོད་བཅུ་ལ་སོགས་པ་དེ་གང་ནས་གླེང་ཡང་གོ་རིམ་ནི་མེད་དོ། །ཕ་རོལ་ཏུ་ཕྱིན་པ་དྲུག་གི་དབང་དུ་༔

༄༅། །བྱས་ན། སྦྱིན་པ་དང་། ཚུལ་ཁྲིམས་དང་། བཟོད་པ་དང་། བརྩོན་འགྲུས་དང་། བསམ་གཏན་དང་། ཤེས་རབ་སྟེ་དྲུག་ལས། སྦྱིན་པའི་
དབང་དུ་བྱས་ན་ཆེ་བ་ཆེ་ས་ནས་བསམ་གྱིས་མི་ཁྱབ། ཆུང་བ་ཆུང་ས་ནས་བསམ་གྱིས་མི་ཁྱབ། ཆུང་ངུའི་ཆུང་ངུ་། ཆུང་ངུ་ལས་ཀྱང་ཆུང་ངུ་། ཤིན་ཏུ་ཆུང་ངུའི་ཆུང་ངུ་བསམ་
གྱིས་མི་ཁྱབ་མོད་ཀྱི་ཟུར་མཚོན་ཙམ། ཆེ་ལོང་ཙམ་ཞིག་གླེང་བར་བགྱི་ན། ཁ་ཟས་སྦྱིན་པའི་དབང་དུ་བྱས་ན། སྲོག་ཆགས་ཀྱི་རིགས་རྡུལ་ཕྲ་རབ་ཙམ་གཅིག་ལ་སྲོག་ཆགས་དེ་
ཉིད་དང་འཚམས་པའི་ཁམ་གཅིག་ཙམ་བྱིན་པའི་དགེ་བའི་རྩ་བ་དེས་ནམ་ཞིག་སྟེར་བ་པོའི་གདུལ་བྱར་འོང་ཞིང་བདེ་བ་ལ་འཁོད་པ་དང་། དེས་རྒྱུ་བྱས་ཏེ་བརྒྱུད་ནས་སྡུག་བསྔལ་
གྱི་མཐར་འབྱིན་པར་ལུང་དུ་མ་ནས་གསུངས་སོ། །སྦྱིན་པ་ཕྲ་མོ་དེ་ཙམ་གཅིག་ལ་ཡང་སྦྱིན་པའི་ཞིང་ངམ་གནས་དེ་དང་སྟེར་བ་པོ་གཉིས་ཀ་ལ་ཁེ་ཆེན་པོ་དེ་ཙམ་གདའ་བ། དེ་༔

བཞིན་དུ་སྐོམ་ཉུང་ངུའི་ཉུང་ངུ་དེ་ཙམ་པ་དང་། ནོར་ཆུང་ངུའི་ཆུང་ངུ་དེ་ཙམ་པ་དང་། དེ་བཞིན་དུ་མལ་སྟན་དང་། བཞོན་པ་དང་། གནས་ཁང་དང་། ན་བའི་གསོས་སྨན་
དང་། གདུགས་དང་། འཁར་བ་དང་།ས་བཅུད་དང་།ཡུལ་ཞིང་དང་། དེ་ལ་སོགས་ཏེ་བདེ་བའི་ཡོ་བྱད་དང་། མཁོ་བའི་ཡོ་བྱད་དང་། བདེ་རྒྱུ་ཡང་མེད་མཁོ་རྒྱུ་ཡང་མེད་མོད་
ཀྱི། གློ་བུར་གྱི་གནས་སྐབས་དེར་སྐད་ཅིག་ཙམ་དེར་ཡིད་ཚིམ་པར་བྱེད་པའི་ཡོ་བྱད་ལ་སོགས་ཏེ། ཕ་རོལ་པོ་དེ་འདོད་པའི་ཡོ་བྱད་ཀྱི་དངོས་པོ་ཆུང་ངུའི་ཆུང་ངུ་དེ་ཙམ་པ་ཞིག་
པར་བྱེད་པ་དང་། སྦྱིན་པ་དེ་ཙམ་པ་ཞིག་ལ་འགོད་པ་དང་། དེ་ལ་སོགས་པ་ཆུང་ངུ་ཆུང་ངུའི་ཡོན་ཏན་དང་འབྲས་བུ་ཚོད་ཀ་ཚོད་ཀར་མི་བསླུ་བ་དེར་ཡར་དྲངས་ཤིང་། འབྲིང་
དང་ཆེན་པོ་ལ་སོགས་གོང་ནས་གོང་དུ་ཡར་ཡར་འཕེལ་ཞིང་རྒྱས་པས་ཐ་མར་སྟེར་བ་པོའི་མགོ་དང་རྐང་ལག་གཏོང་བ་ལ་སོགས་པ་ལ་ཡང་ཤིན་ཏུ་སྤྲོ་བར་འགྱུར་ཏེ། སྦྱིན་པའི་ཕ་

༄༅། །རོལ་ཏུ་ཕྱིན་པ་ཡོངས་སུ་རྫོགས་པར་འགྱུར་རོ། །དངོས་པོའི་དེའོ་ཧུ་འོས་པོ་ཨེཧུ་ཧོའོ། མ་འ་མཆིའི་ཧིས་པ་ཧཱས། བདག་གི་ལ་འོངས་ངོས་སྤྱོད་
h
ཨོ་ཨཱོའོ་ཧུད། ལྷུ་འུན་གྲུ་ཨུ་ཨུབ་ཤོ་འོག །དངོས་པོ་ཐམས་ཅད་རྣམ་འཇིག་པས། །སྦྱིན་པའི་ཕ་རོལ་ཕྱིན་རྫོགས་ཤོག །དགོན་པ་ཀླུ་ཡི་ཆུ་མིག་ཏུ། ཚུལ་ཁྲིམས་ཀྱི་དབང་
བྱས་ན། ཆེ་བ་ཆེ་བ་ནས་བསམ་གྱིས་མི་ཁྱབ། ཆུང་བ་ཆུང་བ་ནས་བསམ་གྱིས་མི་ཁྱབ། ཆུང་ངུའི་ཆུང་ངུ་ལས་ཀྱང་ཆུང་ངུ་ཤིན་ཏུ་ཆུང་ངུའི་ཆུང་ངུ་བསམ་གྱིས་མི་ཁྱབ་མོད་
། ཟུར་མཚོན་ཙམ་ཆེ་ལོང་ཙམ་ཞིག་གླེང་བར་བགྱི་ན། དུས་ཡུན་རིང་བ་དང་ཐུང་ངུའི་དབང་དུ་བགྱིས་ན། དུས་ཡུན་རིང་པོ་ནམ་མཁའ་གནས་ཀྱི་བར་དུ་ཚུལ་ཁྲིམས་སྲུང་བ་
དང༌། སྙིང་པོ་བྱང་ཆུབ་ལ་མཆིས་ཀྱི་བར་དུ་སྲུང་བ་ཡོད། དོན་ལ་དེ་གཉིས་ལ་ཁྱད་མེད་པ་ཞིག་ཡིན། དུས་ཇི་སྲིད་མཚོའི་བར་དུ་སྲུང་བ་ཡོད། ལོ་ལྔ་ལྔ་དྲུག་དྲུག་རྒྱུཁ་

གམ། གཉིས་གཉིས་གསུམ་གསུམ་མམ། ལོ་རེ་ལ་སོགས་པ་ནུས་ཚད་དུ་སྲུང་བ་ཡོད། ཆོ་འཕྲུལ་ཆེན་པོའི་ཟླ་བ་ལ་སོགས་པ་ཟླ་བ་རེ་རེ་གཉིས་གཉིས་གསུམ་གསུམ་ལ་
སོགས་པ་སྲུང་བ་ཡོད། དེ་ཀུན་གང་ཡང་མི་ཐུབ་པ་རྣམས་ཀྱིས་དུས་ཁྱད་པར་ཅན་ནམ་བྱུང་བྱུང་གིས་སྲུང་བ་སྟེ་ཚེས་བཅུ་བཞི་བཅོ་ལྔ། ཉི་ཤུ་དགུ་གནམ་སྟོང་ཚེས་བརྒྱད་ཉི་
གསུམ། དེ་ལྟ་བུའི་དུས་ཁྱད་པར་ཅན་རྣམས་ནམ་བྱུང་བྱུང་གིས་སྲུང་བ་ཡོད། དུས་ཁྱད་པར་ཅན་དེ་རྣམས་ལ་སྲུང་བ་ཡང་ཉན་ཐོས་མདོ་སྡེ་པ་དང་། ཉན་ཐོས་བྱེ་བྲག་སྨྲ་བའི་
ལུགས་གཉིས་ཏེ། ཉན་ཐོས་མདོ་སྡེ་པའི་ལུགས་ཀྱིས་དུས་ཇི་སྲིད་འཚོའི་བར་དུ་ཟླ་བ་བྱུང་ངོ་ཅོག་གི་དུས་ཁྱད་པར་ཅན་དེ་རྣམས་ལ་ཁས་ལེན་པ་ཡིན་ཏེ། དེ་མ་ཤོར་ན་ཇི་སྲིད་
འཚོའི་བར་དུ་སྡོམ་པ་བླངས་མི་དགོས་པ་ཡིན། ཤོར་ན་བླང་དུ་ཡོད་པ་ཡིན། ཉན་ཐོས་བྱེ་བྲག་སྨྲ་བའི་ལུགས་ཀྱིས་ཇི་སྲིད་འཚོའི་བར་དུ་དུས་གཅིག་ལ་མི་ལེན། དུས་གཅིག་ལ་༔

། བླངས་པས་མི་ཆོག །དུས་ཚོད་ཇི་ཙམ་ན་སྲུང་བ་དེ་ཙམ་ན་རང་ལེན་དགོས་པ་ཡིན། ལེན་ལུགས་ནི་བཙུན་པ་དགོངས་སུ་གསོལ་ཞེས་བྱ་བ་༄༅།
ནས། གསུམ་པ་སྐྱབས་སུ་འགྲོ་བ་བྱས་པའི་རྗེས་ལ་བདག་མིང་འདི་ཞེས་བགྱི་བ་ད་ནངས་གདུགས་རྩེ་ཤར་ནས་བཟུང་སྟེ། སང་ནངས་པར་གདུགས་རྩེ་ཤར་བ་ཚུན་ཆད་དུ་བསྙེན་
གནས་པར་བཙུན་པས་བཟུང་དུ་གསོལ། ཚིག་གསུམ་པ་ལ་སློབ་དཔོན་གྱིས་ལེགས་སོ་ཞེས་བརྗོད་པར་བྱའོ། །ཆོ་ག་གཞན་རྣམས་དེས་འགྲེ་བར་ཤེས་པར་བྱའོ། །ཉིན་ཞག་
ཕྲུགས་གཅིག་པོ་དེ་མ་གཏོགས་པ་གཞན་རྣམས་སུ་བསྲུང་མི་དགོས། གལ་ཏེ་དུས་གཞན་དུ་བསྲུང་བར་འདོད་ན་དགེ་སློང་གང་ཡང་རུང་བ་འགའ་ཞིག་ལ་མེ་ཏོག་ཅི་ཙམ་འབྱོར་བ་
▪ ཕུལ་ལ། བཙུན་པ་དགོངས་སུ་གསོལ་ཞེས་པ་ནས། སྔ་མ་ལྟར་ཆོ་ག་མ་འཁྲུལ་བར་བཟླས་པར་བྱའོ། །ཉིན་ཞག་ཕྲུགས་གཅིག་ལས་བསྲུང་མ་མྱོང་བར་ཡིན་ཡང་། ཉིན་ཞག་

ཕྲུགས་གཅིག་པོ་དེ་ཉིད་ཁོ་ནའི་བསོད་ནམས་ནི་མདོ་སྡེ་རིན་པོ་ཆེ་ལས་བརྒྱ་པ་ལས། མི་ཡི་རྒྱལ་པོའི་རྒྱལ་སྲིད་ཆེན་པོ་ཐོབ་པ་དང་། ཀླུའི་རྒྱལ་པོའི་རྒྱལ་སྲིད་ཆེན་པོ་ཐོབ་པའི་
རྣམ་པར་ཐར་པ་ཤིན་ཏུ་ཞིབ་པར་གསལ་ལོ། །ཉིན་ཞག་ཕྲུགས་གཅིག་གི་བསོད་ནམས་དེ་ཙམ་པ་ལ་གཟིགས། ཉིན་ཞག་ཕྲུགས་གཉིས་ཐུབ་ན་བསོད་ནམས་དེ་ཙམ་པ་གཉིས་ཡིན་
མོད། གསུམ་ཐུབ་ན་བསོད་ནམས་གསུམ་དུ་འཕེལ་ལོ། །བཞི་ཐུབ་ན། ལྔ་ཐུབ་ན། བཅུ་ཐུབ་ན། ཉི་ཤུ་ཐུབ་ན། སུམ་ཅུའ མ་བཞི་བཅུ་ཐུབ་ན། ལྔ་བཅུ་ཐུབ་ན། དྲུག་ཅུ་ཐུབ་
ན༑ བདུན་ཅུ་ཐུབ་ན། བརྒྱད་ཅུ་ཐུབ་ན། དགུ་བཅུ་ཐུབ་ན། བརྒྱ་སྟོང་ལ་སོགས་པ་འགྱེར་གྱི་ན་མ་ལུང་དུ། མང་དུ་ཐུབ་རུང་ཉུང་དུ་ཐུབ་རུང༌། མང་དུ་ཐུབ་ན་ཡོན་ཏན་མང་དུ་
འབྱུང་། ཉུང་དུ་ཐུབ་ན་ཡོན་ཏན་ཉུང་དུ་འབྱུང་། སྔ་དྲོ་གཅིག་ཐུབ་ན་དེའི་ཚོད་ཀའི་ཡོན་ཏན་འབྱུང་། དེ་བཞིན་དུ་ཆུ་ཚོད་གཅིག་ཐུབ་བམ། ཐུན་ཚོད་གཅིག་ཐུབ་བམ། ཤིན་ཏུ་༔

། ཡུད་ཙམ་གཅིག་ཐུབ་པའམ། ཐང་གཅིག་ཐུབ་པའམ། སེ་གོལ་གཏོགས་པ་གཅིག་གི་ཡུད་ཙམ་ཐུབ་བམ། སྐད་ཅིག་མ་གཅིག་ཙམ་ཐུབ་བམ། དེ་༄༅།
བས་ཀྱང་ཡུན་ཐུང་སྲིད་པར་གྱུར་ན་ཡང་ཡུན་ཐུང་ངུ་དེ་སྲིད་དུ་ཚུལ་ཁྲིམས་བསྲུངས་པར་གྱུར་པ་ཡིན་པས། དེ་ལ་དགེ་བའི་རྐྱེན་ཕྲ་རགས་གཞན་དག་གིས་གྲོགས་བྱས་པས་ཚུལ་
ཁྲིམས་དེ་གོང་ནས་གོང་དུ་འཕེལ་ཏེ། མཐར་ཚུལ་ཁྲིམས་ནམ་མཁའ་དང་མཉམ་པར་འགྱུར་ཏེ། ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ཡོངས་སུ་རྫོགས་པར་འགྱུར་རོ། །ཉིན་ཞག་
ཕྲུགས་གཅིག་གི་ཕན་ཡོན་ནི་ཟླ་བ་སྒྲོན་མའི་མདོ་ལས། ཕྱོགས་བཅུའི་དེ་བཞིན་གཤེགས་པ་གངྒཱའི་ཀླུང་གི་བྱེ་མ་སྙེད་ལ། བསྐལ་པ་གངྒཱའི་ཀླུང་གི་བྱེ་མ་སྙེད་དཔག་ཏུ་མེད་པའི་
བར་དུ་ལྷ་དང་མིའི་མཆོད་རྫས་ཀྱིས་རྒྱུན་མ་ཆད་པར་བསྙེན་བཀུར་བྱས་པའི་བསོད་ནམས་བརྗོད་ཀྱིས་མི་ལང་ངོ་། །སྐྱིད་པ་སའི་ཁྲི་ཁར། དེ་བས་ན་བསོད་ནམས་ཤིན་ཏུ་ཁྱད་པར་
3

འཕགས་ཤིང་ཆེ་བ་ནི། དམ་པའི་ཆོས་འཇིག་པའི་ཚེ་ཉིན་ཞག་ཕྲུགས་གཅིག་གི་སྡོམ་པ་ཐུབ་པ་བསོད་ནམས་ཆེ། བསྐལ་པ་གངྒཱའི་ཀླུང་གི་བྱེ་མ་སྙེད་དུ་ཚུལ་ཁྲིམས་བསྲུངས་པ་
བས། བླ་ན་མེད་པའི་བྱང་ཆུབ་བསྒྲུབ་པའི་ཆེད་དུ། དགོན་པའི་ས་ཕྱོགས་སུ་གོམ་པ་གཅིག་བོར་བ་བསོད་ནམས་ཆེ། བསོད་ནམས་སྔ་མ་སྔ་མས་ཕྱི་མ་ཕྱི་མ་ལ་བརྒྱའི་ཆར་ཡང་
ཉེ་བར་མི་འགྲོ། སྟོང་གི་ཆར་ཡང་ཉེ་བར་མི་འགྲོ།།བྱེ་བའི་ཆར་ཡང་ཉེ་བར་མི་འགྲོ། བྱེ་བ་བརྒྱའི་ཆར་ཡང་ཉེ་བར་མི་འགྲོ་བ་ནས། བྱེ་བ་སྟོང་གི་ཆ་དང་། བྱེ་བ་བརྒྱ་སྟོང་གི་ཆ་
དང་། བྱེ་བ་ཁྲིའི་ཆ་དང་། བྱེ་བ་འབུམ་གྱི་ཆ་དང་། བྱེ་བ་དཔག་ཏུ་མེད་པ་བགྲང་བ་ལས་འདས་པའི་ཆར་ཡང་ཉེ་བར་མི་ཕོད་དོ། །དཔེར་ཡང་མི་བཟོད། རྒྱུར་ཡང་མི་བཟོད་
དོ་ཞེས་གསུངས་པས། ཉིན་ཞག་ཕྲུགས་གཅིག་ལ་བསོད་ནམས་མེད་པ་ག་ན་མཆི། །དགེ་བའི་བཤེས་གཉེན་པ་ལ་ལ་ཀུན་ལ། མི་སྐྱ་ཐ་མལ་པ་ཉོན་མོངས་པ་ཀུན་གྱིས། སློབ་༔

།དཔོན་དགེ་བའི་བཤེས་གཉེན་ངེད་ལ་བསྙེན་གནས་ཀྱི་སྡོམ་པ་ཞིག་ཞུ་འཚལ་ཞེས་ཞུ་བ་ཕུལ་ལ་གསོལ་བ་བཏབ་པའི་དུས་སུ། ཁྱེད་ན་སོ་གཞོན་པ་དང་༄༅།
ང་
མགོ་རྒོད་པས་བསྙེན་གནས་ཀྱི་སྡོམ་པ་མི་ཐུབ་ཁྱོད་རང་སོང་ཞིག་གསུངས་པས། ཁོ་ཉོན་མོངས་ན་རེ་མ་ཐ་ཡང་ཉི་མ་གཅིག་གཉིས་ཐུབ་ཏུ་མཆི་ཡིས། ཅི་ཐུབ་བྱེད་པ་
ལགས། ཅིས་ཀྱང་སྡོམ་པ་ཐུགས་ལ་འདོགས་པར་ཞུ་ཟེར་བ་ལ། དགེ་བའི་བཤེས་གཉེན་པའི་ཞལ་ནས། ཉི་མ་གཅིག་གཉིས་ཙམ་བསྲུངས། དེ་ནས་མ་བསྲུངས་པར་བཞག་
པས་སླར་ལ་སྡིག་པ་ཤིན་ཏུ་ཆེ་བ་ཡིན། དེ་བས་དང་པོ་རང་ནས་མ་མནོས་པ་བཟང་བ་ཡིན་གསུངས་ཏེ་མ་གནང་བས། སྐྱེ་བོ་ཉོན་མོངས་དེ་མགོ་ཐོམ་གྱིས་སོང་ནས། ལྷ་ཕྱག་
གཅིག་ཙམ་ཡང་མི་འཚལ་བར་སོང་སྟེ། ཕན་ཚུན་གྱི་ཟླ་བོ་ཀུན་ལ་ཡང་རང་ཅག་ཕྱིར་ལོག་ཅིག་བསྙེན་གནས་མ་ནོད་ཅིག །གཏན་དུ་མ་ཐུབ་ན་ཉི་མ་གཅིག་གཉིས་ཙམ་བསྲུངས་༔2

པས་སླར་ལ་དམྱལ་བར་འགྲོ་བ་ཡིན་གསུང་བར་འདུག་གོ། །དང་པོ་རང་ནས་མ་མནོས་པ་བཟང་བ་ཡིན་པར་འདུག་གོ། །བསྙེན་གནས་མ་ནོད་ཅིག་ཟེར་ཞིང་ཐམས་ཅད་ཕྱིར་
བསྐྲོད་པ་མང་པོ་འདུག་གོ། །དཀར་པོའི་ས་བོན་དགེ་བའི་བཤེས་གཉེན་གྱིས་འཕྲོག་ཅིང་བརླག་པར་བྱེད་པ། མཐོ་རིས་ཀྱི་ས་བོན་ཕྲོགས་ནས་དམྱལ་བར་བསྐྱར་བར་བྱེད་པ།
ཚུལ་ཁྲིམས་ཀྱི་བར་ཆད་བྱེད་པ། དགེ་བའི་བཤེས་གཉེན་དུ་རེ་ཙ་ན། སྡིག་པའི་གྲོགས་པོ་དེ་ཙམ་པ་ཡི་རེ་མུག་ན། ཁམ་ཆེ། ཁམ་ཆེ། ཁམ་ཆེ། ཁམ་ཆེ། ཁམ་ཆེ། རང་
ཅག་ཕ་སྤད་ཚོ་སྡིག་ཁམ་དེ་ཙམ་པ་མི་བགྱིའོ། །གྲྭའི་གླག་ཕུ་ཁང་དམར་དུ། རང་ཅག་ཕ་སྤད་ཨ་རེ་འཚེངས། བསྙེན་གནས་ཇི་ལྟ་བ་དེ་བཞིན་དུ་དགེ་བསྙེན་གྱི་སྡོམ་པ་སྣ་འགའ་
སྲུང་བ་སྟེ། སྲོག་གཅོད་པ་སྤོང་བ་ཙམ་དང་། སྣ་གཉིས་སྲུང་བ་དང་། སྣ་གསུམ་སྲུང་བ་དང་། ཡོངས་སུ་རྫོགས་པ་ཞེས་བྱ་བ་སྟེ། ཁྱིམ་པའི་རྩ་བ་བཞི་སྲུང་བ་དང༌། རྩ་བ་༔

༄༅། །བཞི་ཆང་དང་ལྔ་སྟེ། ཁྱིམ་པའི་སྡོམ་པ་ཡོངས་སུ་རྫོགས་པ་གཏན་ཁྲིམས་ལྔ་པོ་དེ་དག་དང་། གཞན་ཡང་ཁྱིམ་ཐབས་སྤངས་པའི་མི་ཚངས་སྤྱོད་པ་
སྤངས་པས་གཞི་བྱས་པའི་རྩ་བ་གཉིས་དང་། རྩ་བ་གསུམ་དང་། རྩ་བ་བཞི་དང་། ཆང་དང་བཅས་པ་སྟེ། ཚངས་པར་སྤྱོད་པའི་གཏན་ཁྲིམས་ལྔ་སྟེ། དགེ་བསྙེན་གོ་མའི་སྡོམ་པ་
དང༌། དགེ་བསྙེན་གྱི་སྡོམ་པ་རྣམས་ཆེ་ཐུབ་ཆུང་ཐུབ་ཏུ་སྲུང་བ་དང་། གཞན་ཡང་དེ་བས་ཆེ་བར་ཐུབ་པ་རབ་ཏུ་བྱུང་བའི་སྡོམ་པ་རྣམས་ཏེ། དགེ་ཚུལ་གྱི་སྡོམ་པ། སྤོང་བ་བཞི་
འཁོར་དང་བཅས་པ་ཡང་དག་པར་བླངས་པ་བཅུ་སྟེ། བཅུ་དང་བཅུ་གསུམ་དང་། མཐོ་རིས་གནས་སུ་རབ་ཏུ་གནས་པའི་སར། གསོལ་བ་དང་བཞིའི་ལས་ཀྱིས་བསྙེན་པར་རྫོགས་
པ་དགེ་སློང་གི་སྡོམ་པ་རྣམས་ཏེ། སོ་སོར་ཐར་པའི་ཕྱོགས་མ་ལུས་པ་མཐར་ཕྱིན་པ་རྣམ་པར་དག་པ་མཁས་པས་བསྔགས་པ། སྐྱོན་དང་བྲལ་ཞིང་མཐར་ཕྱིན་པ་སྲུང་ཞིང་ཐུབ་པར་༔2

བྱེད་པ་སྟེ། དེ་ལྟར་སོ་སོར་ཐར་པའི་སྡོམ་པའི་ཕྱོགས་རྣམས་ནི། བླ་རྫམ་གྱི་འོག་ཁང་ངམ། མཁར་མཐོན་པོའི་མཁར་རྨང་ངམ། སྐས་ཀྱི་གདང་བུ་འོག་མ་ལྟ་བུ་སྟེ། དེ་མེད་
ན་གོང་མ་ཐམས་ཅད་ཀྱི་རྟེན་མེད་པ་སྟེ། སོ་སོར་ཐར་པ་ཤོར་ན་སྡོམ་པ་ཐམས་ཅད་དུས་གཅིག་ལ་འགྱེལ་བར་འགྱུར་རོ། །དེའི་ཕྱིར་ན་སོ་སོར་ཐར་པ་མ་ཉམས་ཤིང་གཙང་བར་
གྱུར་ན། བྱང་ཆུབ་སེམས་དཔའི་སྡོམ་པ་དང་། གསང་སྔགས་ཀྱི་དམ་ཚིག་ཐམས་ཅད་མི་ཉམས་ཤིང་བརྟན་པར་མཐར་ཕྱིན་པར་འགྱུར་རོ། །སོ་སོར་ཐར་པ་ཉམས་ཤིང་ཚུལ་
ཁྲིམས་འཆལ་བ་གང་ཞེ་ན། དམ་པའི་ཆོས་འདུལ་བ་གཞུང་དམ་པ་ལས། ཆོས་གང་ཞིག་དངོས་སམ་བརྒྱུད་ནས་ཀུན་ཏུ་འདོད་ཆགས་པའི་རྒྱུར་འགྱུར་གྱི། འདོད་ཆགས་མེད་
པའི་རྒྱུར་འགྱུར་བ་མ་ཡིན་པ་འདི་ནི་ཆོས་མ་ཡིན། འདུལ་བ་མ་ཡིན། སྟོན་པའི་བསྟན་པ་མ་ཡིན་པར་ཤེས་པར་བྱོས་ཤིག །དེ་བཞིན་དུ་སྦྱར་ཏེ། ཀུན་ཏུ་ཞེ་སྡང་དང༌། ཀུན་ཏུ་༔

༄༅། ། གཏི་མུག་དང་། ཀུན་ནས་ཉོན་མོངས་པ་དང་། ཀུན་ཏུ་སྤྲོས་པ་དང་། ཀུན་ཏུ་རྟོག་པ་དང་། སྲིད་པར་ཉིང་མཚམས་སྦྱོར་བའི་རྒྱུར་འགྱུར་བ་འདི་ནི་
ང་
ཆོས་མ་ཡིན། འདུལ་བ་ཡིན། སྟོན་པའི་བསྟན་པ་མ་ཡིན་པར་ཤེས་པར་བྱོས་ཤིག །སོ་སོ་ཐར་པ་མ་ཉམས་ཤིང་ཚུལ་ཁྲིམས་རྣམ་པར་དག་པ་གང་ཞེ་ན། ཡང་དེ་ཉིད་
ལས། ཆོས་གང་ཞིག་དངོས་སམ་བརྒྱུད་ནས། ཀུན་ནས་འདོད་ཆགས་མེད་པའི་རྒྱུར་འགྱུར་གྱི། འདོད་ཆགས་ཀྱི་རྒྱུར་མ་ཡིན་པ་འདི་ནི་ཆོས་ཡིན། འདུལ་བ་ཡིན། སྟོན་པའི་
བསྟན་པ་ཡིན་པར་ཤེས་པར་བྱོས་ཤིག །དེ་བཞིན་དུ་སྦྱར་ཏེ། དངོས་སམ་བརྒྱུད་ནས་ཀུན་ཏུ་ཞེ་སྡང་མེད་པའི་རྒྱུ་དང་། གཏི་མུག་མེད་པའི་རྒྱུ་དང་། རྣམ་པར་བྱང་བའི་རྒྱུ་
༉ དང་། སྤྲོས་པ་མེད་པའི་རྒྱུ་དང་། རྣམ་པར་མི་རྟོག་པའི་རྒྱུ་དང་། སྲིད་པར་ཉིང་མཚམས་སྦྱོར་བ་ཡོངས་སུ་ཆད་པའི་རྒྱུར་འགྱུར་བ་འདི་ནི་ཆོས་ཡིན། འདུལ་བ་ཡིན་སྟོན་པའི་

བསྟན་པ་ཡིན་པར་ཤེས་པར་བྱོས་ཤིག །དེ་ཉིད་ཀྱི་གནད་ཀྱིས་སམ། དེ་ཉིད་ཀྱི་ཕྱིར་ཁ་བའི་གོང་པོས་ཆུ་འདྲེན་པ་བཞིན་དུ་གསུང་དེ་ཉིད་ཁོ་ན་གསང་སྔགས་ཀྱི་རྒྱུད་སྡེ་མཐར་ཐུག་
དཔལ་གསང་བ་འདུས་པ་དང་། དགྱེས་པ་རྡོ་རྗེ་དང༌། བདེ་མཆོག་འཁོར་ལོ་ལ་སོགས་པ་རྒྱུད་སྡེ་ཟབ་མོ་རྣམས་དང་། དེ་དག་གི་རྫོགས་པའི་རིམ་པ་མཐར་ཕྱིར་པ། གསང་
སྔགས་གསར་མའི་སྐད་དུ་ན། ཕྱག་རྒྱ་ཆེན་པོ། གསང་སྔགས་རྙིང་མའི་སྐད་དུ་ན། རྫོགས་པ་ཆེན་པོ་སྟེ། དེ་ལྟ་བུ་ཇི་ལྟར་མཐོར་སོང་བ་དེ་ན་ཡར་གྱེན་ལ། འདུལ་བ་གཞུང་
དམ་པ་དེ་ཉིད་ལུང་དྲངས་ཏེ། ཇི་ཙམ་མཐོར་སོང་བ་བཞིན་དུ་སོ་སོ་ཐར་པའི་སྡོམ་པ་གཙང་ཞིང་ཚུལ་ཁྲིམས་རྣམ་པར་དག་པའི་མཆོག་ཏུ་ལུང་དུ་མ་ནས་བཤད་དོ། །སློབ་དཔོན་
ཆེན་པོ་བྲམ་ཟེ་ས་ར་ཧ་ཉིད་ཀྱིས་ཀྱང་། དགེ་སློང་གི་རྟགས་ལིངས་ཀྱིས་དོར་ཏེ། བི་ཀྲ་མ་ལ་ཤཱི་ལའི་གཙུག་ལག་ཁང་ནས་ཧུར་གྱིས་ཐོན་ཏེ། དུར་ཁྲོད་ཀྱི་ཆས་བསྣམས་ནས་809

༄༅། །མགུར་བཞེངས་པ། དེ་སྔ་ཕན་ཆད་བྲམ་ཟེ་མིན། །དེ་རིང་ཚུན་ཆད་བྲམ་ཟེ་ཡིན། །གཙང་སྦྲ་སྤྱོད་ན་བྲམ་ཟེ་ཡིན། །ཧེ་རུ་ཀ་དཔལ་བྲམ་ཟེའི་
མཆོག །དེ་བས་དེ་ནི་བརྟེན་པར་བྱ། །དེ་སྔ་ཕན་ཆད་དགེ་སློང་མིན། །དེ་རིང་ཚུན་ཆད་དགེ་སློང་ཡིན། །ཚངས་པར་སྤྱོད་ན་དགེ་སློང་ཡིན། །ཧེ་རུ་ཀ་དཔལ་དགེ་སློང་མཆོག
བས་དེ་ནི་བརྟེན་པར་བྱ། །ཞེས་གསུངས་སོ། །དཔལ་ཧེ་རུ་ཀ་ཞེས་བྱ་བ་གང་ཞེ་ན། རྒྱུད་སྡེ་ཆེན་པོ་ལས། ཤྲཱི་ནི་གཉིས་མེད་ཡེ་ཤེས་ཏེ། །ཧེ་ནི་རྒྱུ་སོགས་སྟོང་པ་ཉིད། །རུ་ནི་
ཚོགས་དང་བྲལ་བ་སྟེ། ཀ་ནི་གང་དུའང་མི་གནས་པའོ། །ཞེས་གསུངས་པས། སྐྱེ་མེད་རྟོགས་པ་ཁོ་ན་ལ་བྱའོ། །སྟོང་ཉིད་རྟོགས་པ་ཁོ་ན་ལ་བྱའོ། །སྟོང་ཉིད་རྣལ་མར་རྟོགས་པ་དེ་
ཐོ ལ་ནི་མཚན་མའི་དྲི་མ་གཏན་ནས་མེད་པས་ཤིན་ཏུ་གཙང་སྦྲའི་མཆོག་སྟེ། བྲམ་ཟེ་མ་ནོར་བ་དེ་ཡིན་ནོ།།སྐྱེ་མེད་རྣལ་མར་རྟོགས་པ་དེ་ལ་ནི། མཚན་མའི་ཉེས་ལྟུང་གཏན་ནས་མེད་

པས། ཉེས་པ་མཐའ་དག་དང་བྲལ་བས་ཚུལ་ཁྲིམས་རྣམ་པར་དག་པའི་མཆོག་སྟེ། དགེ་སློང་མ་ནོར་བ་དེ་ཡིན་ནོ། །དེ་བས་ན་སློབ་དཔོན་ཆེན་པོ་ས་ར་ཧས་དེ་སྐད་གསུངས་སོ།།
ཏིང་ངེ་འཛིན་རྒྱལ་པོའི་མདོ་ལས་ཀྱང་། ཏིང་འཛིན་རྒྱལ་པོ་སྟོང་པ་ཉིད་སྒོམ་པ། །ཚུལ་ཁྲིམས་དག་པའི་མགོ་ལ་དེ་འདུག་སྟེ། །ཆོས་རྣམས་རང་བཞིན་རྟག་ཏུ་མཉམ་པར་བཞག།
བྱིས་པ་མི་རིགས་བརྩོན་པས་མི་ཤེས་སོ། །ཞེས་གསུངས་པ་ལ་གཟིགས་དང་། ཡུམ་ཤེས་རབ་ཀྱི་ཕ་རོལ་ཏུ་ཕྱིན་པ་སྡུད་པ་ཚིགས་སུ་བཅད་པ་ལས་ཀྱང་། སེམས་ཅན་འདི་དག་
ཁྲིམས་ལྡན་འདི་དག་ཁྲིམས་འཆལ་ཞེས། །སྣ་ཚོགས་འདུ་ཤེས་ཞུགས་པས་ཤིན་ཏུ་ཚུལ་ཁྲིམས་འཆལ། །ཞེས་གསུངས་པ་ལ་གཟིགས། དེ་འདྲའི་ལུང་ལ་ཟད་པ་མེད། །རྒོད་
པོའི་རྩེ་ཨཱི། །རང་བཞིན་གཤིས་ཀྱང་དེ་ཀ་ཙུག །ཆོས་ཀྱི་མིག་ཅན་རྣམས་ལ་ནི། མངོན་སུམ་ཚད་མར་གསལ་ལེ་སྣང་། རྒོད་པོའི་རྩེ་ཨཱ། །ཆོས་ཀྱི་མིག་དང་བྲལ་བ་ཡི།

༄༅། །འོལ་ཚོད་རྟག་ཆད་ལག་ནོམས་ལ། །རེ་ཞིག་ཕན་ཚུན་རྩོད་བྱེད་པའི། །ལོང་བ་རྣམས་ཀྱིས་ག་ལ་མཐོང་། །དྲི་མེད་ཆོས་ཀྱི་མིག་ལྡན་པ། །སྐྱེས
མཆོག་རྣམས་ལ་རྗེས་ཡི་རང་། །རྒོད་པོའི་རྩེ་ཨཱ། །གུས་པར་ཕྱག་འཚལ་སྐྱབས་སུ་མཆི། །རྒོད་པོའི་རྩེ་ཨཱི། །གཞན་ཡང་ཇི་ཙམ་དུ་ལྟ་སྤྲོད་ལ་སོགས་པ་མཐོར་སོང་བ་དེ་ཙམ་
དུ་སངས་རྒྱས་ལ་ཐག་ཉེ་བ་སྟེ། སོ་སོར་ཐར་པའི་སྡོམ་པ་ཇེ་ཐོ་ཇེ་གཙང་ལ་སོང་བའི་ལུང་ནི། དཔལ་དགྱེས་པ་རྡོ་རྗེའི་རྒྱུད་ལས། དང་པོ་གསོ་སྦྱོང་སྦྱིན་པར་བྱ། །འགྱུར་ལ་
ལའི་ནང་ན། དང་པོ་བསྙེན་གནས་སྡོམ་པ་འབོགས། །ཞེས་པ་ཡང་སྣང་། དེ་རྗེས་བསླབ་པའི་གནས་བཅུ་སྦྱིན། །དེ་རྗེས་བྱེ་བྲག་སྨྲ་བ་བསྟན། །མདོ་སྡེ་པ་ཡང་དེ་བཞིན་
།དེ་རྗེས་དབུ་མ་བསྟན་པར་བྱ། །རྒྱུད་ཀུན་གཞུང་ལས་ཤེས་བྱས་ལ། །དེ་རྗེས་དགྱེས་པ་རྡོ་རྗེ་བསླབ། །ཅེས་གསུངས་པས། དང་པོ་བསྙེན་གནས་ཀྱི་སྡོམ་པ་འབོགས་པའི་
ཁ་

རྗེས་ལ་དགེ་བསྙེན་གྱི་སྡོམ་པ་བྱིན་པས། དགེ་བསྙེན་གྱི་སྡོམ་པ་དེ་མ་བརླག་མ་ཤོར་གྱི་སྟེང་དུ་བཟང་དུ་སོང་གཙང་དུ་སོང་། དེ་རྗེས་བསླབ་པའི་གནས་བཅུ་སྦྱིན། །ཞེས་
གསུངས་པས། རབ་ཏུ་བྱུང་བ་དགེ་ཚུལ་གྱི་སྡོམ་པ་སྤོང་བ་བཞི་འཁོར་དང་བཅས་པ་བླངས་ཤིང་ཡང་དག་པར་སྤོང་བ་བཅུ་སྦྱིན་པས་བསྙེན་གནས་ཀྱི་སྡོམ་པ་དང་། དགེ་བསྙེན་
གྱི་སྡོམ་པ་གཉིས་གོང་ནས་གོང་དུ་འཕེལ་ཞིང་བཟང་དུ་སོང་། གཙང་དུ་སོང་བ་ཡིན་ནོ། །དེ་ནས་དགེ་སློང་གི་བསླབ་པ་གསོལ་བ་དང་བཞིའི་ལས་ཀྱིས་བསྙེན་པར་རྫོགས་པར་
བྱས་པས། དགེ་ཚུལ་གྱི་སྡོམ་པ་མ་སྟོར་མ་བརླག་གི་སྟེང་དུ་གོང་ནས་གོང་དུ་འཕེལ་ཞིང་བཟང་དུ་སོང་། གཙང་དུ་སོང་བ་ཡིན་ནོ། །དགེ་ཚུལ་གྱི་སྡོམ་པ་ལ་གར་ཤོར། གང་
དུ་གཏོར། གང་དུ་བརླག་རྩིས་གདབ་བྱ་མ་དགོས་སོ། །དེ་ནས་ཉན་ཐོས་བྱེ་བྲག་སྨྲ་བ་ནས་མདོ་སྡེ་པར་འཕོས། མདོ་སྡེ་པ་དབང་པོ་ཐ་མ་ནས་འབྲིང་དུ་འཕོས། འབྲིང་ནས་རབ་

།ཏུ་འཕོས་གང་ཟག་གི་བདག་མེད་རྟོགས། རང་སངས་རྒྱས་ཀྱི་གྲུབ་མཐའ་དེའི་ཁོངས་སུ་ཡོད་མོད་ཀྱི། འོ་ན་ཡང་ཆོས་ཀྱི་བདག་བཟུང་བ་རང་བཞིན་
ང
མེད་པར་རྟོགས། རང་བཞིན་མེད་པར་འཛིན་པའི་ཤེས་པ་ལྐོག་ཏུ་གྱུར་པ་ཞིག་འདོད་དེ། འཛིན་པ་རང་བཞིན་མེད་པར་མ་རྟོགས་སོ། །དེ་ཉིད་ཀྱི་ཕྱིར་བདག་མེད་ཕྱེད་དང་གཉིས་
ལས་མ་རྟོགས་ཞེས་ཐ་སྙད་བཏགས་པས་སོ། །དེའི་རྗེས་ལ་ཐེག་པ་ཆེན་པོར་འཕོས་ཏེ། སྙིང་རྗེ་ཆེན་པོ་ལ་སློབ་པའི་དུས་ན་གོང་གི་སོ་སོར་ཐར་པའི་སྡོམ་པའི་ཚོགས་མང་ཉུང་
དང་། མཐོ་དམན་དེ་ཐམས་ཅད་མ་ཤོར་མ་སྟོར་མ་བརླག་གི་སྟེང་དུ་ཡང་གོང་ནས་གོང་དུ་འཕེལ་ཞིང་རྒྱས་ལ་བཟང་ཞིང་གཙང་དུ་སོང་བ་སྟེ། སངས་རྒྱས་ལ་ཉེ་རུ་སོང་བའི་ཕྱིར་
རོ། །གོང་གི་སོ་སོར་ཐར་པའི་སྡོམ་པ་རྐྱང་པ་ཐམས་ཅད་ནི་ལམ་ཚོལ་བ་ལ་ཞུགས་པ་ཙམ་ལས་ལམ་མ་རྙེད་པར་བཤད་དོ། །ཐེག་པ་ཆེན་པོར་འཕོས་ནས་ལམ་རྙེད་དོ། །དེ་ལ་
ཐོ

ཞུགས་པའི་ཕྱིར་སོ་སོར་ཐར་པའི་སྡོམ་པ་མཐའ་དག་གོང་ནས་གོང་དུ་འཕེལ་ཞིང་རྒྱས་ལ་བཟང་ཞིང་གཙང་དུ་སོང་བར་མངོན་སུམ་ན་གསལ་ལོ། །ལམ་ཚོར་བ་ཙམ་དང་། ལམ་
རྙེད་ནས་དེ་ལ་ཞུགས་པ་ལ་ཁྱད་ཅི་ཙམ་ཡོད། སྐྱག་པ་ཁར་ཆུག །མིག་ཅེར་རེ་མངོན་སུམ་ན་གསལ་བར་འདུག་བཞིན་དུ་ལོང་བའི་ལག་ནོམས། གཏི་མུག་ལས་གཏི་མུག་མ་
འདྲ་བའི་གླེང་ལང་། སྡོམ་པ་བརྟེན་ཅན་བརྟེན་མེད། བྱང་ཆུབ་སེམས་དཔའ་ལ་སོ་སོར་ཐར་པའི་སྡོམ་པ་ཡོད་མེད། ཡང་དག་པར་རྫོགས་པའི་སངས་རྒྱས་ཀྱི་ས་ན་སོ་སོར་ཐར་
པའི་སྡོམ་པ་མངའ་འམ་མི་མངའ། གཏི་ཐུག་གཏི་ཐུག །ནང་ལ་ནང་གི་གླེང་སློང་དེ་ག་འདྲ་ཞིག་གླེང་ཕོད་པ། སྐྱག་པ་ཁར་ཆུག །ཐེག་པ་ཆེན་པོ་སྙིང་རྗེ་ཆེན་པོ་དེ་ཉིད་ཀྱི་
བསླབ་པའི་ཁྱད་པར་གསང་སྔགས་ལ་ཞུགས་མ་ཐག་པ་ལ་ནི་ལམ་ཆེན་པོ་ལ་ཞུགས་པ་སྟེ། གོང་གི་སོ་སོར་ཐར་པའི་སྡོམ་པའི་ཚོགས་དེ་དག་ཐམས་ཅད་མ་ཤོར་མ་སྟོར་མ་བརླག་

། གི་སྟེང་དུ་ཡང་གོང་ནས་གོང་དུ་འཕེལ་ཞིང་རྒྱས་ལ་གཙང་ཞིང་བཟང་དུ་སོང་བ་སྟེ། སངས་རྒྱས་ལ་ཤིན་ཏུ་ཉེར་སོང་བའི་ཕྱིར་རོ། །ལམ་ཚོལ་བ་༄༅།
ཙམ་ལ་མ་ལུས། ལམ་རྙེད་པ་ཙམ་ལ་མ་ལུས། ལམ་ཤིན་ཏུ་བདེ་ལ་མྱུར་ལ་ལྡུམས་པ་ལམ་ཆེན་པོ་ལ་ཞུགས་པའི་ཕྱིར་རོ། །མཆིལ་མའི་ཐལ་བ་དོར་བའི་སྟེང་དུ་ཡུར་ཆུ་བབས་
བྷཱུ,པས། མཆིལ་མའི་ཐལ་བ་མི་སྐམ་གྱི་སྟེང་དུ་བཟང་དུ་འགྲོ། ཡུལ་ཆུའི་སྟེང་དུ་ཆུ་ཀླུང་ཆེན་པོ་བབ་པས་དེ་བས་ཀྱང་མི་སྐམ་ཞིང་ཆེར་མཆེད་དེ་བཟང་དུ་སོང་བ་ཆོས་ཉིད་དོ། །
མཆིལ་མའི་ཐལ་བ་དེ་ཤོར་མི་སྲིད་གཏོར་མི་སྲིད་བརླག་མི་སྲིད་པའི་སྟེང་དུ་སླར་འཕེལ་བ་ཆོས་ཉིད་དོ། །གསང་སྔགས་རྒྱུད་སྡེ་བཞི་པོ་ཉིད་ཀྱང་བྱ་བའི་རྒྱུད་ནས་སྤྱོད་པའི་རྒྱུད་དུ་
འཕེལ། དེ་ནས་རྣལ་འབྱོར་རྒྱུད་དུ་འཕེལ། དེ་ཉིད་རྣལ་འབྱོར་བླ་ན་མེད་པའི་རྒྱུད་དུ་འཕེལ། དེ་ཉིད་ཀྱང་བུམ་པའི་དབང་ནས་གསང་བའི་དབང་དུ་འཕེལ། གསང་དབང་དེ་ཉིད་2

ཀྱང་དབང་གསུམ་པར་འཕེལ། གསུམ་པའི་ཡེ་ཤེས་བཞི་པར་འཕེལ། བཞི་པ་མཐར་ཐུག་ཕྱག་རྒྱ་ཆེ། རྒོད་པོའི་རྩེ་ཨཱ། །འདི་ལས་ཕུལ་ས་བདོག་རི་ཤི། །རྒོད་པོའི་རྩེ་
ཨཱི། །རོ་མཉམ་ཕྱག་རྒྱ་ཆེན་པོ་ཡིན། །རྒོད་པོའི་རྩེ་ཨཱ། །གཉིས་མེད་ཕྱག་རྒྱ་ཆེན་པོ་ཡིན། །རྒོད་པོའི་རྩེ་ཨཱ། །མཆིལ་མའི་ཐལ་བ་གཅིག་པོ་དེ། །རྒོད་པོའི་རྩེ་ཨཱ། །ཆུ་
ཀླུང་ཆེན་པོར་ཕྱམ་གྱིས་མཆེད། །རྒོད་པོའི་རྩེ་ཨཱ། །ཤོར་ཞིང་བརླག་པ་ག་ལ་སྲིད། །རྒོད་པོའི་རྩེ་ཨཱ། །དེ་ལྟ་བུ་ཡི་བཞི་པོ་དེར། །རྒོད་པོའི་རྩེ་ཨཱ། །ཐེག་པ་མཐའ་དག་མ་
ལུས་ཀུན། །རྒོད་པོའི་རྩེ་ཨཱ། །མ་འདྲེས་ཡོངས་སུ་རྫོགས་ནས་གདའ། །རྒོད་པོའི་རྩེ་ཨཱ། །གོང་གི་སོ་སོར་ཐར་པ་དེ། །རྒོད་པོའི་རྩེ་ཨཱ། །གཉིས་མེད་བདེ་བ་ཆེན་པོར་
ཤར། །རྒོད་པོའི་རྩེ་ཨཱ། །མཆིལ་མའི་ཐལ་བ་གཅིག་པོ་དེ། །རྒོད་པོའི་རྩེ་ཨཱ། །ཆུ་ཀླུང་རྒྱ་མཚོ་ཆེན་པོར་འཕེལ། །རྒོད་པོའི་རྩེ་ཨཱ། །ཡང་དག་རྫོགས་པའི་སངས་རྒྱས་ལ་

༄༅། ། སོ་སོར་ཐར་པའི་སྡོམ་པ་མངའ་མི་མངའ་རྩོད་པའི་གཏི་ཐུག་པོ། །སྙིང་ནས་གཏི་ཐུག་པོ། རྩེའུ་ཆུང་སྔོ་ལྷང་ངེ་། ཁ་ཕྱང་ངེ་། སྐྱག་པ་ཁར་
ཆུག །སྲིད་དང་མྱ་ངན་འདས་པའི་ཆོས། །རྒོད་པོའི་རྩེ་ཨཱ། །མ་ལུས་མ་ཕྱེ་མ་བསྲེས་པར། །རྒོད་པོའི་རྩེ་ཨཱི། །དབང་མཆོག་བཞི་པའི་ངང་དུ་རྫོགས། །རྒོད་པོའི་རྩེ་ཨཱ།
གཉིས་མེད་དབང་མཆོག་བཞི་པ་དེར། །རྒོད་པོའི་རྩེ་ཨཱ། །སྲིད་མེད་ཞི་མེད་ཐམས་ཅད་རྫོགས། །རྒོད་པོའི་རྩེ་ཨཱ། །ཕྱི་མེད་ནང་མེད་ཐམས་ཅད་རྫོགས། རྒོད་པོའི་རྩེ་ཨཱ།
མཉམ་དང་མི་མཉམ་ཐམས་ཅད་རྫོགས། །རྒོད་པོའི་རྩེ་ཨཱ། །བཟང་མེད་ངན་མེད་ཐམས་ཅད་རྫོགས། །རྒོད་པོའི་རྩེ་ཨཱི། །མཐོ་མེད་དམའ་མེད་ཐམས་ཅད་རྫོགས། །རྒོད་
པོའི་རྩེ་ཨེ། །གཅིག་མེད་གཉིས་མེད་ཐམས་ཅད་རྫོགས། །རྒོད་པོའི་རྩེ་ཨཱི། །རྟག་ཆད་གཉིས་ལ་སོགས་པ་ཡི། །རྒོད་པོའི་རྩེ་ཨཱ། །མུ་སྟེགས་གྲུབ་མཐའ་ཐམས་ཅད་2

རྫོགས། །རྒོད་པོའི་རྩེ་ཨཱ། །མེ་ལྔ་དབྱུག་གུ་གསུམ་སོགས་པའི། །མུ་སྟེགས་སྤྱོད་པ་མཐའ་དག་རྫོགས། །རྒོད་པོའི་རྩེ་ཨཱི། །ཕྱི་རོལ་མུ་སྟེགས་བྱེད་རྣམས་ཀྱི། །ལྟ་སྒོམ་
སྤྱོད་འབྲས་མཐའ་དག་རྫོགས། རྒོད་པོའི་རྩེ་ཨཱ། །ཐམས་ཅད་གཉིས་མེད་མཉམ་ཕྱིར་རོ། །རྒོད་པོའི་རྩེ་ཨཱ། །ཐམས་ཅད་མཉམ་པའི་ངོ་བོ་ལ། །ཕྱི་ནང་སྲིད་ཞི་ཅིས་མི་
རྫོགས། །རྒོད་པོའི་རྩེ་ཨཱ། །ཤིན་ཏུ་དམན་ཞིང་སྡུག་བསྔལ་བའི། །ངན་འགྲོའི་སྲིད་པ་ཡང་རྫོགས་ན། །རྒོད་པོའི་རྩེ་ཨཱི། །མུ་སྟེགས་གཞུང་ལུགས་ཅིས་མི་རྫོགས། །རྒོད་
པོའི་རྩེ་ཨཱ། །མུ་སྟེགས་ལ་སོགས་ཀུན་རྫོགས་ན། །ནང་པའི་གྲུབ་མཐའ་ཅིས་མི་རྫོགས། །རྒོད་པོའི་རྩེ་ཨཱ། །ཉན་ཐོས་བྱེ་བྲག་སྨྲ་བ་ནས། །རང་སངས་རྒྱས་ཀྱི་ལྟ་སྒོམ་
དང་། །སྤྱོད་དང་འབྲས་བུ་མ་ལུས་རྫོགས། །ཐེག་པ་ཆེན་པོའི་གྲུབ་མཐའ་རྫོགས། །སེམས་ཙམ་རྣམ་གཉིས་ཨ་ཅང་ཆེ། །རྒོད་པོའི་རྩེ་ཨཱ། །དབུ་མ་སྒྱུ་མ་ལྟ་བུ་དང་། །རབ་

༄༅། །ཏུ་མི་གནས་པ་ཡང་རྫོགས། །རང་རྒྱུད་སྒྱུ་མར་སྨྲ་བ་དང་། །ཐལ་འགྱུར་སྤྲོས་བྲལ་ནམ་མཁར་རྫོགས། །རྒོད་པོའི་རྩེ་ཨཱི། །རྣམ་གྲངས་དོན་དམ་
ནམ་མཁར་རྫོགས། །རྒོད་པོའི་རྩེ་ཨཱ། །རྣམ་གྲངས་མ་ཡིན་ཨ་ཅང་ཆེ། །རྒོད་པོའི་རྩེ་ཨཱ། །དེ་ལྟར་བློ་ཡིས་གདགས་ཚད་ཀྱི། །གྲུབ་མཐའ་མ་ལུས་བཞི་པར་རྫོགས། །རྒོད་
པོའི་རྩེ་ཨཱ། །བློ་ལས་འདས་པའང་བཞི་པར་རྫོགས། །རྒོད་པོའི་རྩེ་ཨཱ། །དེ་ལྟར་བློ་དང་བློ་འདས་སོགས། །རྩིས་གདབ་ཀུན་ལས་རྣམ་གྲོལ་བའི། །མ་བཅོས་གཉུག་མ་བཞི་
པར་རྫོགས། །རྒོད་པོའི་རྩེ་ཨཱི། །སོ་སོར་ཐར་པ་ཡན་ཆད་ནས། །དབང་མཆོག་བཞི་པ་མན་ཆད་ཀྱི། །ལྟ་སྒོམ་སྤྱོད་འབྲས་དམ་ཚིག་རྫོགས། །དེ་ལ་སོགས་ཏེ་མཐའ་ཡས་
མཆོག །གླེང་གིས་མི་ལང་གླེང་འཕྲོ་ཆོད། །དེ་ལྟར་མ་རྫོགས་ཀུན་རྫོགས་པས། །བཞི་པའི་དབང་མཆོག་གཉིས་མེད་ལས། །མ་འདས་ཕྱག་རྒྱ་ཆེ་མཆོག་ལ། །མ་རྫོགས་དགུ་

རྫོགས་ཀུན་རྫོགས་པའི། །རྫོགས་པ་ཆེན་པོར་བཏགས་པས་ཆོག །གསང་སྔགས་གསར་རྙིང་ང་མི་འབྱེད། །རྒོད་པོའི་རྩེ་ཨཱ། །ཀུན་ཤོང་ཡངས་པའི་ནམ་མཁའ་ལ། །རྒོད་
པོའི་རྩེ་ཨཱ། །གསང་སྔགས་གསར་རྙིང་ངས་མ་ཕྱེད། །རྒོད་པོའི་རྩེ་ཨཱ། །བོན་དང་ཆོས་སུ་ངས་མ་ཕྱེད། །རྒོད་པོའི་རྩེ་ཨཱ། །སྲིད་ཞི་ཀུན་གྱིས་མ་ཕྱེད་དོ། །རྒོད་པོའི་རྩེ་
ཨཱི། །དབྱེ་རུ་ཡོད་ན་འབྱེད་མོད་ཀྱི། །རྒོད་པོའི་རྩེ་ཨཱ། །དབྱེར་མེད་ནམ་མཁའ་ཇི་ལྟར་ཕྱེད། །ཀུན་ཁྱབ་བདལ་བ་ཆེན་པོ་ལ། །ཀོར་ལེར་བཟུང་བས་ཀོར་ལེར་བཅིངས།
བཅིངས་གྲོལ་གཉིས་ལས་རྣམ་གྲོལ་བའི། །ཆོས་རྫོགས་པ་ཆེ་ལ་ཕྱག་འཚལ་ལོ། །སྔོན་ཆད་རྫོགས་ཆེན་རིས་སུ་བཅད། །ཀུན་ཏུ་བཟང་པོ་ཁྱོད་ལ་མཐོལ། །ད་ཕྱིན་ཆད་རིས་སུ་
ག་ན་གཅོད། །དེ་ལྟའི་རྫོགས་པ་ཆེན་པོ་དེ། །སྔགས་རྙིང་མར་རྫོགས་པ་ཆེན་པོར་བཏགས། །གསར་མར་ཕྱག་རྒྱ་ཆེན་པོར་བཏགས། །མཚན་ཉིད་ཐེག་པར་དབུ་མར་བཏགས། fngg

།ཤེས་རབ་ཕ་རོལ་ཕྱིན་མར་བཏགས། །རྒྱལ་བ་ཀུན་གྱི་ཡུམ་དུ་བཏགས། །ཡུམ་ཆེན་འཁོར་ལོ་རྒྱས་འདེབས་དང༌། །བདག་མེད་མ་དང་ཕག་མོ་༄༅།
སོགས། ཡུམ་ཆེན་སོ་སོའི་མིང་དང་ནི། །ཆ་བྱད་རྣམ་པ་སྣ་ཚོགས་པ། །དེ་ལྟར་སོ་སོར་ཐར་པའི་སྡོམ་པ་ཐེག་པ་ཇི་ལྟར་མཐོ་བ་བཞིན་དུ། ཇེ་གཙང་ཇེ་མཐོ་ཕྱག་རྒྱ་ཆེན་པོའི་
ངང་དུ་ཕྱམ་གྱིས་སོང་བའོ། །དེ་ལྟ་བུའི་སོ་སོར་ཐར་པ་དེ་མེ་སྟག་གིས་ཐོག་དྲངས་ནས་མེ་ཆེན་པོའི་བར་དུ་ཡང་སྦྱར་ཏེ་རྩུབ་ཤིང་ལས་ཐོན་མ་ཐག་གི་མེ་སྟག་ཕྲ་བའི་ཕྲ་བ་དེ། མེ་
སྤོར་བར་བྱེད་པ་རླུང་ཡིན། ནགས་ཚལ་ཡིན་ཟེར་ནས། མེ་སྟག་ནགས་ཚལ་གྱི་མཐོངས་རླུང་དམར་གྱི་གསེབ་དུ་དོར་བར་བྱེད་པའི་མི་དེ་ནི་ཤིན་ཏུ་བླུན་ཏེ། མེ་སྟག་ཕྲ་མོ་དེ་དུས་
n གཅིག་ལ་འབར་བ་ག་ལ་སྲིད། མེ་སྟག་ཕྲ་མོ་དེ་ནི་རླུང་དམར་གྱིས་ཁྱེར་ཏེ་མེ་སྟག་བརླག་ཅིང་རྗེས་ཀྱང་མེད་པར་བྱེད་དོ། །མངོན་སུམ་དུ་གཟིགས་ཤིག་གལ་ཏེའམ་སྲིད་པ་ན་རྩྭ་L70

འཇམ་པོའི་ནང་དུ་ཚངས་ཀྱིས་ཕོག་སྟེ། མེ་འུར་གྱིས་འབར་བ་སྲིད་མི་སྲིད་ཙམ་ཡིན་ཏེ། རྒྱ་མཚོ་ཆེ་གཡེངས་གཉའ་ཤིང་གི། །བུ་གར་རུ་སྦལ་མགྲིན་ཆུད་ལྟར། །ཞེས་པའི་
དཔེ་ཡང་འདི་ལ་སྦྱར་རོ། །མེ་སྟག་ཕྲ་མོ་དེ། ཁའི་ཕུ་ཆུང་ཕྲ་མོས་གསོས་ཏེ། རིམ་གྱིས་ཇེ་མཆེད་ཇེ་མཆེད་དུ་འབར་བས་མཐར་ནགས་ཚལ་ཆེན་པོ་མེ་འབར་བའི་ཚེ་རླུང་དམར་
ཇི་ལྟར་ཆེ་བ་བཞིན་དུ་མེའི་གྲོགས་སུ་ཆེའོ། །སྒྲོན་མེ་ཆུང་ངུའི་དུས་སུ་སེར་བུ་ཕྲ་མོ་ཙམ་ཡང་གནོད། །ནགས་ལ་མེ་ཆེན་འབར་ཚེ་རླུང་དམར་ཀུན་ཀྱང་གྲོགས་སུ་འབར། །ཞེས་
དམ་པ་གོང་མས་གསུངས་སོ། །དེ་བས་ན་སྔར་གྱི་འགལ་རྐྱེན་ཆེན་པོ་དེ་ཉིད་ཁོ་ན་ཕྱིས་ཀྱི་མཐུན་རྐྱེན་ཆེན་པོའ མ་གྲོགས་ཆེན་པོར་འཆར་བ་མངོན་སུམ་ན་གཟིགས། དེ་ཉིད་ཀྱི་
ཕྱིར་ན་སོ་སོར་ཐར་པའི་སྡོམ་པ་མ་ཤོར་མ་སྟོར་མ་བརླག་གི་སྟེང་དུ་གོང་ནས་གོང་དུ་མཆེད་དེ། མཐར་གཉིས་མེད་ཀྱི་ཡེ་ཤེས་ཆེན་པོ་འུར་གྱིས་མཆེད་དེ། བཟང་དུ་སོང་གཙང་དུ་སྨྱུ

༄༅། ། སོང་བ་ཆོས་ཉིད་ཡིན་ནོ། །མེ་སྟག་ཕྲ་མོ་དེ། ཁའི་ཕུ་ཆུང་ཕྲ་མོས་གསོས་པས། མེ་སྟག་དེ་མ་ཤོར་མ་སྟོར་མ་བརླག་གི་སྟེང་དུ་ཡང་ཇེ་འཕེལ་ཇེ་
ང
བཟང་ཇེ་གཙང་ལ་སོང་སྟེ་ནགས་ཚལ་ཆེན་པོ་སྲེག་པ་ཙམ་གྱི་མེར་སོང་ངོ༌། བྱ་རྒོད་ཕྲུ་གུའི་དུས་སུ་ཚང་འཇམ་པོའི་ནང་དུ་བསྐྱངས་པས། མཐར་གཤོག་རུ་རྒྱས་ཏེ་མ་དང་རྩལ་
མཉམ་པར་འགྱུར་རོ། །ཕྲུ་གུའི་དུས་སུ་འདི་བྱ་རྒོད་ཡིན་བྱས་ནས་མའི་ཕྱོགས་སུ་ནམ་མཁའ་ལ་འཕངས་པར་གྱུར་ན། མ་དང་རྩལ་མཉམ་པོར་འཕུར་བ་ཅི་མ་ཚང་སྟེ། གཡང་
ས་ཆེན་པོ་མི་བཟད་པར་ལྷུང་ནས་འཆི་བའི་སྡུག་བསྔལ་མི་བཟད་པ་ཉམས་སུ་མྱོང་སྟེ་ཡོངས་སུ་ཤི་ཞིང་བརླག་པ་ཁོ་ནར་ཟད་དོ། །ཕྲུ་གུའི་དུས་སུ་རིམ་གྱིས་གསོས་ཤིང་བསྐྱངས་
a པར་གྱུར་ན། མཐར་བྱ་རྒོད་ཆེན་པོ་དང་རྩལ་མཉམ་པར་འགྱུར་ཏེ། ནམ་འཕང་ཆེན་པོ་གཅོད་པར་འགྱུར་རོ། །དེའི་དུས་སུ་བྱ་རྒོད་ཕྲུ་གུ་དེ་མ་ཤོར་མ་སྟོར་མ་བརླག་གི་སྟེང་དུ་

ཡང་གོང་ནས་གོང་དུ་འཕེལ་ཏེ་མཐར་ནམ་འཕང་ཆེན་པོ་གཅོད་པ་ནི་ཆོས་ཉིད་དོ། །སོ་སོར་ཐར་པའི་སྡོམ་པ་ཕྲ་མོ་དེ་རྫོགས་པ་ཆེན་པོར་ཕྱམ་གྱིས་ཤར་བ་ཡིན་ནོ། །སངས་རྒྱས་
ཀྱི་ས་ན་སོ་སོར་ཐར་པའི་སྡོམ་པ་མངའ་འམ་མི་མངའ་ཟེར་ནས་གཅིག་གིས་འདྲི། གཅིག་གིས་ལན་འདེབས། འདྲི་བ་པོ་དང་ལན་འདེབས་པ་པོ་གཉིས་ཀ་སྐྱག་པ་ཁར་ཆུག
གཏི་ཐུག་པོ་གཉིས་སྙིང་མ་ཚིམ་མམ། མ་བཞེར་རམ། སོང་བ་སོང་བ། དང་པོ་ཉིད་ནས་གཞི་མོ་འཕྱུགས་ཤིང་ནོར་བའི་དཔེ་ནི། བར་དོའི་སྲོག་ཆགས་དྲི་ཟ་ཉེ་བར་འཁོར་བ་དེ་
སྐྱེ་གནས་གང་དུ་སྐྱེ་བ་འདམ་དུ་ཡོད་པའི་དུས་ཚོད་དེར་འདམ་མ་རིག་པས་སྐྱེ་གནས་ཤིན་ཏུ་ནོར་ཞིང་འཕྱུགས་ཏེ་བྱ་རྒོད་དང་ཁྱུང་ལ་སོགས་པའི་མངལ་དུ་མི་འཇུག་པར་ཁྱིམ་བྱ་
དང་མཆིལ་པ་ལ་སོགས་པའི་མངལ་དུ་ཞུགས་ཏེ། འཕུར་རྩལ་ཤིན་ཏུ་མཐར་ཕྱིན་པར་གྱུར་ཀྱང་ནི། ཁང་སྟེང་ལས་མི་རྟོལ་བ། དང་པོའི་ཞུགས་ས་ཤིན་ཏུ་འཕྱུགས་སོ། ། ༔

༄༅། །གཞན་ཡང་སྟག་དང་སེངྒེ་ལ་སོགས་པའི་མངལ་དུ་མི་ཞུགས་པར་རྩིག་གསེབ་ཀྱི་སྲེ་མོང་དང་བྱི་ལ་ལ་སོགས་པའི་མངལ་དུ་ཞུགས་པ་ལ་སོགས་པ་
དང་། གྱི་ལིང་རྟ་མཆོག་ལ་སོགས་པའི་མངལ་དུ་མི་ཞུགས་པར། རྩིག་གསེབ་ཀྱི་སྦུར་པ་དང་། སྤྲང་ལོང་གི་ཤིག་ལ་སོགས་པའི་མངལ་དུ་ཞུགས་ཏེ་རང་ཉིད་ཆུད་གསོན་ཅིང་
བརླག་པར་བྱས་པའི་དཔེ་ལ་ཟད་པ་ཅི་ཡོད། འཁོར་ལོས་སྒྱར་བའི་རྒྱལ་པོའི་བཙུན་མོའི་མངལ་དུ་མི་ཞུགས་པར། མཛེ་མོ་དང་སྤྲང་མོ་ལྟོགས་པ་ཟས་བཟར་མེད་བཅར་མེད་ཀྱི་
མངལ་དུ་ཞུགས་པ་ལ་སོགས་པ་གླེང་གིས་ག་ན་ལང་། བརྗོད་ཀྱིས་ག་ན་རྫོགས། མངལ་དུ་ནམ་ཡང་ཞུགས་པ་ལ་ཞུགས་ས་ནོར་ཚབས་ཆེ་བ། སྒོམ་སྒྲུབ་ནམ་ཡང་བྱེད་པ་
༣ ལ༑ མུ་སྟེགས་ཀྱི་སྒོར་ཞུགས་ཏེ་རྒྱུ་གོལ་ལམ་གོལ་འབྲས་བུ་གོལ་བ་དེ་ལྟ་བུ་ལ་གཟིགས། སྟངས་བཟང་དུ་རེ་ནས་ནང་པ་སངས་རྒྱས་པའི་སྒོར་ཞུགས་པ་ཚན་གཅིག་

ཀྱང་། རྒྱུ་གོལ་ལམ་གོལ་འབྲས་བུ་གོལ་བ་ལ་གཟིགས། ཉི་ཚེ་བའི་ལྟ་བ། ཉི་ཚེ་བའི་སྒོམ་པ། ཉི་ཚེ་བའི་སྤྱོད་པ། ཉི་ཚེ་བའི་འབྲས་བུ། འབྲས་བུ་ཉི་ཚེ་བ་སྟེ། ཉན་ཐོས་ཀྱི་
བྱང་ཆུབ། རང་རྒྱལ་བའི་བྱང་ཆུབ། གོལ་ཚབས་དེ་ཙམ་པ། ནོར་ཚབས་དེ་ཙམ་པ། རང་རེས་རང་རེ་བཟོ་བའི་མཐར་ཐུག་ཏུ་དྲན་པས་མ་བཟོ་བ་དེ་ཙམ་པ། སེམས་ཅན་གྱི་དོན་
དུ་སྙིང་རྗེ་ཆེན་པོའི་གོ་ཆ་ཆེན་པོ་མ་ནུས་པས་ཁམ་ཆེན་པོ་དེ་ཙམ་པ་ལ་ཐུག་པ་ཡིན་ནོ། །ལུང་ལས་ཀྱང་། དམྱལ་བར་འགྲོ་བ་སངས་རྒྱས་ལ། །གཏན་གྱི་གེགས་བྱེད་མ་ཡིན་
ཏེ། །རང་སངས་རྒྱས་ཀྱི་ས་རྣམས་དང་། །ཉན་ཐོས་ས་ཡིས་གེགས་བྱེད་དོ། །ཞེས་གསུངས་སོ། །དང་པོ་གསོ་སྦྱོང་སྦྱིན་པར་བྱ། །དེ་རྗེས་བསླབ་པའི་གནས་བཅུ་སྦྱིན། །དེ་
རྗེས་བྱེ་བྲག་སྨྲ་བ་བསྟན། །མདོ་སྡེ་པ་ཡང་དེ་བཞིན་ནོ། །ཞེས་པའི་དོན་བཤད་ཟིན་ཏོ། །དེ་རྗེས་བསླབ་པའི་གནས་བཅུ་སྦྱིན་ཞེས་པའི་ཁོངས་སུ་དགེ་སློང་དང་། དགེ་

།བསྙེན་དང༌། རབ་ཏུ་བྱུང་བ་སྡེ་ལྔ་ལ་སོགས་ཏེ་སོ་སོར་ཐར་པའི་སྡོམ་པའི་ཕྱོགས་ཐམས་ཅད་དེར་འདུས་པ་ཡིན་ནོ། །ཁྱོད་སངས་རྒྱས་ནི་མིན་ཟེར་༄ ༅།
ནས་འོང་སྟེ། བརྒལ་བརྟག་མཁན་པོ། སྐྱག་པ་ཁར་ཆུག །གསོ་སྦྱོང་ནི་བསྙེན་གནས་ལ་ཟེར་བར་གསལ་ལོ། །དེ་ལྟར་སོ་སོར་ཐར་པའི་སྡོམ་པའི་ཕྱོགས་ཐམས་ཅད་མ་ལུས་
པ་ཐོག་མ་ཉིད་དུ་སྦྱིན་པར་གསུང་ངོ༌། ། གོང་མའི་གོང་མ་མཐར་ཕྱིན་པའི་དུས་སུ་སོ་སོར་ཐར་པ་མ་ཤོར་གྱི་སྟེང་དུ་བཟང་དུ་སོང་བར་གསལ་ལོ། །དེ་རྗེས་བྱེ་བྲག་སྨྲ་བ་བསྟན། །
མདོ་སྡེ་པ་ཡང་དེ་བཞིན་ནོ། །ཞེས་པའི་དོན་ཡང་ཉན་ཐོས་དང་རང་སངས་རྒྱས་གཉིས་ཏེ་བསྟན་ཟིན་ཏོ། །དེ་རྗེས་དབུ་མ་བསྟན་པར་བྱ། །ཞེས་པས། ཐེག་པ་ཆེན་པོ་བླ་ན་མེད་
པའི་བྱང་ཆུབ་ཏུ་སེམས་བསྐྱེད་དེ། སྙིང་རྗེ་ཆེན་པོའི་གོ་ཆས་བྱམས་དང་སྙིང་རྗེ་བྱང་ཆུབ་ཀྱི་སེམས་ཀྱིས་ཀུན་ནས་སློང་བའི་རང་ལ་ཞེ་འདོད་མེད་པར་གདུལ་བྱའི་སྣང་བ་དང་བསྟུན་

ཏེ། ལྟ་བ་ཕྱོགས་མེད། སྒོམ་པ་ཕྱོགས་མེད། སྤྱོད་པ་ཕྱོགས་མེད་ཀྱིས་འབྲས་བུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་དུ་བྱེད་དོ། །ཨ་རེ་དགའ་ན། རང་ལ་
ཞེ་འདོད་གཏིང་ནས་མེད་པར་བྱམས་དང་སྙིང་རྗེ་བྱང་ཆུབ་ཀྱི་སེམས་འབའ་ཞིག་གིས་ཀུན་ནས་བསླངས་ཏེ། སེམས་ཅན་གཞན་གྱི་དབང་དུ་སོང་བའི་བྱང་ཆུབ་སེམས་དཔའ་
.festy.allza.lbrསེམས་དཔའ་ཆེན་པོ་རྣམས་ལ་ཕྱག་འཚལ་ལོ། །འོར་ཆོ། འོར་ཆོ་ཡིས་རྗེས་སུ་ཡི་རང་ངོ་། །མི་དགའ་རི་ཤིའོ། །སྙིང་ནས་རང་འོར་ཆོ། སྙིང་ནས་རང་འོར་ཆོ། མི་དགའ་
abyརི་ཤིའོ། །སྙིང་ནས་རང་མི་དགའ་རི་ཤིའོ། །དེ་ལྟ་བུའི་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ལ་ཕྱག་འཚལ་ལོ། །ཕྱག་འཚལ་ལོ་ཕྱག་འཚལ་ལོ་ཕྱག་འཚལ་
ལོ། །དེ་ལྟ་བུའི་བྱང་ཆུབ་སེམས་དཔའ་རྣམས་ཀྱི་གྲུབ་མཐའི་ཁྱད་པར་ནི། དེ་རྗེས་དབུ་མ་བསྟན་པར་བྱ། །ཞེས་པའི་ཁོངས་སུ་སེམས་ཙམ་རྣམ་གཉིས་དང༌། དབུ་མ་རྣམ་༔

༄༅། །གཉིས་ཏེ། སྒྱུ་མར་སྨྲ་བ་དང་། རབ་ཏུ་མི་གནས་པ་དང་། སྣང་བ་སེལ་མི་སེལ་གཉིས་དང་། རང་རྒྱུད་ཐལ་འགྱུར་ལ་སོགས་པ་མཚན་ཉིད་ཐེག་
ང་
པའི་གྲུབ་མཐའ་མཐའ་དག་དེར་འདུས་པ་ཡིན་པས་གོང་དུ་མཚོན་པ་ཙམ། མཚོན་པ་ཙམ་གླེང་ཟིན་ཏོ། །རྒྱུད་ཀུན་གཞུང་ནི་ཤེས་བྱས་ལ། །ཞེས་པས་གསང་སྔགས་རྒྱུད་སྡེ་བཞི་
སྨོས་ཏེ། དང་པོ་བྱ་བའི་རྒྱུད་ལ་ཞུགས་པས་སོ་སོར་ཐར་པ་བཟང་དུ་སོང་གཙང་དུ་སོང་། དེ་ནས་སྤྱོད་པའི་རྒྱུད་ལ་ཞུགས་པས། དེ་བས་ཀྱང་སོ་སོར་ཐར་པ་བཟང་དུ་སོང་གཙང་
དུ་སོང་། དེ་ནས་རྣལ་འབྱོར་གྱི་རྒྱུད་ལ་ཞུགས་པས་དེ་བས་ཀྱང་སོ་སོར་ཐར་པ་བཟང་དུ་སོང་། གཙང་དུ་སོང་། དེ་ནས་རྣལ་འབྱོར་བླ་ན་མེད་པའི་རྒྱུད་ལ་ཞུགས་པས་དེ་བས་
ཀྱང་སོ་སོར་ཐར་པ་བཟང་དུ་སོང་། གཙང་དུ་སོང་། དེ་ནས་རྣལ་འབྱོར་བླ་ན་མེད་པའི་རྒྱུད་ཀྱི་ཡང་བུམ་པའི་དབང་གི་སྨིན་གྲོལ་རྣམ་པ་གཉིས་ལ་ཞུགས་པས་སོ་སོར་ཐར་པ་མ་༔

ཤོར་གྱི་སྟེང་དུ་གོང་ནས་གོང་དུ་འཕེལ་ཏེ་བཟང་དུ་སོང་གཙང་དུ་སོང་། དེ་ནས་གསང་བའི་དབང་གི་སྨིན་གྲོལ་རྣམ་པ་གཉིས་ལ་ཞུགས་པས་སོ་སོར་ཐར་པ་མ་ཤོར་གྱི་སྟེང་དུ་གོང་
གོང་དུ་འཕེལ་ཏེ་བཟང་དུ་སོང་གཙང་དུ་སོང་། དེ་ནས་དབང་གསུམ་པའི་སྨིན་གྲོལ་རྣམ་པ་གཉིས་ལ་ཞུགས་པས་སོ་སོར་ཐར་པ་མ་ཤོར་གྱི་སྟེང་དུ་གོང་ནས་གོང་དུ་འཕེལ་ཏེ་
བཟང་དུ་སོང་གཙང་དུ་སོང་།སངས་རྒྱས་ལ་ཤིན་ཏུ་ཉེ་བར་བྱས་པའི་ཕྱིར་རོ། །ཇོ་བོ་དཱི་པཾ་ཀ་ར་ཡིས། །བྱང་ཆུབ་ལམ་གྱི་སྒྲོན་མ་རུ། །དང་པོ་སངས་རྒྱས་རྒྱུད་ཆེན་གྱི། །ཁུངས་
སུ་དྲངས་ནས་བཀག་པ་དེ། །བསྟན་པ་སྤྱི་ལ་དགོངས་མཛད་ནས། །ཤིན་ཏུ་དབང་པོ་རྟུལ་པོའི་རིགས། །དྲང་སྲོང་ཉི་མའི་ཤིང་རྟ་སོགས། །གསུམ་པ་བློ་ལ་ཤོང་ཐབས་མེད།
༈ གསུམ་པའི་ཡེ་ཤེས་གླེང་བ་ན། །དམ་ཆོས་ཟབ་མོ་རྩ་བ་ནས། །སྤོང་བའི་གང་ཟག་ཟད་པ་མེད། །གསུམ་པའི་ཡེ་ཤེས་བློར་ཤོང་བའི། །གང་ཟག་དབང་པོ་ཡང་རབ་ནི། r

།བའི་ནང་ནས་རེ་རེ་སྲིད། ཕལ་ཆེར་དམན་པ་འབའ་ཞིག་པས། །དེ་ལ་དགོངས་ནས་བཀག་པར་ཟད། །དེ་ཕྱིར་གསུམ་པའི་ཡེ་ཤེས་ལ། །མ་སྨོད་
ཐག་ཀྱང་མ་བསྲིངས་མཛོད། །ཁོ་བོས་དགོངས་པ་བསྐང་བ་ཡི། །ཡི་གེ་དེ་ཡང་ལྷ་ཅིག་ལྟར། །བསྟན་པ་ཅི་ཕན་གཙོ་ཆེར་བྱས། །ངེས་པར་ཐག་སྲིང་ག་ལ་སྲིད། །རྣལ་འབྱོར་
བླ་མེད་རྒྱུད་ཆེན་རྣམས། །མ་ལུས་མགྲིན་ནས་གསུང་གཅིག་ཏུ། །གསུམ་པའི་ལས་རྒྱ་འབའ་ཞིག་གསུངས། །གྲོལ་ལམ་མཚོན་པ་སྲིད་པ་ཙམ། །བོ་ལ་ཀ་ཀོ་ལ་སྦྱར་བའི།
བཅུ་དྲུག་ཕྱེད་ཕྱེད་ཐིག་ལེ་ཅན། །དེ་ཉིད་དུས་ཀྱི་ཡེ་ཤེས་ནི། །ཡན་ལག་མེད་པ་རྩིས་ལས་འདས། །དེ་ཉིད་ལྷན་ཅིག་མི་རྟོག་འདས། །ངེས་འབྱུང་ཀུན་གྱི་ལམ་གང་ཡིན། །དོན་
༢ གསུམ་ཐེ་ཚོམ་མེད་པའི་བློས། །ལུས་ཀྱི་མཐའ་ནི་ངེས་རྟོགས་བྱ། །བྱང་ཆུབ་བླ་ན་མེད་པའོ། །གསང་སྔགས་དོན་ཀུན་བསྐྱེད་བྱེད་པ། །ཐིག་ལེ་ཆེན་པོ་ཡི་གེ་མེད། །ཨ་ནི་

ཡིག་འབྲུ་ཀུན་གྱི་མཆོག །ཁོང་ནས་འབྱུང་བ་སྐྱེ་བ་མེད། །བརྗོད་པ་ཀུན་གྱི་རྒྱུ་ཡི་མཆོག །ཚིག་ཀུན་རབ་ཏུ་གསལ་བར་བྱེད། །དཔེར་བྱ་ཀུན་ལས་འདས་པ་སྟེ། །ཤེས་དང་
ཤེས་བྱའི་བདག་པོ་མཆོག །རང་གིས་རང་ཉིད་མཚོན་ཏེ་ཤེས་པར་བྱོས། །གཉུག་མའི་ཡིད་ཀྱིས་བྱིས་པ་མ་མཚོན་པས། །འཁྲུལ་བས་བསླུས་ཞེས་མདའ་སྣུན་སྨྲ། །བསམ་
གཏན་བྲལ་ལ་ཅི་ཞིག་བསམ་དུ་ཡོད། །བརྗོད་དུ་མེད་པར་ཇི་ལྟར་བཤད་དུ་གསོལ། །སྲིད་པའི་ཕྱག་རྒྱས་འགྲོ་བ་མ་ལུས་བཅིངས། །རང་བཞིན་གཉུག་མ་སུས་ཀྱང་མཚོན་དུ་
མེད།།རྒྱུད་མེད་སྔགས་མེད་བསམ་བྱ་བསམ་གཏན་མེད། །དེ་ཀུན་རང་ཡིད་འཁྲུལ་བར་བྱེད་པའི་རྒྱུ། །བསྟན་པ་ང་ཉིད་སྟོན་པའང་ང་། །རང་གི་ཚོགས་ལྡན་ཉན་པ་ང་།
འཇིག་རྟེན་སྟོན་པ་བསྒྲུབ་བྱ་ང་། །ལྷན་ཅིག་སྐྱེས་དགའི་རང་བཞིན་ང་། །ལྷན་ཅིག་སྐྱེས་དགའི་རང་བཞིན་ལས། །འགྲོ་བའི་དངོས་པོ་གཞན་མ་མཐོང་། །ང་མ་རྟོགས་པའི་འགྲོ་

༄ ༅། ། མ་མཐོང༌། །བདག་མེད་མ་ཡིས་གང་གསུངས་རྣམས། །ཁོ་བོའི་བློ་ལ་མ་ཟིན་པས། །འདི་རུ་འགོད་པར་མ་ནུས་སོ། །ངོ་མཚར་མང་པོ་དེ་ན་
ཡོད། །དེ་རུ་གཟིགས་ཤིག་སྐལ་ལྡན་ཀུན། །ལྷན་ཅིག་སྐྱེས་དགའི་རང་བཞིན་དེ། །མཆོག་མཐའ་དགའ་བྲལ་དབུས་སུ་ནི། །མུན་པ་ལས་ནི་མར་མེ་ལྟར། །དེ་བཞིན་བུས་ཀྱང་
ཡིད་ཆེས་གྱིས། །འཕགས་པ་ཀླུ་སྒྲུབ་ཀྱི་ཞལ་ནས་ཀྱང་། སྒྱུ་མ་དག་ནི་ཐམས་ཅད་ལས། །བུད་མེད་སྒྱུ་མ་ཁྱད་པར་འཕགས། །ཡེ་ཤེས་གསུམ་གྱི་དབྱེ་བ་ཡིས། །གསལ་བར་
དེ་ལ་མཚོན་པའོ། །ཞེས་གསུངས་སོ། །སྟོང་པ་གསུམ་གྱི་རྣམ་དག་པས། །ཐམས་ཅད་སྟོང་པ་དེ་བརྗོད་དོ། །རྣལ་འབྱོར་བླ་མེད་རྒྱུད་ཆེན་ལས། །ཐབས་གཞན་གྱིས་ནི་
སངས་མི་རྒྱ། །འགྲོ་བ་གསུམ་པོ་དག་རིག་པར། །ཁྱོད་ཀྱིས་འདི་དང་བྲལ་བར་ནི། །དེ་ཕྱིར་ནམ་ཡང་མ་བྱེད་ཅིག །འདི་ནི་སངས་རྒྱས་ཐམས་ཅད་ཀྱི། །རིག་པའི་བརྟུལ་

ཞུགས་བླ་ན་མེད། །རྨོངས་པ་གང་ཞིག་འདི་སྤོང་བ། །དེ་ལ་མཆོག་གི་དངོས་གྲུབ་མེད། །ཞེས་པ་དང༌། གཞན་ཡང་གསུངས་པ། སྲོག་ཆགས་བསད་པར་མི་བྱ་
ཞིང་། སློབ་དཔོན་སྨད་པར་མི་བྱ་སྟེ། །བུད་མེད་སངས་རྒྱས་སྤང་མི་བྱ། །ཞེས་པ་ལ་སོགས་པ་དང་། ཡང་གསུངས་པ། །ཤེས་རབ་ཐབས་སུ་སེམས་པ་ཡིས། །མི་བྱ་བ་ནི་
ཅུང་ཟད་མེད། །དེ་བཞིན་གཤེགས་ཀུན་ཇི་ལྟ་བུའི། །སྡིག་པ་མེད་པས་འཇིགས་མ་བྱེད། །ཅེས་པ་ལ་སོགས་པ་གསུངས་སོ། །ཡང་གསུངས་པ། ཤེས་རབ་ཡེ་ཤེས་སྦྱོར་བ་
ནི། །ལྷ་མོ་གཞན་དང་ཀུན་སྦྱོར་བ། །འདོད་ལ་ཆགས་པར་གྱུར་པ་དང༌། །བུད་མེད་དབང་ཕྱུགཤིན་ཏུ་སྦྱོར། །ཚངས་པར་སྤྱོད་པ་དེ་བཞིན་བཞི། །ཁྲོ་མེད་རྒྱུད་ཀྱི་ཀུན་ཏུ་
སྤྱོད། །འདི་བརྒྱད་དམ་ཚིག་ཀུན་སྤྱོད་ཡིན། །བཞི་པའི་དམ་ཚིག་གསུངས་པ་ལ། །སེམས་ཅན་ཁམས་ནི་མ་ལུས་དོན། །སྲིད་པ་ཤིན་ཏུ་དག་བྱའི་ཕྱིར། །མི་འགག་ཆོས་ཉིད་༔

༄༅། སྦྱོར་བ་ཡིས། །རྟག་པ་ཉིད་དུ་བསྒྲུབ་པར་བྱ། །བདག་གི་ངོ་བོ་ཡོངས་སྤངས་ཤིང་། །དཀའ་ཐུབ་ཀྱིས་ནི་གཟིར་མི་བྱ། །རྣལ་འབྱོར་ལོངས་སྤྱོད་
ཐམས་ཅད་ལ། །ཅིས་ཀྱང་མི་ཚུགས་དགའ་བར་གྱིས། །སྡིག་པ་མེད་ཀྱིས་ཁྱོད་མ་འཇིགས། །དམ་ཚིག་འདའ་བར་དཀའ་བའོ། །ཞེས་གསུངས་པ་དང་། ཡང་གསུངས་
པ༑ རྟག་ཏུ་ཚངས་པར་སྤྱོད་གྱུར་པས། །རྐང་པ་བརྒྱད་ཀྱི་སྔགས་ཀྱིས་མཆོད། །ཅེས་པ་དང་། ཡང་གསུངས་པ། རྟོག་པ་ཐམས་ཅད་རྣམ་སྤངས་ཏེ། །དཔའ་བོ་སེངྒེ་བཞིན་
དུ་སྤྱོད། །ཅེས་པ་ལ་སོགས་པའི་ལུང་ཟད་པ་མེད་དེ་བགྲང་གིས་མི་ལང་ངོ་། །འདུལ་བ་གཞུང་དམ་པ་ཉིད་ནས། ཆོས་གང་ཞིག་དངོས་སམ། བརྒྱུད་ནས་ཀུན་ཏུ་འདོད་ཆགས་
མེད་པའི་རྒྱུར་འགྱུར་གྱི། འདོད་ཆགས་ཀྱི་རྒྱུར་མ་ཡིན་པ་འདི་ནི། ཆོས་ཡིན། འདུལ་བ་ཡིན། སྟོན་པའི་བསྟན་པ་ཡིན་པར་ཤེས་པར་བྱོས་ཤིག་ཅེས་གསུངས་པས། དངོས་༔ཀ

སུ་འདོད་ཆགས་ལྟར་སྣང་བ་དེ་ཉིད་ཀྱིས་འདོད་ཆགས་དྲུང་ནས་འབྱིན་པར་བྱེད་དོ།། །རྒྱུད་ལས་ཀྱང༌། ཇི་ལྟར་རྣ་བར་ཆུ་བླུགས་པ། །ཆུ་གཞན་གྱིས་ནི་འབྱིན་པར་བྱེད། །ཅེས་
གསུངས་པས། བརྒྱུད་ནས་སམ། ཕུགས་སུ་འདོད་ཆགས་དྲུངས་ནས་ཕྱུང་སྟེ། ཞི་བ་ཆེན་པོ་འདོད་ཆགས་དང་བྲལ་བའི་མཆོག་ཏུ་བཤད། སྤྱིར་སྔགས་མཚན་ཉིད་ཀྱི་ཐེག་པ་
མཐའ་དག་ཏུ་གཟིགས་དང་། དགོས་སུ་དམ་པའི་ཆོས་འདུལ་བ་གཞུང་དམ་པ་ཉིད་དུ་གཟིགས་ཤིག །དེ་ཉིད་ཀྱི་ཕྱིར་གསུམ་པའི་དུས་ཀྱི་ཡེ་ཤེས་མཆོག །བོ་ལ་ཀ་ཀོ་ལ་སྦྱར་
བས། ། ཡེ་ཤེས་ཤར་བའི་སྐད་ཅིག་དེར། །ཐིག་ལེ་ཆེན་པོ་ཡི་གེ་མེད། །ཡན་ལག་མེད་པའི་རྩིས་ལས་འདས། །དེ་ཉིད་ཀྱི་ཕྱིར་སོ་སོར་ཐར་པ་མ་ཤོར་གྱི་སྟེང་དུ་གོང་ནས་གོང་དུ་
༈ འཕེལ་ཏེ་བཟང་དུ་སོང་། གཙང་དུ་སོང་། དམ་པའི་ཆོས་འདུལ་བ་གཞུང་དམ་པ་དེ་ཉིད་དུ་གཟིགས་དང་། རྒྱུ་མཚན་ནང་དེར་ཕུལ་བས། ཆགས་ལམ་ཐམས་ཅད་དྲང་དོན་དུ་༔

།ངེས་པར་ཐག་ཆོད། ཀྱཻ་རྡོ་རྗེའི་རྒྱུད་རྡོ་རྗེ་སྙིང་པོ་དང་། བཅོམ་ལྡན་འདས་ཀྱིས་བརྒལ་བརྟག་ཚོགས། །ཤིན་ཏུ་གསལ་ཞིང་ཞིབ་མོ་རུ། །གསུངས་
པ་དེ་ལ་མངོན་སུམ་གཟིགས། །རྡོ་རྗེ་སྙིང་པོས་བརྒལ་བ་ཡིས། །ཚིག་དང་རྡོ་རྗེ་འཆང་ཆེན་གྱིས། །མངོན་སུམ་ཉིད་དུ་བཀའ་བསྩལ་པ། །ཇི་ལྟར་རྣ་བར་ཆུ་བླུགས་པ། །ཆུ་༔
༈ གཞན་གྱིས་ནི་འབྱིན་པར་བྱེད། །ཇི་ལྟར་མེ་ཡིས་ཚིག་པ་ལ། །སླར་ཡང་མེ་ལ་བདུག་བྱེད་དང་། །ཇི་ལྟར་རླུང་གིས་ཟིན་པ་ལ། །མ་ཤའི་གཟའ་བ་སྦྱིན་པ་དང་། །ཇི་ལྟར་དུག་
གིས་ཟིན་པ་ལ། །དུག་གིས་དུག་ཉིད་སེལ་བ་ལྟར། །ཞེས་པ་ལ་སོགས་པ་དང་། བཟློག་པའི་སྨན་གྱི་སྦྱོར་བ་ཡིས། །ཞེས་པ་ལ་སོགས་པ་ཞིབ་པར་གསུངས་སོ། །མདོ་སྡེ་
རིན་པོ་ཆེ་བུད་མེད་འགྱུར་བ་ལུང་བསྟན་པའི་མདོ་ལས་ཀྱང་། ཇི་ལྟར་རྣ་བར་ཆུ་བླུགས་པ། །ཆུ་གཞན་གྱིས་ནི་འབྱིན་པར་བྱེད། །ཇི་ལྟར་མེ་ཡིས་ཚིག་པ་ལ། །སླར་ཡང་མེ་ལ་
ཐ

བདུག་བྱེད་དང༌། །ཇི་ལྟར་རླུང་གིས་ཟིན་པ་ལ།།མ་ཤའི་བཟའ་བ་སྦྱིན་པ་དང་། །ཇི་ལྟར་དུག་གིས་ཟིན་པ་ལ། །དུག་གིས་དུག་ཉིད་སེལ་བ་ལྟར། །ཞེས་པ་ལ་སོགས་པ་གསུངས་
སོ། །དེ་བས་ན་ཞེ་འདོད་གཏིང་ནས་མེད་པའི་ཤེས་རབ་ཀྱིས་རྣམ་པར་དཔྱད་ཅིང་སེམས་ཅན་གྱི་ཁམས་དང་། བསམ་པ་དང་བག་ལ་ཉལ་བ་མཐའ་ཡས་ཤིང་བསམ་གྱིས་མི་ཁྱབ་པ་
ལ༑ དེ་དག་དང་བསྟུན་པའི་སྤྱོད་པ་ཐབས་ལ་མཁས་པའི་དབྱེ་བ་མཐའ་ཡས་ཤིང་བསམ་གྱིས་མི་ཁྱབ་པ་ལ་བསླབ་སྟེ། དེ་ཐམས་ཅད་སེམས་ཅན་གྱི་དོན་དང་། ཕན་པ་དང་བདེ་
བ་བླ་ན་མེད་པའི་དོན་དུ་ཡང་དག་པར་རྫོགས་པའི་བྱང་ཆུབ་ཏུ་བརྩམས་ཏེ། ས་ཆེན་པོ་ལ་རབ་ཏུ་ཞུགས་པའི་ཐུགས་རྗེ་ཆེན་པོ་དང་ལྡན་པ་རྣམས་ཀྱིས་ཐེག་པ་ཆེན་པོ་དང་། རྗེས་སུ་
མཐུན་པར་བྱའོ། །སྔགས་རྙིང་མའི་སྐད་དུ་ཐེག་པ་རིམ་པ་དགུ། ཆོས་སྤྱིའི་སྐད་དུ། ཐེག་པ་གསུམ་གྱི་ངེས་འབྱུང་ལ། །ཐེག་པ་གཅིག་གི་འབྲས་བུར་གནས། །ཞེས་པ་དང་།

༄༅། །ཇི་སྲིད་འདུ་ཤེས་མ་ཟད་པར། །ཐེག་པའི་མཐའ་ལ་ཟད་པ་མེད། །ཅེས་པ་སྟེ། ཐེག་པ་བསམ་གྱིས་མི་ཁྱབ་པའི་ཐབས། ཆགས་ལམ་དང་གྲོལ་
ལམ་ལ་སོགས་པའི་ལམ་དང་སྤྱོད་པ་མཐའ་དག་དྲང་དོན་དུ་ཐག་ཆོད་དོ། །ངེས་པའི་དོན་ནི་བཤད་དུ་མེད། བསྒྲུབ་ཏུ་མེད། བརྗོད་དུ་མེད། མངོན་དུ་བྱར་མེད། ཐོབ་པ་
* མེད། མ་ཐོབ་པ་ཡང་མེད། མི་མཐུན་པ་མེད། གཉེན་པོ་མེད། ལམ་མེད། ཡེ་ཤེས་མེད། སྤང་བྱ་སྤང་དུ་མེད། བསྒྲུབ་བྱ་བསྒྲུབ་ཏུ་མེད། རྟོགས་ལྡན་ཆོས་ཀྱི་མིག་
ཅན། སྐྱེ་མེད་རྟོགས་པའི་རྣལ་འབྱོར་པའི་མངོན་སུམ་འདི་ཉིད་ཁོ་ནའོ། །སངས་རྒྱས་ཐམས་ཅད་ཀྱི་ཡུལ་ལ་འཇུག་པ་ཡེ་ཤེས་སྣང་བ་རྒྱན་གྱི་མདོ་ལས་ཀྱང་། དེ་བཞིན་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ནི་མངོན་པར་རྫོགས་པར་སངས་མ་རྒྱས། སངས་མི་རྒྱ། མངོན་པར་རྫོགས་པར་སངས་རྒྱ་བར་མི་༔

འགྱུར་རོ། །དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ཀྱིས་ནི་ཀུན་ནས་ཉོན་མོངས་པ་མ་སྤངས། རྣམ་པར་བྱང་བ་མངོན་དུ་མ་བྱས་སོ།
བྲམ་ཟེ་ཆེན་པོའི་ཞལ་ནས་ཀྱང་། སུས་བྱས་གང་ཡིན་གོ་བ་སུ་ཞིག་ཡོད། །ཅེས་གསུངས་སོ། །ལུང་ལས་ཀྱང་། ཐམས་ཅད་ནམ་མཁའི་མཚན་ཉིད་དེ། །ནམ་མཁའ་ལ་ཡང་
མཚན་ཉིད་མེད། །ནམ་མཁའ་དང་ནི་མཉམ་སྦྱོར་བས། །ཀུན་མཆོག་མཉམ་པ་ཉིད་དུ་གསལ། །ཞེས་པ་དང་། ནམ་མཁའ་ལ་ནི་གཟུགས་མ་མཆིས་སོ། །ཚོར་བ་མ་མཆིས་
སོ། །འདུ་ཤེས་མ་མཆིས་སོ། །འདུ་བྱེད་མ་མཆིས་སོ། །རྣམ་པར་ཤེས་པ་མ་མཆིས་སོ། །མ་རིག་པ་མ་མཆིས་སོ། ། རྒ་ཤི་མ་མཆིས་སོ། །དེ་ལྟར་གཞི་མ་མཆིས་པར་སུ་
ཞིག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས། སུ་ཞིག་སངས་རྒྱ། སུ་ཞིག་སངས་རྒྱ་བར་འགྱུར། ཀུན་ནས་ཉོན་མོངས་པ་༔

། གང་ཡིན། སུ་ཞིག་གིས་སྤངས། རྣམ་པར་བྱང་བ་གང་ཡིན། སངས་རྒྱས་གང་ཡིན། སུ་ཞིག་གིས་མངོན་དུ་བྱས། གང་མངོན་དུ་བྱས། སུ་༄༅།
ཞིག་གིས་མངོན་དུ་བྱེད། གང་གིས་མངོན་དུ་བྱེད་པར་འགྱུར། སྐྱག་པ་ཟོ་ཨོ་ཧོ། དེ་བཞིན་གཤེགས་པས་ནི་ཆོས་གཅིག་ཀྱང་མ་གསུངས། མི་གསུང་། གསུང་བར་མི་
༈ འགྱུར་རོ། །ཐམས་ཅད་ནམ་མཁའི་མཚན་ཉིད་ལ། དེ་བཞིན་གཤེགས་པ་གང་ཡིན། ཆོས་གང་ཡིན། གང་ཞིག་གིས་གསུངས། གང་ཞིག་གསུང་། གང་གིས་གསུང་བར་
འགྱུར། ནམ་མཁའ་ལ་ནི་སྦྱིན་པའི་ཕ་རོལ་ཏུ་ཕྱིན་པ་མ་མཆིས་སོ། །ཤེས་རབ་ཀྱི་ཕ་རོལ་ཏུ་ཕྱིན་པ་མ་མཆིས་སོ། །ནམ་མཁའ་ལ་ནི་ནང་སྟོང་པ་ཉིད་མ་མཆིས་སོ། །དངོས་པོ་
མེད་པའི་ངོ་བོ་ཉིད་སྟོང་པ་ཉིད་མ་མཆིས་སོ། །ནམ་མཁའ་ལ་ནི་དྲན་པ་ཉེ་བར་བཞག་པ་རྣམས་མ་མཆིས་སོ། །ནམ་མཁའ་ལ་ནི་འཕགས་པའི་ལམ་ཡན་ལག་བརྒྱད་པ་མ་མཆིས་ཨེ

སོ། །ནམ་མཁའ་ལ་ནི་འཕགས་པའི་བདེན་པ་རྣམས་མ་མཆིས་སོ། །སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་མ་མཆིས་སོ། །ནམ་མཁའ་ལ་ནི་ཐམས་ཅད་ཤེས་པ་ཉིད་མ་
མཆིས་སོ། །རྣམ་པ་ཐམས་ཅད་མཁྱེན་པ་ཉིད་མ་མཆིས་སོ། །བྱང་ཆུབ་མ་མཆིས་སོ། །སངས་རྒྱས་མ་མཆིས་སོ། །དེ་བས་ན་གཞི་གང་ཡིན། ལམ་གང་ཡིན། འབྲས་བུ་
གང་ཡིན། ཐོབ་པ་གང་ཡིན། མ་ཐོབ་པ་གང་ཡིན། མངོན་དུ་བྱས་པ་གང་ཡིན། མ་བྱས་པ་གང་ཡིན། བརྗོད་པ་གང་ཡིན། བརྗོད་དུ་མེད་པ་གང་ཡིན། མཐའ་གང་ཡིན།
དབུས་གང་ཡིན། མཐའ་བྲལ་གང་ཡིན། དངོས་པོའི་གནས་ཐབས་གང་ཡིན། ལམ་གྱི་གནས་ཐབས་གང་ཡིན། འབྲས་བུ་སྐྱེ་བའི་རིམ་པ་གང་ཡིན། ལྟོས་ཆོས་གང་
༈ ཡིན། ལྟོས་པ་མཐའ་དག་དང་བྲལ་བ་གང་ཡིན། བསམ་དུ་མེད་པ་གང་ཡིན། སྨྲར་མེད་པ་གང་ཡིན། སྨྲས་པ་གང་ཡིན། མ་སྨྲས་པ་གང་ཡིན། རང་བཞིན་གང་ཡིན། རང་

།བཞིན་མེད་པ་གང་ཡིན། ལོ་ལོ་ལོ་ལོ། ལོ་ལོ་ལོ་ལོ། ལོ་ལོ་ལོ་ལོ། ལོ་ལོ་ལོ་ལོ། ལོ་ལོ་ལོ་ལོ། དབང་གསུམ་པ་གཏན་ལ་ཕབ་པས། བཞི་པ་༄༅།
ང་
སྒྲོགས་རང་ཐལ་ལ་སོང་ངོ་། །སོ་སོར་ཐར་པའི་སྡོམ་པ་ངེས་པར་མགོ་ཐོན་ཏོ། །ཐཱི་ལེ་ཐོུ་ལེ་ཐཱི་ལེ། ཁྲིམས་ཀྱི་ཚུལ་ཁྲིམས་སྐྱོན་མེད་ཅིང་། །ཚུལ་ཁྲིམས་རྣམ་པར་དག་དང་
ལྡན། །རློམ་སེམས་མེད་པའི་ཚུལ་ཁྲིམས་ཀྱིས། །ཚུལ་ཁྲིམས་ཕ་རོལ་ཕྱིན་རྫོགས་ཤོག །ཚུལ་ཁྲིམས་ཀྱི་སྐབས་སོ། །དེ་བཞིན་དུ་བཟོད་པ་ཡང་ཕྲ་བའི་ཕྲ་བ་ནས་ཆེན་པོ་ཆེན་
པོའི་བར་དུའོ། །བརྩོན་འགྲུས་དང་བསམ་གཏན་དང་ཤེས་རབ་ཀྱང་དེ་བཞིན་ནོ། །ཞིབ་ཆ་འོག་ན་མར་གླེང་ཡང་སྲིད། རྒྱུ་མེད་ཀྱི་ལྷ་བཤོས་གང་ན་བཏུབ། རྒྱུ་རྐྱེན་རྟེན་འབྲེལ་
ཚོགས་པ་ལས། གང་ལ་གང་འདོད་འབྱུང་བ་ཡིན། ལུང་ལས་ཀྱང་། རྒྱུ་རྐྱེན་རྟེན་འབྲེལ་འཚོགས་པའི་ནུས་མཐུ་དང༌་། །ཞེས་གསུངས། རྗེ་རས་པ་ཆེན་པོའི་ཞལ་ནས་༔
ཁ་

ཀྱང་། རྒྱུ་ལ་མ་བརྟེན་གྱི་འབྲས་བུ་དཀའ། །རླན་ལ་མ་བརྟེན་གྱི་མེ་ཏོག་དཀའ། །གནད་དུ་མ་ཕོག་གི་སེམས་འཛིན་དཀའ། །སྒོམ་ལས་མ་བྱུང་གི་ལྟ་བར་དཀའ། །ཞེས་
གསུངས། དབུ་མའི་བསྟན་བཅོས་ཆེན་པོ་ལས་ཀྱང་། ཡོད་པ་སྐྱེ་བ་རིགས་མིན་ཏེ། །མེད་པའང་ནམ་མཁའི་མེ་ཏོག་བཞིན། །ཞེས་པ་དང་། ཡང་གསུངས་པ། རྒྱུ་མེད་ལས་
ཀྱང་མ་ཡིན་ཏེ། །ཞེས་པ་ལ་སོགས་པ་ཞིབ་ཏུ་གསུངས་སོ། །རྒྱུད་སྡེ་ཆེན་པོ་ཀུན་ལས་ཀྱང་། རྒྱུའི་རྒྱུད། ཐབས་ཀྱི་རྒྱུད། འབྲས་བུའི་རྒྱུད་ཅེས་གསུངས་སོ། །འཕགས་པ་
བརྒྱད་སྟོང་པ་ལས་ཀྱང་། དེ་བཞིན་གཤེགས་པའི་སྐུ་གྲུབ་པ་ནི། རྒྱུ་གཅིག་གིས་མ་ཡིན། རྐྱེན་གཅིག་གིས་མ་ཡིན། དགེ་བའི་རྩ་བ་གཅིག་གིས་མ་ཡིན། རྒྱུ་དུ་མ།རྐྱེན་དུ་
མ༑ དགེ་བའི་རྩ་བ་དུ་མ་ལས་གྲུབ་པ་ཡིན་ཞེས་གསུང་། སེམས་ཅན་ནི་རྒྱུ་རེ་རེ། རྐྱེན་རེ་རེ། དགེ་བའི་རྩ་བ་རེ་རེས་ནི་ཨ་ཀྱང་ཡང་ཆེས་ཏེ། རྒྱུ་ཆུང་ངུའམ་ཕྲ་མོ་རེ་རེས་

༄༅། །འབྲས་བུ་ཆེན་པོ་འགྲུབ་པར་བཤད་དོ། །ལུང་རྟེན་ཅིང་འབྲེལ་བར་འབྱུང་བ་ལས་ཀྱང་། ཆོས་རྣམས་ཐམས་ཅད་རྒྱུ་ལས་བྱུང༌།དེ་རྒྱུ་དེ་བཞིན་
གཤེགས་པས་གསུངས། །དེ་ལ་འགོག་པ་གང་ཡིན་པ། །དགེ་སྦྱོང་ཆེན་པོས་དེ་སྐད་གསུངས། །ཞེས་གསུངས་སོ། །རྒྱུ་ཉིད་ནི་རང་བཞིན་མེད་ཅིང་དམིགས་སུ་མེད་པ་
སྟེ། འོ་ན་རྒྱུ་མེད་པ་ལས་སྐྱེའམ་ཞེ་ན། རྒྱུ་མེད་ལས་ཀྱང་མ་ཡིན་ཏེ། །ཞེས་གསུངས་པས། དབུ་མ་པའི་བརྒལ་བརྟག་དེ་ན་ཆེའོ། །བརྒྱུད་ལྡན་གོང་མའི་བྱིན་རླབས་ཞུགས་
གྱུར་པས། །སྐྱེ་མེད་རྣལ་མར་རྟོགས་པའི་རྣལ་འབྱོར་པས། །རྟོགས་དང་ཡེ་ཤེས་ཕུན་སུམ་ཚོགས་པ་ཡི། །མིག་ལ་ཆོས་ཀྱི་མིག་ཅེས་ཐ་སྙད་བཏགས། །ཆོས་ཀྱི་མིག་ཅན་
མཁས་ཤིང་དྲི་མེད་པས། །མངོན་སུམ་ཚད་མར་མཐོང་བ་འདི་ཉིད་ལ། །ཡོད་མེད་རྒྱུ་དང་རྒྱུ་མེད་ལ་སོགས་པའི། །བརྒལ་བརྟག་བྱ་རྒྱུ་གཅིག་ཀྱང་འདུག་རི་ཤི། །སྐྱེ་བ་ཀུན་༔h

གྱི་རྒྱུ་ནི་སྐྱེ་མེད་དེ་ཉིད་ཡིན། །སྐྱེ་མེད་རྐྱེན་གྱི་དབང་གིས་སྣ་ཚོགས་ཤར་ཞིང་སྐྱེས། །སྐྱེས་པ་དེ་ཉིད་ཁོ་ན་སྐྱེ་མེད་ལས་མ་གཡོས། །ཆུ་ཉིད་ལྷགས་པའི་རྐྱེན་གྱིས་འཁྱག་པར་
ཤར། །ཤར་ཙམ་ཉིད་ན་ཆུ་ལས་གཡོས་པ་མེད། །འཇམ་ཞིང་སླ་ལ་ཤིན་ཏུ་སྙི་བའི་ཆུ། །རྡོ་ལྟར་སྲ་མཁྲེགས་ཟུར་ཅན་རལ་གྲི་འདྲ། །སྙི་འཇམ་ཆུ་ལ་སྲ་མཁྲེགས་འཁྱག་པའི་
གཟུགས། །འཆར་བར་མི་ཐང་མོད་ཀྱིས་རྐྱེན་གྱིས་མངོན་སུམ་སྣང་། །མདའ་སྣུན་ཆེན་པོས་ཀྱང་ནི་གསལ་པོར་གསུངས། །དེ་བཞིན་སྐྱེས་ཚད་མ་ལུས་སྐྱེ་མེད་དང་། །སྐྱེ་མེད་
རྐྱེན་གྱི་དབང་གིས་སྐྱེས་པར་ཤར། །ཆུ་ཉིད་ལྷགས་པའི་རྐྱེན་གྱིས་འཁྱག་པར་ཤར། །སྐྱེ་མེད་རྐྱེན་གྱི་དབང་གིས་རྒྱས་པ་འབུམ། །བརྒྱ་ཚར་དབུ་བཙུགས་ཡོ་བྱད་ཆོས་ལ་
བཏང་། །སྐྱེ་མེད་རྐྱེན་གྱི་དབང་གིས་བ་སུ་ཀི། །གློ་བུར་གསར་དུ་སྲོལ་གཏོད་ཡོ་བྱད་དེ་ལ་བཏང་། སྐྱེ་མེད་རྐྱེན་གྱི་དབང་གིས་ཆང་དྲངས་ཉེའུ་འདོན་བྱས། །ཆང་གི་སྦྱིན་པ་བྷཱུ

།བཏང་དུ་མི་རུང་སྟེ། ཉེའུ་ཆུང་དཔག་མེད་ཚེ་བསྐྱབ་ཕྱིར། །ཆང་དྲངས་པ་ལ་ཉེས་པ་ཡོད་དམ་མེད། མཁས་སུ་རེ། མཁས་སུ་རེ། མཁས་སུ་༄ ༅།
རེ། མཁས་སུ་རེ། སྐྱག་པ་ཁར་ཆུག །སྐྱག་པ་ཁར་ཆུག །སྐྱག་པ་ཁར་ཆུག །སྐྱག་པ་ཁར་ཆུག །དུས་ཚོད་མ་ཤེས་རྨོངས་པ་ཡིས། །དགེ་བ་བྱས་ཚད་སྡིག་པར་
༈ སོང་། །སྐྱོན་བྲལ་མཁས་ཤིང་དུས་ཚོད་ཤེས་པ་ཡིས། །སྡིག་པ་བྱས་ཚད་མ་ལུས་དགེ་བར་སོང༌། །སྡིག་པར་མངོན་པའི་ལས་ཀ་ཅི་བྱས་ཀྱང་། །དམན་པར་མི་ལྟུང་ལམ་
མཆོག་གོང་ནས་གོང་དུ་བགྲོད་པར་བྱེད། །མདོ་ལས་ཀྱང་། ལྕགས་ཀྱི་གོང་བུ་ཆུང་ཡང་ཆུ་ཡི་གཏིང་དུ་ལྷང་། །དེ་ཉིད་སྣོད་དུ་བྱས་ན་ཆེ་ཡང་ཁ་རུ་འཕྱོ། །རྒོད་པོའི་རྩེ་ཨཱ། །
ཆོས་ཀྱི་མིག་འབྱེད་སྨན་པའི་མཆོག །བླ་མ་རྗེ་ལ་ཕྱག་འཚལ་ལོ། །རྒོད་པོ་འི་རྩེ་ཨཱི། །སྐྱེ་བ་མེད་པའི་ཆོས་ཉིད་དེ། །ལོག་པའི་རྐྱེན་གྱིས་སྡིག་པར་འགྱུར། །སྐྱེ་མེད་ངང་ལས་B

མ་གཡོས་ཀྱང་། །ངན་སོང་གསུམ་གྱི་སྡུག་བསྔལ་མྱོང་། །སྐྱེ་བ་མེད་པས་མ་སྟོངས་སོ། །སྐྱེ་བ་མེད་པའི་ཆོས་ཉིད་དེ། །དྲི་མེད་དགེ་ལེགས་རྟེན་འབྲེལ་གྱིས། །མཐོ་རིས་ལ་
སོགས་ལོངས་སྤྱོད་མྱོང་། །སྐྱེ་མེད་ངང་ལས་མ་གཡོས་སོ། །དེ་ཕྱིར་སྐྱེ་མེད་ངང་ཉིད་ལས། །གོམས་འདྲིས་བརྟན་པར་མ་བྱས་ན། །ཁ་ལྟ་ཡུག་པོས་བསླུས་པར་མཆིའོ།
ཚོགས་ཐབས་ཀྱི་རྩལ་ལ་འབུངས། །ནང་ན་བཟའ་ཐག་དེ་རང་ཉེ། །སྐྱེ་བ་མེད་པའི་ཆོས་ཉིད་དེ། །རྟེན་འབྲེལ་དབང་གིས་ཐབས་ཀྱི་རྩལ། །སྣ་ཚོགས་བསམ་མི་ཁྱབ་ཏུ་ཤར།
ཤར་ཙམ་ཉིད་ན་སྐྱེ་མེད་ཀྱི། །ངང་ལས་གང་དུའང་གཡོས་པ་མེད། །སྐྱེ་བ་མེད་པའི་ཆོས་ཉིད་དེ། །རྟེན་འབྲེལ་དབང་གིས་གཟུགས་ལ་སོགས། །ཕུང་པོ་ཁམས་དང་སྐྱེ་མཆེད་
སོགས། །གཞི་དང་ལམ་དང་འབྲས་བུར་སྣང༌། །སྣང་ཙམ་ཉིད་ན་སྐྱེ་མེད་ཀྱི། །ངང་ལས་རྡུལ་ཙམ་གཡོས་པ་མེད། །རྒོད་པོའི་རྩེ་ཨཱ། །དད་པ་བརྟན་པོས་ཀུན་བསླངས་ནས།

༄༅། ། གཏིང་ནས་འཇིག་རྟེན་བློས་བཏང་བས། །བྱིན་རླབས་བརྒྱུད་ལྡན་གྱི་བླ་མ་རྙེད། །བླ་མ་སངས་རྒྱས་དངོས་སུ་མཐོང༌། །རྟག་ཏུ་སྤྱི་བོར་ཅི་མཉེས་
། །བྱིན་རླབས་སྙིང་ལ་ཞུགས་གྱུར་པས། །མི་ཤེས་མུན་པའི་མིག་སྤྲིན་བསལ། །ཆོས་ཀྱི་མིག་མཆོག་ལམ་གྱིས་ཤར། །སྐྱེས་པ་ཐམས་ཅད་མངོན་སུམ་དུ།།སྐྱེ་བ་མེད་པར་
ལྷག་གིས་མཐོང་། །རྒོད་པོའི་རྩེ་ཨཱ། །སྐྱེས་དང་མ་སྐྱེས་ཁྱད་པར་མེད། །རྒོད་པོའི་རྩེ་ཨཱ། །སྐྱེས་པ་གཅིག་ཀྱང་མ་མཐོང་བས། །མ་སྐྱེས་པ་ཡང་མཐོང་མི་ཐང༌། །སྐྱེས་
དང་མ་སྐྱེས་ཁྱད་པར་མེད། །མཐོང་མེད་ཆོས་ཀྱི་མིག་མཆོག་གིས། །གཏིང་མེད་ཐུག་པ་མེད་པར་མཐོང་། །རྒོད་པོའི་རྩེ་ཨཱི། །མིག་རྒྱང་རིང་བའི་མིག་མཆོག་གིས། །མུ་
མཐའ་ཐུག་པ་མེད་པར་མཐོང་། །རྒོད་པོའི་རྩེ་ཨཱི། །ཆོས་ཀྱི་མིག་མཆོག་རླབས་པོ་ཆེ། །སྐྱེས་དང་མ་སྐྱེས་དུས་མཚུངས་སུ། །སྐད་ཅིག་གཅིག་ལ་ཅེར་གྱིས་མཐོང་། །རྒོད་༢2

པོའི་རྩེ་ཨཱི། །སྐྱག་པ་ངས། སྐྱག་པ་ངས། ཤེའོ་ཨཱ། །ཆོས་ཀྱི་མིག་ཅན་ཁོབས་པོ་ཆེས། །ཐམས་ཅད་མཐོང་བ་མེད་པར་མཐོང་། །རྒོད་པོའི་རྩེ་ཨཱ། །ཡེ་ཤེས་གཏིང་ནས་
མེད་པར་མཐོང་། །རྒོད་པོའི་རྩེ་ཨཱི། །མི་ཤེས་པ་ཡང་མེད་པར་མཐོང་། །རྒོད་པོའི་རྩེ་ཨཱ། །སྤྲིན་མེད་མཁའ་ལ་ཉི་ཤར་བཞིན། རྒོད་པོའི་རྩེ་ཨཱ། །ཅི་ལྡི་ནམ་ཡང་ཐུག་པ་
མེད། །རྒོད་པོའི་རྩེ་ཨཱི། །དེ་ཡང་ཡང་ཡང་ཐུག་མེད་པར། །སྐྱོར་ཞིང་སྐྱོར་ཞིང་སྨྲོས་ལ་ཐོང་། །རྒོད་པོའི་རྩེ་ཨཱི། །མ་མཐོང་མ་མཐོང་ཟེར་བ་དེ། །ཡོད་མེད་མཐའ་དབུས་
.IPSty.LUlurn.q.zE
ལ་སོགས་པའི། །རྒོད་པོའི་རྩེ་ཨཱ། །ཅི་ཡང་མཐོང་རྒྱུ་མི་འདུག་པར། །མངོན་སུམ་ཚད་མར་མཐོང་བ་ལ། །རྒོད་པོའི་རྩེ་ཨཱ། །མ་མཐོང་ཞེས་བྱར་བཏགས་པ་ཡིན། །རྒོད་
པོའི་རྩེ་ཨཱི།།ཡོང་ཤེ་ཨེ་ཨེ་ཨེ་ཨེ་ཨེ་ཨེ་ཨེ་ཨཱི་ཨེ་ཧེ། ལ་ལོ་ཨོ་ལོ་ལ་ལོ་ལ་ན་ཧ་ལོ་ཨཱོ། ད་རུང་ངུ་ལ་ལོ་ཨ་ལོ་ལ་ན་ཧ་ལོ་ཨཱོ། ཡོང་ཤེས་ཨེ་ཨེ་ཨེ་ཨེ་ཨེ་ཨེ་ཨེ་ཨཻ་ཨེ་ཧེ།

༄༅། །གཡེ་ཡ་སྙིང་དང་ལ་འདྲ་བའི་བུ་ཀུན། ན་ཧ་ལོ་ཨཱོ། གླུ་སྐད་བསྒྱུར་ཞིང་བསྒྱུར་ཞིང་ལོང་། །བསོ་ཐོ་ལེ་ཐོ་ལེ་ཨེ་ཧེ། །མཐོང་རྒྱུ་གཏིང་ནས་མི་
འདུག་པར། བསྭོ་ཐོ་ལེ་ཐོ་ལེ་ཨེ་ཧེ། །ཐམས་ཅད་ཐུག་པ་མེད་པར་མཐོང་། བསཱོ་ཐོ་ལེ་ཐོ་ལྀ་ཨེ་ཧེ། །བླ་མའི་བྱིན་རླབས་མ་ཞུགས་པས། །མིག་མཆོག་འདི་འདྲ་མ་ཕྱེད་
པའི། །ལོང་བ་ལག་ནོམས་མཁན་པོ་རྣམས། །ཡོད་མེད་གཉིས་དང་གཉིས་མེད་དང་། །སྤྲོས་དང་སྤྲོས་བྲལ་བདག་དང་ནི། །བདག་མེད་དམིགས་དང་དམིགས་མེད་དང་།
ཁས་མི་ལེན་པར་སྨྲ་བ་དང་། །ཞི་བ་མྱ་ངན་འདས་པར་སྨྲ། །དེ་སོགས་མུ་ལ་ཐུག་པ་མེད། །དེ་བས་ལྷག་པར་སྨྲ་ཡང་རུང་། །ཐམས་ཅད་བློ་ཡིས་ཕར་བཀབ་ནས། །དམིགས་
པའི་ལྟ་བ་འབའ་ཞིག་ཡིན། །ཐོམ་པོ་ཡུག་པོར་སྨྲས་ནས་འདུག །ཐོག་ཏུ་གཅིག་ཀྱང་ཕེབས་རི་ཤི། །བྱ་ཐབས་ཅི་ཡང་མ་རྙེད་པས། །ངུ་བ་ལས་ཐབས་མེད། །ཨཱི་འི་འི་འི་

རང་ཅག་ཕ་སྤད་སྐལ་ལྡན་ཚོ། །ཕྲག་དོག་ཕྱོགས་རིས་མ་བྱས་པས། །བྱིན་རླབས་བརྒྱུད་ལྡན་བླ་མ་རྙེད། །ཆོས་ཀྱི་མིག་ཆེན་འདི་ཙམ་པ། །ཆོས་ཀྱི་རང་བཞིན་ཕུགས་
ནས་མཐོང་། །འདི་ལས་འཚེངས་པ་གང་ན་ཡོད། བསོ་ཐོ་ལེ་ཐོ་ལེ་ཨེ་ཧེ། །ཨ་རེ་དགའ་འོ་ཕ་སྤད་ཚོ། །བསཱོ་ཐོ་ལེ་ཐོ་ལེ་ཨེ་ཧེ། །ད་རུང་སྐྱོར་ཅིག་ཨ་རེ་དགའ། བསཱོ་ཐོ་ལེ་
ཐོ་ལེ་ཨེ་ཧེ། །ཡང་ཡང་སྐྱོར་དང་ཨ་རེ་དགའ། །བསཱོ་ཐོ་ལེ་ཐོ་ལེ་ཨེ་ཧེ། །ཆོས་ཀྱི་མིག་གིས་བལྟས་ཙ་ན། །བསཱོ་ཐོ་ལེ་ཐོ་ལེ་ཨེ་ཧེ། །ཕྱག་རྒྱ་ཆེན་པོ་ཞེས་བྱ་བའི།
གདགས་གཞི་གཏིང་ནས་མེད་པར་མཐོང་། །བསཱོ་ཐོ་ལེ་ཐོ་ལེ་ཨེ་ཧེ། །སྤྲོས་བྲལ་དམིགས་མེད་བློ་འདས་ཞེས། །གདགས་གཞི་གཏིང་ནས་མེད་པར་མཐོང་། །བསྭོ་ཐོ་ལེ་ཐོ་ལེ་
ཨེ་ཧེ། །མིག་མེད་ལོང་བ་ལག་ནོམས་བྱེད། །ཁྱེར་ཀ་ཐམས་ཅད་ཅེར་རེ་མཐོང་། །ཡི་རེ་མུག་སྟེ་བྱ་ཐབས་མེད། །ངུ་བ་ལས་མ་བཏུབ། ཨཱི་འི་འི་འི་འི། ངུ་བའི་འཕྲོ་ལ་ང་

། མི་འཇོག །མིག་མཆོག་ཡོད་པས་གད་མོ་ཤོར། །ཧ་ཧ་ཧ་ཧ་ཧ་ཧ་ཧ་ཧ། ཨ་ཨཱ། བསྒོམ་དུ་ཡོད་པ། བསྒོམ་དུ་མེད་པ། ཡིད་ལ་བྱེད་༄༅།
པ༑ ཡིད་ལ་མི་བྱེད་པ། གཞི་རྩ་ཆོད་པ། གཞི་མེད་རྩ་བྲལ། མིང་འདོག་ལུགས་ལ་དཔེ་མི་འདུག་སྟེ། ཆ་ཆོ་མ་ཧུ་ཧུ་ཡེ། བྱིན་རླབས་ཞུགས་པའི་མི་ཀུན། ཆོས་ཀྱི་མིག་
གིས་ལྟོས་དང་། ཨ་རེ་སྐྱིད་ན། ཨ་རེ་དགའ་ན། གླུ་སྐད་ལ་བསྒྱུར་དགོས། ཨ་རེ་དགའ་ན་འ་འ་འ། ཨ་རེ་དགའ་ན་འ་འ་འ། རང་ཅག་ཕ་སྤད་ཚོ་ཨ་འ། འོར་ཧེ་དགའ་
༑ ཡང་འང་འང་ཡེ་ཧེ། ཨེ་འེ་རང་ཅག་ལ་ཕ་སྤད་ཚོ། ཨ་རེ་དགའ་འ་འ། སྤྱིར་ཆོས་ཀྱི་བབས་ཀ་འདི་ཙུག་ཏུ་གདའོ། །སངས་རྒྱས་དང་བྱང་ཆུབ་སེམས་དཔའ་ཐམས་ཅད་
ཀྱིས་དང་པོ་བྱང་ཆུབ་མཆོག་ཏུ་སེམས་བསྐྱེད་པ་ཉིད་ནས་འོ་སྐོལ་སེམས་ཅན་རྣམས་ཀྱི་དོན་འབའ་ཞིག་ཏུ་ཁྱི་ལ་ཟན་ཁམ་གཅིག་བྱིན་པ་ཡན་ཆོད་ནས། སྟག་མོ་དྲུས་མ་ལ་ལུས་
B

ན་པ་ལ་སོགས་པ་མགོ་དང་རྐང་ལག་ལ་སོགས་པ་སྦྱིན་པ་རླབས་པོ་ཆེ། འོ་སྐོལ་གྱི་བློར་མི་ཤོང་བ་དཔག་ཏུ་མེད་པ་མུ་མེད་པ་ཐུག་པ་མེད་པ་རྣམས་དང་། དེ་ཁོ་ན་བཞིན་དུ་འོ་
སྐོལ་སེམས་ཅན་རྣམས་ཀྱི་ཆེད་དུ་ཚུལ་ཁྲིམས་བསྲུང་ལུགས་འོ་སྐོལ་གྱི་བློར་མི་ཤོང་བ་རྣམས་དང་། དེ་བཞིན་དུ་བཟོད་པའི་སྒོམ་ལུགས། བརྩོན་འགྲུས་ཀྱི་རྩོམ་ལུགས། བསམ་
གཏན་ལ་སོགས་པ་ཕ་རོལ་ཏུ་ཕྱིན་པ་བཅུ། དེ་ལ་སོགས་པ་འོ་སྐོལ་སེམས་ཅན་འབའ་ཞིག་ལ་དམིགས་ནས་འོ་སྐོལ་གྱི་དོན་དུ་བསོད་ནམས་དང་ཡེ་ཤེས་ཀྱི་ཚོགས་དཔག་ཏུ་མེད་པ་
ཐུག་པ་མེད་པ། མུ་མེད་པ་ངོམས་པ་མེད་པ། ཆོག་པ་མེད་པ་བསམ་གྱིས་མི་ཁྱབ་པ་སོག་ཅིང་། འོ་སྐོལ་སེམས་ཅན་རྣམས་ཀྱི་དོན་དུ་སྨོན་ལམ་རྒྱ་ཆེན་པོ་རྟག་ཏུ་བཏབ་བཏབ་
པའི་སྨོན་ལམ་གྱི་འབྲས་བུ་ལམ་གྱིས་གྲུབ་ནས་བསྐལ་པ་དཔག་ཏུ་མེད་པ་མང་པོ་ལོན་པའི་སངས་རྒྱས་དང་བྱང་ཆུབ་སེམས་དཔའ་མང་པོ་བཞུགས་པ་ཡིན། མདོ་སྡེ་རིན་པོ་
ཕྱ

། ཆེ་ལས། འོ་སྐོལ་གྱི་སྟོན་པ་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ་ཉིད་ཀྱི་ཞལ་
ནས་ཀྱང་། ང་ནི་བསྐལ་པ་དཔག་ཏུ་མེད་པའི་ཡང་ཆེས་དཔག་ཏུ་མེད་པའི་གོང་རོལ་ནས་སངས་རྒྱས་ཟིན་ཟིན་པ་ཞིག་ཡིན་གསུངས། གདུལ་བྱ་སྣ་ཚོགས་པ་དྲང་བའི་ཆེད་དུ་
ལས་དང་པོ་པ་ལ་སོགས་པ་བྱང་ཆུབ་སེམས་དཔའི་སྤྱོད་པ་སྣ་ཚོགས་དང་། ལྷུམས་ནས་བལྟམས་པ་དང་། དཀའ་ཐུབ་མཛད་པ་དང་། བླ་ན་མེད་པ་ཡང་དག་པར་རྫོགས་པའི་
བྱང་ཆུབ་ཏུ་མངོན་པར་རྫོགས་པར་སངས་རྒྱས་པ་དང་། ཆོས་ཀྱི་འཁོར་ལོ་བསྐོར་བ་དང་། མྱ་ངན་ལས་འདས་པ་ལ་སོགས་པ་རྒྱལ་བུ་དོན་གྲུབ་ཀྱི་རིང་ཁོ་ན་ལ་སངས་རྒྱས་པ་
ལྟར་བསྟན་པ་ཡིན་ནོ། །དེ་ལྟར་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་མཛད་པ་དང་རྣམ་འཕྲུལ་ཐམས་ཅད་དེ་ཀ་ཙུག་ཡིན་ངེས་པར་འདུག་གོ། །སངས་རྒྱས་དང་

བྱང་ཆུབ་སེམས་དཔའ་ཐམས་ཅད་ལས་དང་པོ་པ། དང་པོ་ཚོགས་བསོག་པའི་དུས་སུ་དུད་འགྲོའི་སྐྱེ་གནས་སུ་སྐྱེས་པ་ལ་ཁམ་གཅིག་ཙམ་སྟེར་བའི་དུས་སུ་འོ་སྐོལ་སེམས་ཅན་
ཐམས་ཅད་ཀྱི་དོན་དུ་རྫོགས་པའི་བྱང་ཆུབ་ཐོབ་པར་བྱའོ་སྙམ་དུ་དགོངས་ནས་བྱིན་པ་ཡིན། བྱིན་པའི་རྗེས་དེ་མ་ཐག་ཏུ་འོ་སྐོལ་སེམས་ཅན་རྣམས་ཀྱི་དོན་དུ་སྨོན་ལམ་རྒྱ་ཆེན་པོ་
བཏབ་པ་ཡིན་ནོ། །དེ་བཞིན་དུ་མགོ་དང་རྐང་ལག་གཏོང་བ་ལ་སོགས་པ་ཚོགས་གཉིས་སོག་པའི་མཛད་པ་ཅི་མཛད་ཀྱང་། དགེ་བ་རྔམས་ཆེ་རུང་ཆུང་རུང་ལྷ་ཕྱག་གཅིག་འཚལ་
བ་དང་། མར་མེའམ་མེ་ཏོག་གཅིག་ཕུལ་བ་ལ་སོགས་པ་ཕྲན་ཚེགས་ཙམ་ཡང་འཆལ་བར་མ་ཤོར་བར་སྦྱོར་བ་བྱང་ཆུབ་སེམས་ཀྱིས་འཕངས་པ་བྱ་བ་ཡིན་ཏེ། འོ་སྐོལ་སེམས་
ཅན་ཐམས་ཅད་ཀྱི་དོན་དུ་རྫོགས་པའི་སངས་རྒྱས་ཐོབ་པར་བྱའོ། །དེའི་ཆེད་དུ་ལྷ་ཕྱག་འདི་དང་མེ་ཏོག་འདི་འབུལ་ལོ་སྙམ་དུ་སྦྱོར་བ་བྱང་ཆུབ་ཀྱི་སེམས་ཀྱིས་འཕངས་ནས་མཛད་༔

།པ་ཡིན་ནོ། །དེ་ལྟ་བུ་ཕྲན་ཚེགས་གཅིག་ཀྱང་འཆལ་མ་ཤོར་བར་མར་མེའ མ། མེ་ཏོག་ཕུལ་བའི་རྗེས་ལ། འོ་སྐོལ་སེམས་ཅན་གྱི་དོན་དུ་རྫོགས་པའི་
ང་
སངས་རྒྱས་ཐོབ་པར་གྱུར་ཅིག་ཅེས་སྨོན་ལམ་བཏབ་པ་ཡིན། དེ་ལ་སོགས་པ་ཚོགས་གཉིས་ཅི་དང་ཅི་བསོག་ཀྱང་། སེམས་བསྐྱེད་ཀྱི་འཕེན་པ་དང་། སྨོན་ལམ་རྒྱ་ཆེན་པོས་མི་
ཟིན་པ་གཅིག་ཀྱང་མི་སྲིད་པ་ཡིན། ཆོས་ཀྱི་ནང་ན་མར་ལ་སྦྱོར་བ་དངོས་གཞི་རྗེས་གསུམ་གྱིས་ཟིན་པ་ཞེས་བྱ་སྟེ། སྦྱོར་བ་བྱང་ཆུབ་ཀྱི་སེམས་ཀྱིས་ཟིན་པ། དངོས་གཞི་ཕ་རོལ་
ཏུ་ཕྱིན་པ་དྲུག་ལྡན་དུ་སྤྱོད་ཅིང་སྒྱ་མ་རྨི་ལམ་ཙམ་དུ་ཤེས་པ། རྗེས་ཀྱི་ཚེ་ན་འཁོར་གསུམ་ཡོངས་སུ་དག་པའི་བསྔོ་བ་དང་སྨོན་ལམ་གྱིས་ཟིན་པ་ཞེས་གསུངས་པ་དེ། ཕྲ་མོ་གཅིག་
ཀྱང་འཆལ་བར་མ་ཤོར་བར་ཕྱག་ལེན་ལ་ཐེབས་པར་མཛད་པ་ཡིན་ནོ། །དེ་ལྟར་མཛད་པའི་སྨོན་ལམ་དང་འཕེན་པ་ཐུག་པ་མེད། མུ་མེད་མཐའ་མེད་པའི་མཐར་ཕྱིན་ཏེ། འཕེན་པ་
B

དང་སྨོན་ལམ་གྲུབ་ཟིན་ནས་བསྐལ་པ་དཔག་ཏུ་མེད་པ་ལོན་པ་མང་པོ་བཞུགས་སོ། །དེ་ལྟ་བུའི་སངས་རྒྱས་དང་བྱང་ཆུབ་སེམས་དཔའ་དཔག་ཏུ་མེད་པ། འཕེན་པ་དང་སྨོན་ལམ་
ནི་མཐར་ཕྱིན། གདུལ་བྱ་དུས་ལ་བབ་པ་ནི་མ་རྙེད་ནས། ཝ་དམར་པོ། གདུལ་བྱ་དུས་ལ་བབ་པ་ནི་མི་འདུག་ན། གདུལ་བྱ་དུས་ལ་བབ་པ་དང་། ནམ་འཛོམ་ན་སྙམ་དུ་སྐྱོ་སྐྱོ་
ངལ་ངལ་དུ་འོ་སྐོལ་ལ་རུག་གེ་སྒུག་པ་མང་པོ་བཞུགས་པ་ཡིན་ནོ། །འོ་སྐོལ་གདུལ་བྱ་དུས་ལ་བབ་པ་ནི་རེ་རེ་ཙམ་བྱུང་ན། སངས་རྒྱས་དང་བྱང་ཆུབ་སེམས་དཔའ་རུག་གེ་
པ་རྣམས། འོ་ད་ནི་གདུལ་བྱ་དུས་ལ་བབ་པ་བྱུང་ངོ༌། །ཕོ་བྱས་སོ་ཞེས་གསུངས་ནས་ཐུགས་ཤིན་ཏུ་དགའ་དྲག་ནས་ཐབས་སྣ་ཚོགས་ཀྱི་སྒོ་ནས་འོ་སྐོལ་རྗེས་སུ་ཅི་ཟིན་འོ་སྐོལ་ཅི་
འདྲོངས་ལ་ཐུགས་ཟིན་ནས་འདྲེན་པར་མི་མཛད་མི་སྲིད་པ་ཆོས་ཉིད་ཡིན་ནོ། །དཀོན་མཆོག་གི་ཕྱོགས་སུ་ལྷ་ཕྱག་གཅིག་གམ་མར་མེ་གཅིག་གམ། མེ་ཏོག་གཅིག་གམ། སྐོར་སྨྱུ

།བ་གཅིག་གམ། ཐལ་མོ་སྦྱར་བ་ཙམ་མམ། སངས་རྒྱས་ལ་ཕྱག་འཚལ་ལོ་ཞེས་ཟེར་བ་ཙམ་མམ། བསྙེན་གནས་ཉིན་ཞག་གཅིག་ཙམ་མམ། ཨོཾ་
མ་ཎི་པདྨེ་ཧཱུཾ། ཞེས་པ་ལན་གཅིག་བརྗོད་པ་ཙམ་མམ། གཞན་ཡང་བསྙེན་པ་ཚིག་གཅིག་ཟློས་པ་ཙམ་མམ། ཚ་ཚ་ལ་སོགས་པ་སངས་རྒྱས་དང་བྱང་ཆུབ་སེམས་དཔའི་
གཟུགས་བརྙན་ལ་ལན་གཅིག་ཙམ་ཅེར་གྱིས་ལྟ་བ་ལ་སོགས་པ་ཕྲན་ཚེགས་དེ་ལྟ་བུ་གླེང་གིས་ག་ན་ལང་སྟེ། ཤིན་ཏུ་ཕྲན་ཚེགས་ཀྱི་ཡང་ཕྲན་ཚེགས་ཕྲ་མོ་གང་དང་གང་འཛོམ་པར་
གྱུར་ཀྱང་ནི། དགེ་བའི་ལས་ཀ་ཕྲ་མོ་དེ་ལ་ཐམས་ཅད་ཤིན་ཏུ་དགྱེས་སོ། །མདོར་ན་མར་ལ་དེ་བཞིན་གཤེགས་པ་ལ་སྡང་བས་བལྟས་ཀྱང་ལས་དེས་ནམ་ཞིག་མྱ་ངན་ལས་འདའ་
བར་འགྱུར་རོ། །ཞེས་གསུངས། དེ་ཉིད་ཀྱི་ཞིབ་ཚགས་ནི། ཡང་མདོ་ལས། དེ་བཞིན་གཤེགས་པའི་གཟུགས་བརྙན་ཞེ་སྡང་གི་སྒོ་ནས་བཤིག་པའམ་གཞོམ་པའི་ཕྱིར་སྐད་ཅིག་༔

ཙམ་ཅེར་གྱིས་མཐོང་ནས་བཤིག་པའམ་བཅོམ་པར་གྱུར་ཀྱང་ནི། སྐད་ཅིག་མཐོང་བའི་སྐྱེས་བུ་བྱེད་པའི་འབྲས་བུ་དེས་ནམ་ཞིག་མྱང་ངན་ལས་འདའ་བར་འགྱུར་རོ། །འོ་ན་བཤིག་
པའི་སྡིག་པ་དེ་མི་འོང་ངམ་ཞེ་ན། བཤིག་པའི་རྣམ་པར་སྨིན་པའི་སྡིག་མི་འོང་མི་སྲིད། བསྐལ་པ་མང་པོར་སེམས་ཅན་དམྱལ་བའི་སྡུག་བསྔལ་ཉམས་སུ་མྱོང་ནས། དེ་ལས་
ཐར་བའི་སྡུག་བསྔལ་ལ་སོགས་པ་ཡང་ཉམས་སུ་མྱོང་ནས། ཐ་མར་དང་པོ་ཅེར་གྱིས་མཐོང་བའི་འབྲས་བུ་དེ་སད་དེ་མྱ་ངན་ལས་འདའ་བར་གསུངས་པ་དང་། རྡོ་རྗེ་རྩེ་མོའི་འི་རྒྱུད་
ལས་ཀྱང་། ཞེ་སྡང་གི་སྒོ་ནས་དཀྱིལ་འཁོར་ཆེན་པོ་བཤིག་ཅིང་གཞོམ་པའི་ཕྱིར་འོང་བར་གྱུར་ཀྱང་ནི་དཀྱིལ་འཁོར་ཆེན་པོ་དེ་ཅེར་གྱིས་མཐོང་བ་ཙམ་གྱིས་སྐྱེ་བ་བཅུ་དྲུག་ནས་མྱ་
ངན་ལས་འདའ་བར་གསུངས་སོ། །རྫོགས་པ་ཆེན་པོ་དང་འབྲིང་པོ་བྱ་བ་ནས། གཞན་ཆོས་བྱེད་པའི་བགེགས་བྱས་ན་ལམ་པའི་སྲོག་གཅོད་པ་བྱ་བ་ཡིན་ཏེ། ཁམས་གསུམ་གྱི་

། སེམས་ཅན་བསད་པ་བས་སྡིག་ཆེ་ཞེས་གསུངས་པ་དེ་ཤིན་ཏུ་མད་དོ། །སྐྱབས་འགྲོ་ཞུ་ཡང་དེ་ཙུག་ཡིན། །ལྷ་ཕྱག་འཚལ་ཡང་དེ་ཙུག་ཡིན།༄༅།
བ་བྱེད་ཀྱང་དེ་ཙུག་ཡིན། །ཅེར་གྱིས་བལྟ་ཡང་དེ་ཙུག་ཡིན། །ཕྱོགས་སུ་མདུན་ཡང་དེ་ཙུག་ཡིན། །མགོ་འདུན་ཙམ་བྱེད་ཀྱང་དེ་ཙུག་ཡིན། །ཐལ་མོ་སྦྱར་ཡང་དེ་ཙུག་ཡིན།
ཐལ་མོ་ཡ་སྦྱར་དེ་ཙམ་བྱེད་ཀྱང་དེ་ཙུག་ཡིན། །བསྙེན་གནས་ཞུ་ཡང་དེ་ཙུག་ཡིན། །དགེ་ཚུལ་དགེ་སློང་ལ་སོགས་པའི། །སོ་སོར་ཐར་པའི་སྡོམ་པའི་ཚོགས། །གང་ནས་ནོད་
ཀྱང་དེ་ཙུག་ཡིན། །དེ་རིགས་རྣམས་ལའང་མཉེས་གྱུར་ན། །དེ་བས་གོང་ན་ཆེས་མཐོ་བའི། །ཁྱད་པར་ཅན་གྱི་སྐྱབས་འགྲོ་ལ། །ལམ་མཆོག་ཉེ་བར་སོང་བའི་ཕྱིར། །ཤིན་ཏུ་
དགྱེས་ཤིང་དགའ་ཚོར་མཛོད། །གོང་མར་བཞུགས་པའི་དགའ་ཚོར་ལ། །སོ་སོར་ཐར་སོགས་དགའ་ཚོར་གྱིས། །བརྒྱ་ཡི་ཆར་ཡང་མི་ཕོད་དོ། །སྟོང་གི་ཆར་ཡང་མི་ཕོད་
ཁ་

དོ། །བྱེ་བའི་ཆར་ཡང་མི་ཕོད་དོ། །བྱེ་བ་གྲངས་ལས་འདས་པ་དང་། །བྱེ་བ་དཔག་ཏུ་མེད་པ་ཡི། །ཆ་ཙམ་དུ་ཡང་མི་ཕོད་དོ། །དཔེར་ཡང་མི་ཕོད་རྒྱུར་ཡང་མི་ཕོད་དོ། །ཕྱ་
ཆད་ཕྱ་ཆད། ཁྱེད་ཀྱི་མི་གོ། ཁྱེད་ཀྱིས་མི་གོ། ཁྱད་པར་སྐྱབས་འགྲོ་ཨ་ཅང་ཆེས། །སེམས་བསྐྱེད་ཞུ་བ་བྱུང་གྱུར་ན། །དགའ་ཚོར་དེ་བས་ཤིན་ཏུ་ཆེ། །ཁྱད་པར་སྐྱབས་
འགྲོ་ལ་སོགས་པའི། །དཔེ་དང་རྒྱུར་ཡང་མི་ཕོད་དོ། །སྐྱག་པ་ཟོས་པས་ཁྱི་དང་འཁོན། ། གོ་བ་མེད་པ་ཐམས་ཅད་སྐྱག་པ་ཁར་ཆུག །པོག་པོ་ཅོལ་ལེ་ཉོལ་ལེ་ཨེ། །སྐྱབས་
འགྲོ་སེམས་བསྐྱེད་ཨ་ཅང་ཆེ། །སྙིང་རྗེ་ཆེན་པོས་ཀུན་བསླངས་ནས། །ཐེག་པ་ཆེ་ལ་བློ་བཞག་སྟེ། །འགྲོ་བ་ཡོངས་ལ་སེམས་བསྐྱེད་བྱས། །ཡན་ལག་བདུན་དང་ཆོས་སྤྱོད་
བཅུ། །ཕ་རོལ་ཕྱིན་དྲུག་ལ་སོགས་པའི། །ཚོགས་གཉིས་བསོག་ཐབས་སྣ་ཚོགས་ལ། །འཇུག་པའི་སྐྱེས་བུ་གང་བྱུང་ཡང༌། །གདུལ་བྱ་འདི་འདྲ་ཡོད་དོ་ཞེས། །ཕྱོགས་བཅུ་༔

།ནམ་མཁའི་མཐའ་ཀླས་པའི། །རྒྱལ་བ་སྲས་བཅས་ཀུན་སྦྲན་ཏེ། །གདུལ་བྱ་ཡོད་དོ་ལ་འུར་ཤོག །ཨ་རེ་དགའ་ན་ལ་འུར་ཤོག །ཁྱེད་རྣམས་གད་༄ ༅།
མོ་མི་རྒོད་དམ། །དུས་ལ་བབ་བོ་ད་ཚུར་བྱོན། །ཟེར་ཞིང་ཕྱོགས་བཅུར་འོ་དོད་འབོད། །ཕྱོགས་བཅུའི་རྒྱལ་བ་སྲས་བཅས་རྣམས། །ཐམས་ཅད་མ་ལུས་དུས་གཅིག་ལ།
དགའ་ཚོར་ཆེན་པོ་རིམ་གྱིས་བསྐྱེད། །ཤིན་ཏུ་མགྱོགས་མྱུར་བང་བརྒྱུགས་ནས། །སྐད་ཅིག་གཅིག་ལ་སྟབས་ཀྱིས་བྱོན། །ན་ནིང་དེ་ནས་སྒུག་སྒུག་པ། །དེ་རིང་བྱུང་ངོ་ཨ་རེ་
དགའ། །སོ་སོར་འབུངས་ཤིག་ཕྱོགས་བཅུ་ཡི། །རྒྱལ་བ་སྲས་བཅས་ཀུན་འབུངས་ཤིག །ད་རུང་སོ་སོར་ཕྱོགས་བཅུ་ཡི། །ནམ་མཁའི་མཐའ་ཀླས་ཐམས་ཅད་དུ། །སོ་སོར་
རྒྱུག་ཅིང་བྱ་ར་མཛོད། །གདུལ་བྱ་འདུག་ན་དྲོངས་ལ་ཤོག །གང་ཟག་གི་རིགས་བསམ་གྱིས་མི་ཁྱབ་པས། འདི་ལྟར་གཤའ་འདི་ལྟར་གཤའ་སྙམ་པ་རྣམས་ཀྱི་ངོ་ལ་དེ་སྐད་སྨྲས་༔

པ་ཡིན། བསྐལ་པ་དཔག་ཏུ་མེད་པའི་གོང་རོལ་ནས་དོན་གྲུབ་ཟིན་ནས། གདུལ་བྱ་དུས་ལ་བབ་པ་ལ་དུང་ངེ་སྒུག་པ་དེ་ཤིན་ཏུ་བདེན་པ་ཡིན། གདུལ་བྱའི་དོན་དུ་འབུངས་པའི་
གནད་ཀས། གདུལ་བྱ་ལ་མི་སྒུག་མི་སྲིད། གདུལ་བྱ་བྱུང་ན་དགའ་ཚོར་མི་འོང་མི་སྲིད། ཕྱོགས་བཅུ་སངས་རྒྱས་དང་བྱང་ཆུབ་སེམས་དཔའ་ཐམས་ཅད་སྦྲོན་པ་
དང༌། ཕྱོགས་བཅུ་ནས་རྒྱུག་པར་གཤའ་མཉམ་པ་རྣམས་ཀྱིས་སྣང་བ་ལ་དེ་ཁོ་ན་ཙུག་ཏུ་སྦྲོན་པ་དང་། རྒྱུག་པ་ལ་སོགས་པར་འཆར་བ་སྲིད། དེ་ལ་དགའ་བ་རྣམས་ལ་དེ་ཁོ་ན་
ཙུག་ཏུ་འོང་བ་ཡིན། ཕྱོགས་བཅུ་ནས་བང་རྒྱུག་མི་དགོས་པར་དེ་བཞིན་གཤེགས་པ་རེ་རེས་ཕྱོགས་བཅུ་ན་བཞུགས་པ་ཐམས་ཅད་ཚོགས་པའི་ནུས་པ་དང་ཁྱད་པར་མེད་པར་
འདྲོངས་པ་ཡིན།ཕྱོགས་བཅུའི་དེ་བཞིན་གཤེགས་པ་ཐམས་ཅད། དེ་བཞིན་གཤེགས་པ་གཅིག་གཉིས་ཐུགས་རྗེ་དང་ཡོན་ཏན་ལ་སོགས་པ་ཁྱད་པར་གཏིང་ནས་མེད་པ་ཡིན། རང་

།རེའི་ཡི་དམ་ལྷའམ་དེ་བཞིན་གཤེགས་པ་གཅིག་ལ་མཆོད་པ་བྱས་པ་དང་། ཕྱོགས་བཅུའི་འཇིག་རྟེན་གྱི་ཁམས་གྱི་སངས་རྒྱས་དང་བྱང་ཆུབ་སེམས་
དཔའ་ཐམས་ཅད་ལ་མཆོད་པ་གཉིས་བསོད་ནམས་དང་ཡོན་ཏན་ལ་ཁྱད་པར་གཏིང་ནས་མེད་པ་ཡིན། བདེ་གཤེགས་གཅིག་མཆོད་རྒྱལ་བ་ཀུན་གྱི་ངང་། །ཞེས་
གསུངས། གསེར་ཕྲེང་ལས། སངས་རྒྱས་ཀུན་གྱི་སྡོམ་པ་ནི། །རང་ཡིད་རྟོགས་པ་ལ་གནས་ནས། །གཉུག་མའི་ཡིད་ཀྱིས་རྟོགས་པ་གང་། །སངས་རྒྱས་ཐམས་ཅད་དེས་
མཐོང་ཡིན། །ཞེས་གསུངས། འོན་ཀྱང་སྤྲོས་པ་ལ་དགའ་བ་རྣམས་ལ་ཕྱོགས་བཅུའི་དེ་བཞིན་གཤེགས་པ་རྣམས་བྱོན་པ་དང་། ཐམས་ཅད་ཀྱིས་བྱིན་གྱིས་བརློབ་པ་དེ་སྙིང་ཚིམ་
པར་འདུག །རང་རེའི་གཅིག་པོ་དེས་སྙིང་མ་ཚིམ་པ་རྣམས་ལ་ཕྱོགས་བཅུ་ཐམས་ཅད་ནས་བྱོན་པར་སྣང་བ་ཡིན། ལྷ་གཅིག་གིས་སྙིང་ཚིམ་པ་སྣང་བ་ལ་གཅིག །དེས་མ་ཚིམ་
2

པ་ལ་མང་པོ། ཞལ་གཅིག་ཕྱག་གཉིས་པས་ཚིམ་པ་ལ་ཞལ་གཅིག་ཕྱག་གཉིས་པ། ཕུར་པ་དགོས་པ་ལ་ཡང་སྟོད་ཁྲོ་བོ་སྨད་ཕུར་པ་རྩེ་གཅིག་པ། ཞལ་ཕྱག་མང་པོས་ཚིམ་པ་ལ་
ཞལ་ཕྱག་མང་པོ། ཕྱག་མཚན་མང་པོ། དཀྱིལ་འཁོར་གྲུབ་བཞི་སྒོ་བཞི་པ་མང་པོ། སྒོ་མེད་ཟླུམ་པོ་པདྨ་འདབ་བརྒྱད། ཆོས་འབྱུང་གྲུ་གསུམ་པ། ལྷ་ཚོགས་སྐྱེས་པ། བུད་
མེད། སྔགས་པ། བོན་པོ། རབ་ཏུ་བྱུང་བ། ཁྱིམ་པ། གདུལ་བྱ་སྣ་ཚོགས་ཀྱི་སྟབས་ཀས་གླེང་གིས་མི་ལང་། ཟད་པ་ཅི་ཡོད། གཟུགས་བརྙན་གྱིས་ཕན་ཐོགས་པའི་
རིགས་རྣམས་ལ་ཚ་ཚ། མཆོད་རྟེན། དགོན་གནས། ལུགས་མ། ཐང་ག །གདུང་རྟེན། ཤིང་ལས་བྱས་བ། རྡོ་ལས་བྱས་པ། ས་ཆུ་མེ་རླུང་ནམ་མཁའ། དེ་འདྲ་གླེང་
གིས་ག་ན་ལང་། ཟད་པ་ཅི་ཡོད། ཁ་སྲད་མ་བཤད། མིས་འཕྱ་འོང་ཁ་རོག་པར་སྡོད། དུས་ངན་གྱི་མི་ཁོ་རང་ལ་འཁོས་ཀ་མེད་པར་གཞན་ལ་ཇི་ལྟར་འཕྱ་སྙམ་པས་གང་ནས་༔

། ཡོད་པ་ཡིན། དེ་འདྲ་གང་ན་སྲིད། ཁ་སྲད་ལ་ཁ་སྲད་ལ། ཉག་གེ་ཉོག་གེ་མང་པོ། བསླབ་ཅོལ་མང་པོ། སྲད་མ་ཅན་འདུག་ཟེར་ནས་འོང་བ་
ཛ་
ཡིན། སྐྱག་པ་ཁར་ཆུག །ཁྱོད་རང་སྐྱད། ཐེག་པ་ཆུང་ངུའི་བསོད་ནམས་ཀྱིས། །ཐེག་པ་ཆེན་པོའི་བསོད་ནམས་ལ། །བརྒྱ་ཆ་སྟོང་ཆ་ཅི་མ་ཚང་། །དཔེ་དང་རྒྱུར་ཡང་མི་
ཕོད་དོ། །མདོ་སྡེ་ཐར་པ་ཆེན་པོ་ལས། །ཐེག་པ་ཆུང་ངུ་གླང་རྗེས་ཆུ། །ཐེག་པ་ཆེན་པོ་རྒྱ་མཚོའི་ཆུ། །ཞེས་གསུངས་སོ། །འཕགས་པ་དཀོན་མཆོག་བརྩེགས་པ་
ལས། ཉུངས་དཀར་སྲིན་པོས་ཟོས་པའི་ནམ་མཁའ་ཆུང་བ་སྟེ། །ཕྱོགས་བཅུ་ནམ་མཁའ་མཐའ་ཡས་དེ་ནི་དེ་ལྟར་མ་ཡིན་ནོ། །གསུང་ཕྱིར་ཐེག་པ་ཆེ་ཆུང་ཁྱད་པར་བརྒྱ་སྟོང་བྱེ་
བ་ཅི་མ་ཚང་། །དཔེ་དང་རྒྱུར་ཡང་ག་ན་ཕོད། ཕྱ་ཆད་ཕྱ་ཆད། བྱང་ཆུབ་མཆོག་ཏུ་སེམས་བསྐྱེད་ནས། །ཐེག་ཆེན་སྔགས་ལ་ཞུགས་པ་ཡི། །ཁྱད་པར་གོང་དུ་གླེང་བ་g2

བཞིན། །དཔེ་དང་རྒྱུར་ཡང་མི་ཕོད་དོ། །སྔར་གླེང་བས་ཀྱང་ཁྱད་པར་ཆེ། །ཁྱད་པར་བསམ་བརྗོད་བློ་ལས་འདས། །ལ་འུར་གསོལ་ཅིག་ཞོ་བྱུང་ངོ༌། །རྒོད་པོའི་རྩེ་ཨཱི།
ངན་པ་དབང་ཕྱུག་དེང་རྩེ་རུ། རྒོད་པོའི་རྩེ་ཨཱ། །ཇ་ལ་དགྱེས་སམ་དཀར་ལ་དགྱེས། །རྒོད་པོའི་རྩེ་ཨཱི། །ཇ་ལ་དགྱེས་ན་ཆབ་ཚ་གསོལ། །རྒོད་པོའི་རྩེ་ཨཱི། །དཀར་ལ་
དགྱེས་ན་ཞོ་དར་གསོལ། །རྒོད་པོའི་རྩེ་ཨཱི། །གཙང་པོའི་འགྲམ་དུ་བྱིན་བརླབས་བྱས། །རྒོད་པོའི་རྩེ་ཨཱ། །པོག་ཅོལ་ལེ་ཉོ་ལེ་ཨེ་ཧེ། །ད་ནི་གཏད་པ་མི་གདའོ། །པོག་ཅོ་ལེ་
ཉོ་ལེ་ཨེ་ཧྲེ། །རྒས་ན་གཏད་པ་ག་ན་འོང་། །པོག་ཅོ་ལེ་ཉོ་ལེ་ཨེ་ཧེ། །མི་རྒན་བཅོས་པའི་བསླབ་ཅོལ་ལ། །ལྷ་མི་ཉན་པ་སུ་བྱུང་ཡང་། །ཁོ་རང་མགོ་རླུང་ལངས་པ་ཡིན།
བཅོས་ཚབ་ང་བས་ཁོ་རང་ཆེ། །བསླབ་ཅོལ་ང་བས་ཁོ་རང་ཆེ། །ཅོལ་ཆུང་དེ་བས་ཆེ་བ་མེད། །བསླབ་ཅོལ་གྱི་ཚིག་ལ་བལྟ་བ་རྣམས། །རང་རེ་སྲད་ལ་མ་བསྐུར་ཅིག །པོག་༔

༄༅། ། ཅོ་ལེ་ཉོ་ལེ་ཨེ་ཧཱུཾ། །ཐེག་པ་ཆེ་ཆུང་རྣམ་གཉིས་ཀྱི། །ཁྱད་པར་མཐོ་དམན་དེ་ཙམ་པ། །ཕ་རོལ་ཕྱིན་པའི་ཐེག་པ་དང་། །སྔགས་ཀྱི་ཐེག་པའི་ཁྱད་
པར་ནི། །གོང་གི་ཐེག་པ་ཆེ་ཆུང་གི། །ཁྱད་པར་བས་ཀྱང་ཤིན་ཏུ་ཆེ། །བྱེ་བ་བརྒྱ་སྟོང་ཅི་མ་ཚང་། །དཔེ་དང་རྒྱུར་ཡང་མི་ཕོད་དོ། །གསང་སྔགས་ཀྱི་ཐེག་པ་ངོ་མཚར་ཆེ།
ཤིན་ཏུ་རབ་ཏུ་ངོ་མཚར་ཆེ། །ཤིན་ཏུ་མཆོག་ཏུ་ངོ་མཚར་ཆེ། །རྣལ་འབྱོར་བླ་ན་མེད་པའི་ཐེག །མཆོག་ལས་མཆོག་ཏུ་ངོ་མཚར་ཆེ། །ངོ་མཚར་གྱི་ཁྱད་པར་གོང་བཞིན་དུ། །ངོ་
མཚར་མངོན་སུམ་འདི་འདྲ་མ། །འདི་ལ་ཞུགས་རྣམས་ཞེ་རེ་མནོག །གསང་སྔགས་རྒྱུད་སྡེ་ཆེན་པོ་ལས། །དོན་གཅིག་ཡིན་ཡང་མ་རྨོངས་དང་། །ཐབས་མང་དཀའ་སྤྱོད་མ་
ཡིན་ནོ། །དབང་པོ་རྣོན་པོས་དབང་བྱས་ཕྱིར། །སྔགས་ཀྱི་བསྟན་བཅོས་ཁྱད་པར་འཕགས། །དེ་འདྲའི་ས་མཚམས་ཁོ་བོ་མཁས། །རྡོ་རྗེ་འཆང་ལ་བློ་གཏད་བྱས། །རྒྱུད་སྡེ་༔
ཁ་

རྣམས་ཀྱི་གཏིང་རྒྱུས་ཡོད། །དེ་འདྲའི་ཆོས་ཀྱི་བབས་ཀ་ལ། །རང་ཅག་ཕ་སྤད་ཁོ་ན་མཁས། །རྒྱུད་དང་ལུང་དང་མན་ངག་དང་། །རང་ཅག་ཕ་སྤད་ཀྱི་ཉམས་མྱོང་དང༌།
རྟོགས་པ་གཅིག་ཏུ་དྲིལ་ནས་རྒྱགས། །བླ་མ་དཔང་པོར་བཙུགས་ནས་རྒྱགས། །རྒོད་པོའི་རྩེ་ཨཱ། །དཀྱིལ་འཁོར་དཔང་པོ་བཙུགས་ནས་རྒྱགས། །རྒོད་པོའི་རྩེ་ཨཱ། །ལྷ་
ཚོགས་དཔང་པོར་བཙུགས་ནས་རྒྱགས། །རྒོད་པོའི་རྩེ་ཨཱ། །རྒྱུད་སྡེ་དཔང་པོར་བཙུགས་ནས་རྒྱགས། །རྒོད་པོའི་རྩེ་ཨཱ། །སྡེ་སྣོད་དཔང་པོར་བཙུགས་ནས་རྒྱགས། །རྒོད་
པོའི་རྩེ་ཨཱ། །བླ་མ་དཔང་པོར་བཙུགས་ནས་རྒྱགས། །རྒོད་པོའི་རྩེ་ཨཱ། །གདམས་ངག་དཔང་པོར་བཙུགས་ནས་རྒྱགས། ། རྒོད་པོའི་རྩེ་ཨཱ། །ཉམས་མྱོང་དཔང་པོར་
བཙུགས་ནས་རྒྱགས། །རྒོད་པོའི་རྩེ་ཨཱ། །རྟོགས་པ་དཔང་པོར་གཙུགས་ནས་རྒྱགས། །རྒོད་པོའི་རྩེ་ཨཱ། །ཡེ་ཤེས་དཔང་པོར་བཙུགས་ནས་རྒྱགས། །རྒོད་པོའི་རྩེ་ཨཱ། །

།མངོན་སུམ་དཔང་པོར་བཙུགས་ནས་རྒྱགས། །རྒོད་པོའི་རྩེ་ཨཱི། །ཚད་མ་དཔང་པོ་བཙུགས་ནས་རྒྱགས། །རྒོད་པོའི་རྩེ་ཨཱི། །མངོན་སུམ་ཚད་མ་༄༅།
འདི་འདྲ་མ། །རྒོད་པོའི་རྩེ་ཨཱི། །སྐལ་ལྡན་ཞེ་མནོག་འདི་འདྲ་མ། །རྒོད་པོའི་རྩེ་ཨཱ། །ཆོས་ཀྱི་མིག་གིས་ཅེར་རེ་མཐོང་། །རྒོད་པོའི་རྩེ་ཨཱི། །ཡེ་ཤེས་མིག་གིས་འདི་རེ་
ཁ༑ །རྒོད་པོའི་རྩེ་ཨཱི། །རང་ཅག་ཕ་སྤད་ཨ་རེ་འཚེངས། །རྒོད་པོའི་རྩེ་ཨཱ། །སྐྱག་པ་སྐྱག་པ་སྐྱག་པ་ངས། །རྒོད་པོའི་རྩེ་ཨཱ། །དཔག་མེད་བསྐལ་པར་ཚོགས་བསགས་
པའི། །རྒོད་པོའི་རྩེ་ཨཱ། །ཤིན་ཏུ་དབང་པོ་ཡང་རབ་རྣམས། །བླ་མ་བྱིན་རླབས་ཅན་དང་ཕྲད། །རྒོད་པོའི་རྩེ་ཨཱི། །ནོར་ངོ་ཤེས་པ་འདི་ཙམ་པ། །རྒོད་པོའི་རྩེ་ཨཱ། །བྱིན་
༉ རླབས་མངོན་སུམ་ཚད་མར་ཞུགས། རྒོད་པོའི་རྩེ་ཨཱ། །ཉམས་མྱོང་རྟོགས་པ་མཁའ་ལྟར་དག །རྒོད་པོའི་རྩེ་ཨཱི། །རང་རིག་མངོན་སུམ་འདི་ཙམ་པ། །རྒོད་པོའི་རྩེ་ཨཱི།

ཁྱེད་རྗེས་དཔག་མཁན་ལ་ཅི་ཆ་ཡོད། །རྒོད་པོའི་རྩེ་ཨཱི། །རྟུག་པ་ཧྲིལ། རྟུག་པ་ཧྲིལ། སྐྱག་པ་ཟོས། སྐྱག་པ་ཟོས། ཡི་མུག །ཡི་མུག །སྙིང་རེ་རྗེ། སྙིང་རེ་རྗེ།
ལྟར་མ་རྟོགས་པ་ཡི་གང་ཟག་ལ། །སྙིང་རྗེ་རང་དབང་མེད་པར་སྐྱེས། །མ་རྟོགས་པ་དང་དབང་མེད་དེ། །གཏན་དུ་འཁོར་བ་འཁྱམས་པ་འདི་སྙིང་རེ་རྗེ། །འཁོར་བར་འཁྱམས་
པ་དབང་མེད་དེ། །ངན་སོང་དུ་འཁྱམས་པ་འདི་སྙིང་རེ་རྗེ། །ཐམས་ཅད་ལང་མ་ལོང་མར་འདུག །རྒོད་པོའི་རྩེ་ཨཱི། །ཀད་ཀད་ཅག་ཅག་མི་གདའོ། །རྒོད་པོའི་རྩེ་ཨཱི། །ལ་
ལ་མི་འཐད་ལ་ལ་འཐད། །རྒོད་པོའི་རྩེ་ཨཱི། །རྟ་འཕོངས་ཞོན་ནས་ཡི་གེ་བྲིས་པ་དང་། །རྒོད་པོའི་རྩེ་ཨཱ། །མར་སྒོམ་ཤེས་རབ་ཆེ་བར་བྱུང་ནས་རྟ་འཕོངས་ལ་སྐྱུར་བ་དང༌།
རྒོད་པོའི་རྩེ་ཨཱི། །རྟ་འཕོངས་ལ་ཞོན་ནས་ཡི་གེ་བྲིས་པ་ཡིན། གར་པ་ཕུར་དགེ་བཤེས་གཙང་སྟོན་ལ་ཞེ་ས་བསྐྱལ་པ་དང་། རྒོད་པོའི་རྩེ་ཨཱི། གྱེན་རྒོད་ལ་རྟ་འཕོངས་ལ་ཞོན་ན་

༄༅། །མི་ལྕོགས་བཞིན་དུ་འཇོག་གེ་འཇོག་གེ་བྲིས་པ་ཡིན། རྒོད་པོའི་རྩེ་ཨཱི། རྟ་འཕོངས་ལ་ཞོན་ནས་ཚལ་གྱི་ཐང་ལ་འུ་རུ་རུ་ཡི་གེ་བྲིས་པ་ཡིན། རྒོད་
པོའི་རྩེ་ཨཱི། སློབ་དཔོན་གྱི་ཞལ་ནས། ཤེས་པ་གྱལ་གྱོལ་ཤེས་པས་རྐང་པས་འགྲོ་མ་དགོས་གསུངས་པས། རངས་པ་རྒོད་པ་ཡིན། རྒོད་པོའི་རྩེ་ཨཱི། ཅི་དྲན་དྲན་བྲིས་ནས་
འདུག་མ་སྙམ་ཞིག །རྒོད་པོའི་རྩེ་ཨཱི། དམིགས་དང་མི་དམིགས་ལ་སོགས་པའི། །རྒོད་པོའི་རྩེ་ཨཱི། །དྲན་དང་དྲན་མེད་གང་ན་ཡོད། །རྒོད་པོའི་རྩེ་ཨཱི། །སྣང་སྟོང་ཡེ་ཤེས་
ཡོད་མེད་དང་། །རྒོད་པོའི་རྩེ་ཨཱི། །མཐའ་དབུས་རྟོག་དང་རྟོག་མེད་སོགས། །རྒོད་པོའི་རྩེ་ཨཱི། །མང་དང་ཉུང་དང་ཡིན་མིན་སོགས། །རྒོད་པོའི་རྩེ་ཨཱི། །གཉིས་སུ་འཛིན་
༉ པ་ཐམས་ཅད་ཕུང༌། །རྒོད་པོའི་རྩེ་ཨཱི། །འཐད་པ་དང་ནི་མི་འཐད་པ། །རྒོད་པོའི་རྩེ་ཨཱི། །གཉིས་སུ་གཟུང་བས་ཐམས་ཅད་ཕུང་། །རྒོད་པོའི་རྩེ་ཨཱི། །ཅག་ཅག་པོ་རུ་གཟུང་

བས་ཕུང་། །རྒོད་པོའི་རྩེ་ཨཱི། །ཏིག་ཏིག་པོ་རུ་གཟུང་བས་ཕུང་། །རྒོད་པོའི་རྩེ་ཨཱི། །ཅག་ཅག་ཏིག་ཏིག་པོ་མེད་པར། རྒོད་པོའི་རྩེ་ཨཱི། །གཟུང་བས་དེ་བས་ཕུང་ཚབས་
ཆེ། །འབས་བསྡུས་འུབས་བསྡུས་བྱས་པས་ཕུང་། །ཉག་ཉོག་མང་བས་དེ་བས་ཕུང་། །ཁ་རོག་བསྡད་ཅིང་བཅིངས་པས་ཕུང་། །ལབ་ལོབ་མང་བས་དེ་བས་ཕུང་། །བློ་རྩེ་
.lghSYey.zulurca
ཕྱོགས་རེར་གཏད་པའི་མིས། །སྤྲོས་ཀྱང་ཕུང་ལ་བསྡུས་ཀྱང་ཕུང་། །སྤྲོ་བསྡུ་མེད་པར་བཞག་ཀྱང་ཕུང་། །བཞག་དང་མི་བཞག་སྣ་ཚོགས་པས། །ཐམས་ཅད་མ་ལུས་ཕུང་བ་
ཧྥུ,
ཡིན། །འཇམ་དཔལ་གྱིས་ལྷའི་བུ་ལ་སྨྲས་པ། གང་ངག་ཏུ་སྨྲ་བ་ཐམས་ཅད་ནི་འཆལ་བར་སྨྲ་བའོ། །ལྷའི་བུས་སྨྲས་པ། འཇམ་དཔལ་དེ་བཞིན་གཤེགས་པའང་འཆལ་བར་.ab
སྨྲའམ། འཇམ་དཔལ་གྱིས་སྨྲས་པ། ལྷའི་བུ། དེ་བཞིན་གཤེགས་པས་ནི་ཆོས་གང་ཡང་མ་གསུངས། མི་གསུང་། གསུང་བར་མི་འགྱུར་རོ། །ངག་ཏུ་སྨྲས་པའང་དེ་དང་

། འདྲ་ན། ཡིད་ཀྱིས་བསམ་མནོ་བཟང་རུང་ངན་རུང་ལེགས་རུང་ཉེས་རུང་ཐམས་ཅད་ཀྱིས་ཕུང་བར་བྱེད་པ་ཡིན་ཏེ། སངས་རྒྱས་ཐམས་ཅད་ཀྱི་ཡུལ་༄༅།
ལ་འཇུག་པ་ཡེ་ཤེས་སྣང་བ་རྒྱན་གྱི་མདོ་ལས། གང་ཡིད་ལ་བྱེད་པའི་ཆོས་ཐམས་ཅད་ནི་མི་དགེ་བའོ། །གང་ཡིད་ལ་མི་བྱེད་པའི་ཆོས་ཐམས་ཅད་ནི་དགེ་བའོ། །དེ་ཁོ་ནའི་ངེས་
པ༑ འཕགས་པ་སྡོམ་པ་གསུམ་བསྟན་པའི་མདོ་ལས། འོད་སྲུངས་གང་ཡིད་ལ་བྱེད་པ་དེ་ལ་ངར་འཛིན་པ་ཡོད་དོ། །ཞེས་པ་ལ་སོགས་པ་གསུངས། ཡང་དེ་ཉིད་ལས། འོད་
སྲུངས་གང་བླ་ན་མེད་པའི་བྱང་ཆུབ་དོན་དུ་གཉེར་བ་དེ་ལ་ནི་བྱང་ཆུབ་ཀྱིས་ཅི་ཞིག་བྱ་སྟེ། དེ་དག་ནི་མཐོ་རིས་ཀྱི་བདེ་བ་དང་ཡང་རིང་ངོ་། །དེ་ཉིད་ཁོ་ནའི་ངེས་པ། ཡུམ་ཆེན་མོ་
a ལས་ཀྱང་། ཀྱེ་མ་སེམས་ཅན་འདི་དག་ནི་ངར་འཛིན་པ་དང་། ང་ཡིར་འཛིན་པས་འཁོར་བ་ན་འཁོར་རོ་ཞེས་གསུངས། སློབ་དཔོན་ཆེན་པོ་འཕགས་པ་ཀླུ་སྒྲུབ་ཀྱི་མཁན་པོ་བྲམ་

ཟེ་ཆེན་པོའི་ཞལ་ནས་ཀྱང་། རྟོག་གེ་གོས་པ་མེད་ཀྱིས་སྔ་བས་ཆོག་པར་ཟད། །གང་ལ་དམིགས་ཀྱང་དམིགས་པ་དེ་ཡིས་ཐར་པ་སྒྲིབ། །བཟང་པོར་བཏགས་ཀྱང་དེ་ཡི་ནད་ཀྱིས་
ཡེ་དམན་པར་ལྟུང་། །དམན་པའི་ལས་ལ་སྤྱད་པས་རྣམ་སྨིན་རྒྱུན་མི་འཆད། །བླ་མ་ཞང་འང་བླ་མ་ཞང་འང་བླ་མ་ཞང་གི་ཧི་རྣལ་འལ་འལ་འབྱོར་ཧོ་པ་འ་འ། ཡང་འང་འང་།
ཧྲེ་ཨཱི་འ་བླ་མ་ཞང་གི་ཧི་རྣལ་འལ་འལ་འབྱོར་ཧུ་པ་འ་འ། ནམ་མཁའ་འེ་འེ། ནམ་མཁའ་ཆེ་འེ་འེ། ཞང་གི་ལཱ་སྤྲང་བན་འདི་ན་འ་ནམ་མཁའ་ཧ་ཆེ་འེ་འེ། ཡང་བང་འང་འང་
ཡེ་ཧཱ་ཨཱ་འེ། ནམ་མཁའ་ལ་འ་ཡང་མཚན་ཉིད་ཧིང་མེད་འེད། ནམ་མཁའ་གདོད་ནས་མ་གྲུབ་པར། །མཚན་ཉིད་ཡོད་མེད་ཀྱི་ཐ་སྙད་མེད། །གྲུབ་དང་མ་གྲུབ་ཀྱི་ཐ་སྙད་
མེད། །ཐ་སྙད་ཡོད་མེད་ཀྱི་རྩིས་གདབ་མེད། །རྩིས་གདབ་ཡོད་མེད་ཀྱི་མུ་ལས་འདས། །མུ་མཐའ་ཡོད་མེད་ཀྱི་མུ་ལས་འདས། གདགས་གཞི་གཏིང་ནས་མི་འདུག་པས།

༄༅། །ནམ་མཁའ་ནམ་མཁའ་ཞེས་པའི་མིང་། །འོལ་ཚོམས་ཐོམ་པོ་ཡུག་པོ་རུ། །བཙན་གདོང་ཁྲམ་ནག་དུ་བཏགས་ནས་འདུག །ཞི་བ་མྱ་ངན་འདས་
སོགས་མིང་། །ཅི་ཙམ་ཟབ་ཅིང་རྣོ་བའི་མིང་། །ཐམས་ཅད་ཐོམ་པོ་ཡུག་པོའི་མིང་། །བཙན་གདོང་ཁྲམ་ནག་ཏུ་བཏགས་ནས་འདུག །སློབ་དཔོན་དཔལ་དབྱངས་ཀྱི་ཞལ་ནས་
ཀྱང་། ཇི་བཞིན་པ་ཡི་ཆོས་བཙན་པས། །ཆོས་ལ་ཆོས་ནི་མི་འཇུག་སྟེ། །ཇི་ཙམ་ཟབ་པའི་ཚིག་བརྗོད་ཀྱང་། །དོན་དང་མཐུན་པར་མི་འགྱུར་རོ། །ཞེས་གསུངས། །རྒྱལ་པོ་
ཨིནྡྲ་བྷུ་ཏིའི་ཞལ་ནས་ཀྱང་། མི་རྣམས་ཐམས་ཅད་རྣམ་པར་རྟོག་པ་སྟེ། །རྟོག་པ་སྟོང་པའི་ཡེ་ཤེས་ཆེན་པོ་ཉིད། །དེ་ལ་ཟུག་རྔུ་རྡུལ་ཙམ་མེད་པ་ལ། །ཡིན་དང་མིན་པར་
བཏགས་པ་མཐོལ་ལོ་བཤགས། །ཞེས་གསུངས་སོ། །ཐ་སྙད་ལས་འདས་ཞེས་བྱ་དང་། །སྨྲ་བསམ་བརྗོད་མེད་ལ་སོགས་ཚིག །ཐམས་ཅད་སྐྱོར་བཟློས་འབའ་ཞིག་ཡིན།
ཟ Z

ནམ་ཡང་སྐྱོར་བཟློས་བྱེད་པ་ལ། །ཟད་པའམ་ཟིན་ཚོད་ག་ལ་སྲིད། ཨ་མ་སྐྱག་པ་ཁར་ཆུག །ཏི་ཏ་མེད་པའི་ཆོས་ཉིད་ལ། །ཏི་ཏ་མེད་པར་རྐུབ་ལ་ཟློག །རྟུག་པ་བཙིར་རོ། །
སྔོན་ལ་ཕྱེན་བྱུང་། ཕྲག་ཕྲག་ཕྲག །དེ་ནས་རྨྱང་ཕྲག་བྱུང་། ཙ་ར་ར་ར་ར། སྐྱག་པ་ངས། ཟིན་ཟིན་པོའམ། རྫོགས་རྫོགས་པོ་འདོད་པའི་མཁས་སུ་རེ། འཁོར་བའི་ས་བོན་
ནམ། འཁོར་བའི་མར་ཐེན་མཁན་པོ་བདག་གཞན་ཐམས་ཅད་ཐུར་ལ་བཤལ་ལ་ལ་རྣམས་ཁྱེར་ཡཱ། སྐྱག་པ་ཁྱེད་རྣམས་ཀྱི་སྣ་བུག་ཏུ་ཕྱེན་སྣམ་པོ་ཁུང་མེད་བཏང་གིས། ཕུ་སུ་འུ་
འུ་འུའུ་བསྙུང་། བསྐྱར་རུང་མ་བསྐྱར་རུང་།ཆོས་ཐམས་ཅད་མུ་མེད་པ་ཉིད་པས་ཤེས་རབ་ཀྱི་ཕ་རོལ་ཏུ་ཕྱིན་པ་མུ་མེད་པ་ཉིད་དོ། །ཞེས་གསུངས་པའི་ཕྱིར། བསྐྱར་མ་བསྐྱར་
མེད་དེ། བསྐྱར་མ་བསྐྱར་ཞེས་བྱ་བ། བཟློས་སྐྱོན་ཡོད་མེད་ཞེས་བྱ། ཚིག་འདི་བུ་ཅན་ཞེས་བྱ། ཚིག་བསྐྱར་བ་ཞེས་བྱ། ཚིག་ཉག་ཉོག་མང་པོ་ཞེས་བྱ། ཟློས་པའི་སྐྱོན་

།ཞེས་བྱ། ཟློས་པ་ཞེས་བྱ། ཚིག་བསྐྱར་བའི་མུ། མ་བསྐྱར་བའི་མུ། བཟློག་སྐྱོན་ཡོད་པའི་མུ། བཟློག་སྐྱོན་མེད་པའི་མུ། ཚིག་འདི་བུ་ཡོད་པའི་
མུ། ཚིགས་འདི་བུ་མེད་པའི་མུ། ཚིག་བསྐྱར་བའི་མུ། མ་བསྐྱར་བའི་མུ། ཚིག་འདི་བུ་ཅན་ཞེས་བྱ་བའི་མུ། ཚིག་འདི་བུ་མེད་པའི་མུ། ཚིག་ཉག་ཉོག་ཡོད་པའི་མུ། ཚིག་
ཉག་ཉོག་མེད་པའི་མུ། བཟློས་པའི་སྐྱོན་ཡོད་པའི་མུ། བཟློས་པའི་སྐྱོན་མེད་པའི་མུ། བཟློས་པ་ཞེས་བྱ་བའི་མུ། བཟློས་པ་མེད་པའི་མུ། ཡང་ནས་ཡང་དུ་བཟློས་སྐྱོན་ཡོད་
པའི་མུ། ཡང་ནས་ཡང་དུ་བཟློས་སྐྱོན་མེད་པའི་མུ། ཡང་ནས་ཡང་དུ་བསྐྱར་བཟློས་ཡོད་པའི་མུ། ཡང་ནས་ཡང་དུ་བསྐྱར་བཟློས་མེད་པའི་མུ། ཚར་བའི་མུ། མ་ཚར་བའི་
༉ མུ། རྫོགས་པའི་མུ། མ་རྫོགས་པའི་མུ། བསྐྱར་བའི་མུ། མ་བསྐྱར་བའི་མུ། དེ་ལ་སོགས་པའི་མུའི་རྣམ་གྲངས་ལ་ཐུག་པ་མེད་དོ། །མུའི་རྣམ་གྲངས་ལ་མུ་མེད་དོ། མུ་

ཡོད་ཀྱི་རྣམ་གྲངས་ལ་མུ་མེད་དོ། །མུ་ཞེས་བྱ། ཐུག་པ་མེད་པ་ཞེས་བྱ། ཆོས་ཐམས་ཅད་མུ་མེད་པ་ཉིད་པས་ཤེས་རབ་ཀྱི་ཕ་རོལ་ཏུ་ཕྱིན་པ་མུ་མེད་པ་ཉིད་དོ། །ནམ་མཁའ་རྟོག་
པ་མེད་པ་ཉིད་པས་ཤེས་རབ་ཀྱི་ཕ་རོལ་ཏུ་ཕྱིན་པ་རྟོག་པ་མེད་པ་ཉིད་དོ། །ཆོས་ཐམས་ཅད་རྨི་ལམ་ལྟ་བུ་སྒྱུ་མ་ལྟ་བུ་ཞེས་གསུངས་པས་སྒྱུ་མ་ལ་བསྐྱར་མ་བསྐྱར་ཅི་ཡོད། རྫོགས་
.ghej.zilkclaམ་རྫོགས་ཅི་ཡོད། རྨི་ལམ་ལ་བསྐྱར་མ་བསྐྱར་ཅི་ཡོད། རྫོགས་མ་རྫོགས་ཅི་ཡོད། བཟློས་པ་ཡོད་མེད་ཅི་ཡོད། མང་བ་ཅི་ཡོད། ཉུང་བ་ཅི་ཡོད། མང་ཉུང་ཅི་ཡོད།
y
ནས་དེ་འབྱོན། དེ་ནས་དེ་འབྱོན། དེ་ནས་དེ་འབྱོན། ཤ་བ་རབ་རབ་རབ་རབ་རབ། ཐམས་ཅད་སྒྱུ་མ་ལྟ་བུ་ཡིན། །རྒོད་པོའི་རྩེ་ཨཱི། །སྒྱུ་མ་ལུགས་ཀྱི་ཅལ་ཅོལ་ཡིན། །རྒོད་.w2y
པོའི་རྩེ་ཨཱི། །ཅལ་ལེ་ཅོལ་ལེ་སྒྱ་མའི་གཤིས། །རྒོད་པོའི་རྩེ་ཨཱི།།ཅལ་ལེ་ཅོལ་ལེ་སྒྱ་མའི་ཆོས། །རྒོད་པོའི་རྩེ་ཨཱི། །ལབ་ལོབ་མང་རུང་ཉུང་ཡང་རུང་། །རྒོད་པོའི་རྩེ་ཨཱི། ། ༔

༄༅། །སྒྱུ་མའི་ཆོས་ཉིད་དེ་རང་ཡིན། །རྒོད་པོའི་རྩེ་ཨཱི། །སྒྱུ་མའི་ལུགས་ཀྱི་ཏིག་པོ་མེད། །རྒོད་པོའི་རྩེ་ཨཱི། །ཏིག་པོ་མེད་པའི་སྒྱུ་མ་ལ། །རྒོད་པོའི་རྩེ་
། །ཀད་ཀད་ཅག་ཅག་མེད་ཀྱང་བཟོད། །རྒོད་པོའི་རྩེ་ཨཱི། །ཏིག་པོ་མེད་པའི་སྒྱུ་མ་ལ། །ཀད་ཀད་ཅག་ཅག་ཡོད་ཀྱང་ལེགས། །རྒོད་པོའི་རྩེ་ཨཱི། །ཀད་ཀད་ཅག་ཅག་
མེད་པ་ཡིས། །འདུལ་བའི་གདུལ་བྱ་དྲང་དོན་དུ། །ཀད་ཀད་ཅག་ཅག་ཅི་མེད་གྱིས།། ཀད་ཀད་ཅག་ཅག་ཡོད་པ་ཡིས། །འདུལ་བའི་སེམས་ཅན་དྲང་དོན་དུ། །ཀད་ཀད་ཅག་
ཅག་ལེགས་པར་གཟོབས། །ལུང་ལས་ཀྱང་། སེམས་ཅན་སྤྱོད་པ་བསམ་མི་ཁྱབ། །སངས་རྒྱས་རོལ་པ་བསམ་མི་ཁྱབ། །རང་གི་གཞུང་དང་མ་མཐུན་ཡང་། །སྨད་ཅིང་སྤང་
བར་མི་བྱ་སྟེ། །ནམ་ཞིག་གོ་བར་སྨོན་ལམ་ཐོབ། །རང་ལ་ཞེ་འདོད་ནམ་ཡང་མེད། །གདུལ་བྱ་ཐུག་མེད་ཀུན་དོན་དུ། །སྙིང་རྗེ་ཆེན་པོས་ཀུན་བསླངས་ནས། །གང་ལྟར་དྲན་༔
2

དྲན་ཐོལ་ཐོལ་དུ། །རྒོད་པོའི་རྩེ་ཨཱི། །དྲན་པ་ཐམས་ཅད་སྒྱུ་མ་ཡིན། །རྒོད་པོའི་རྩེ་ཨཱི། །བསྐྱར་རུང་མ་བསྐྱར་རུང་སྒྱུ་མ་ཡིན། །རྒོད་པོའི་རྩེ་ཨཱི། །ལེགས་རུང་ཉེས་རུང་སྒྱ་
མ་ཡིན། །རྒོད་པོའི་རྩེ་ཨཱི། །སྐྱིད་རུང་སྡུག་རུང་སྒྱུ་མ་ཡིན། །རྒོད་པོའི་རྩེ་ཨཱི། །ཅི་དགར་བཏང་ཡང་སྒྱུ་མ་ཡིན། །རྒོད་པོའི་རྩེ་ཨཱི། །ཤེས་པ་བཀུག་ཀྱང་སྒྱུ་མ་ཡིན།
རྒོད་པོའི་རྩེ་ཨཱི། །ཤེས་པ་འཐོར་ཡང་སྒྱུ་མ་ཡིན། །རྒོད་པོའི་རྩེ་ཨཻ། །ཤེས་པར་བསྡུས་ཀྱང་སྒྱུ་མ་ཡིན། །རྒོད་པོའི་རྩེ་ཨཱི། །སྤྲིན་ཚོགས་མཐུག་ཀྱང་ནམ་མཁའ་ཡིན། །
རྒོད་པོའི་རྩེ་ཨཱི། །སྤྲིན་ཚོགས་སྲབ་ཀྱང་ནམ་མཁའ་ཡིན། །རྒོད་པོའི་རྩེ་ཨཱི། །སྤྲིན་ཚོགས་སངས་ཀྱང་ནམ་མཁའ་ཡིན། །རྒོད་པོའི་རྩེ་ཨཱི། །རླུང་འཚུབ་འཁྲུགས་ཀྱང་ནམ་
མཁའ་ཡིན། །རྒོད་པོའི་རྩེ་ཨཱི། །རླུང་འཚུབ་ཞི་ཡང་ནམ་མཁའ་ཡིན། །རྒོད་པོའི་རྩེ་ཨཱི། །རྦ་རླབས་འཁྲུགས་ཀྱང་རྒྱ་མཚོ་ཡིན། །རྒོད་པོའི་རྩེ་ཨཱི། །རྦ་རླབས་ཞི་ཡང་རྒྱ་༔

༄ ༅། །མཚོ་ཡིན། །རྒོད་པོའི་རྩེ་ཨཱི། །བདེ་གསལ་མི་རྟོག་སྒྱུ་མ་ཡིན། །རྒོད་པོའི་རྩེ་ཨཱི། །བྱིང་རྒོད་ཀུན་ཀྱང་སྒྱུ་མ་ཡིན། །རྒོད་པོའི་རྩེ་ཨཱི།
གསལ་མི་རྟོག་ལ་སོགས་པའི། །རྒོད་པོའི་རྩེ་ཨཱི། །ཡོན་ཏན་སྲིད་ཚད་སྒྱུ་མ་ཡིན། །རྒོད་པོའི་རྩེ་ཨཱི། །བྱིང་རྨུག་རྒོད་འགྱོད་ལ་སོགས་པའི། །རྒོད་པོའི་རྩེ་ཨཱི། །སྐྱོན་
སོགས་སྲིད་ཚད་སྒྱ་མ་ཡིན། །རྒོད་པོའི་རྩེ་ཨཱི། །སྐྱོན་དང་ཡོན་ཏན་གང་བྱུང་ཡང་། །རྒོད་པོའི་རྩེ་ཨཱི། །ཐམས་ཅད་མ་ལུས་སྒྱུ་མ་ཡིན། །རྒོད་པོའི་རྩེ་ཨཱི། །སྐྱོན་མེད་
ཏན་མེད་པ་ཡང་། །རྒོད་པོའི་རྩེ་ཨཱི། །སྒྱ་མའི་ངང་ལས་མ་འདས་སོ། །རྒོད་པོའི་རྩེ་ཨཱི། །ཡེ་ཤེས་ཡོད་པ་སྒྱུ་མ་ཡིན། །རྒོད་པོའི་རྩེ་ཨཱི། །ཡེ་ཤེས་མེད་པའང
ཡིན། །རྒོད་པོའི་རྩེ་ཨཱི། ། ཡོད་རུང་མེད་རུང་སྒྱུ་མ་ཡིན། །རྒོད་པོའི་རྩེ་ཨཱི། །མངའ་རུང་མི་མངའ་རུང་སྒྱུ་མ་ཡིན། །རྒོད་པོའི་རྩེ་ཨཱི། །འཁོར་བ་སྒྱུ་མ་ལྟ་བུ་ཡིན། །རྒོད་n

པོའི་རྩེ་ཨཱི། །མྱ་ངན་ལས་འདས་པའང་སྒྱུ་མ་ལྟ་བུ་ཡིན། །རྒོད་པོའི་རྩེ་ཨཱི། །ཡུམ་ལས་ཀྱང་། འཁོར་བ་སྒྱུ་མ་ལྟ་བུ་རྨི་ལམ་ལྟ་བུའོ། །མྱ་ངན་ལས་འདས་པ་ཡང་སྒྱུ་མ་ལྟ་བུ་
རྨི་ལམ་ལྟ་བུའོ། །ཞེས་སྨྲས་པ་དང་། སྨྲས་པ། མྱ་ངན་ལས་འདས་པའང་སྒྱུ་མ་ལྟ་བུ་རྨི་ལམ་ལྟ་བུའོ་ཞེས་དྷྱ་སྨྲའོ། །མྱ་ངན་ལས་འདས་པ་བས་ཆེས་ལྷག་པའི་ཆོས་ཞིག་ཡོད་
དོ་ཞེ་ན་ཡང་དེ་ཡང་སྒྱུ་མ་ལྟ་བུ་རྨི་ལམ་ལྟ་བུའོ། །ཞེས་བཤད་དོ། །དེ་ལ་ཉམས་སུ་མྱོང་མཁན་དང་། རྟོགས་པ་མཁན་རྣམས་ཀྱིས་ཇི་ལྟར་དགོངས། དེ་བས་ཀྱང་ཆེས་ལྷག་པ་
ཞིག་ཁྱེད་རྣམས་ཀྱིས་དགོངས་སམ། ཧ་ཧག་ཧཱ་ཧཱ་ཧཱ་ཧཱ་ཧཱ་ཧཱ་ཧཱ་ཧཱ་ཧཱ་ཧཱ་ཧཱ་ཧཱ་ཧཱ་ཧཱ་ཧཱ་ཧཱ། ཨི་ཨིང་ལ་ལཱ་ཨུངས། ཕྱོགས་མང་པོར་བལྟས་ཏེ་ཡི་མུག །སྙིང་ནས་ཡི་
མུག །སྙིང་རེ་རྗེ། སྙིང་རེ་རྗེ། སྙིང་རེ་རྗེ་སྟེ་བྱ་ཐབས་ཡང་མ་རྙེད་པ་ཡིན་ནོ། །ཕྱོགས་བཅུའི་འཇིག་རྟེན་གྱི་ཁམས་ན་བཞུགས་པའི་སངས་རྒྱས་དང་བྱང་ཆུབ་སེམས་དཔའ་

།རྣམས་ཀྱིས་ཀྱང་མཛད་ཐབས་མ་རྙེད་པར་ང་འདྲ་བས་བྱ་ཐབས་ག་ན་རྙེད། འཁོར་འདས་ཀྱི་ཆོས་ཐམས་ཅད་སྒྱུ་མ་ལྟ་བུ་རྨི་ལམ་ལྟ་བུ་ལ། ལ་ལ་ན་༄༅།
རེ་ཡེ་ཤེས་མངའ་ཟེར། ལ་ལ་ན་རེ་ཡེ་ཤེས་མི་མངའ་ཟེར། ལ་ལ་ན་རེ་སྣང་བ་ཡོད་ཟེར། ལ་ལ་ན་རེ་སྣང་བ་མེད་ཟེར། ལ་ལ་ན་རེ་རིག་པའི་ཤེས་པ་ལ་ཆོས་ཅན་སྣང་
ཟེར། ལ་ལ་ན་རེ་རིག་པའི་ཤེས་པ་ལ་ཆོས་ཅན་མི་སྣང་ཟེར། ལ་ལ་ན་རེ་གཉིས་སུ་མེད་པ་ཡིན་ཟེར། ལ་ལ་ན་རེ་དམིགས་སུ་མེད་པ་ཡིན་ཟེར། ལ་ལ་ན་རེ་དམིགས་སུ་མེད་པ་
ལ་སོགས་པ་ཉིད་དུ་ཡང་སྨྲར་མེད། བསམ་དུ་མེད། བརྗོད་དུ་མེད། བློ་ལས་འདས་པ་ཡིན་ཟེར། སྒྱུ་མ་ལྟ་བུ་རྨི་ལམ་ལྟ་བུ་ལ་ཞེ་འདོད་ཕུགས་སུ་བཅུག་པའི་ཙབ་ར་ཙུབ་
༢ ར༑ ཕྱོགས་སམ་རིས་སུ་བཅད་པའི་ཙབ་ར་ཙུབ་ར། ཕྱོགས་སུ་ཆད། ཕྱོགས་སུ་མ་ཆད། རིས་སུ་ཆད།” རིས་སུ་མ་ཆད། རང་བཞིན་ཡོད། རང་བཞིན་མེད། ཡིན་མིན་སྒྱུ་༔

མ་རྨི་ལམ་ལ་དེ་འདྲ་དྲན་པ་ལྟས་ངན་ཆེན་པོ་མིན་རི་ཤི་ན། མཁས་པ་ཆེན་པོར་དྲན། མཁས་པ་ཆེན་པོ་རློམ་པའི་མཁས་སུ་རེ་མང་པོས་ཉམས་དྲོད་སྐྱེལ་གྱིན་སོང་བ། ཨི་ཨཱིའི་
འི་འི། ཨི་ཨཱི་འི་འི་འི། ཨི་ཨཱི་འི་འི་འི། ཨི་ཨཱི་འི་འི་འི། ཨུངས་ཨུངས། ཅི་ཡང་སྲིད། ཅི་ཡང་སྲིད། ནམ་ཡང་རྨི་ལམ་གྱི་ཆོ་འཕྲུལ་ལ་ཡང་སྐྱོར་ལ་ཐོང་ཞིག
གཅེས་པའི་གཏམ་ལ་བརྒྱ་ཚར་བྱ་ཟེར། གཅེས་པའི་གཏམ་ལ་ཡང་ཡང་བསྐྱར་ཟེར་བས། ཡང་དང་ཡང་དུ་སྐྱོར་ལ་ཐོང་ཞིག །རྨི་ལམ་གྱི་ཆོ་འཕྲུལ་ལ་ནམ་ཡང་ཏིག་པོ་
མེད། ཏིག་པོ་ཡོད་མེད་ལས་འདས་པ་ཡིན། འདས་མ་འདས་རང་ཡང་མེད། རྨི་ལམ་གྱི་ཆོ་འཕྲུལ་ལ་ནམ་ཡང་ཏིག་པོ་མེད། གཏད་པ་ཡོད་མེད་ལས་འདས་པ་ཡིན། འདས་
མ་འདས་རང་ཡང་མེད། སྟོང་པས་སྟོང་པའི་ཡེ་ཤེས་ཆེན་པོ་ལ། །ཡིན་དང་མིན་པར་བཏགས་པ་མཐོལ་ལོ་བཤགས། །གསུང་། གཏད་པ་མེད་པ་ལ་ཆགས། གཏད་པ་ཡོད་

༄༅། །པ་ལ་སྡང་། གཏད་པ་ཡོད་མེད་ལས་འདས་པ་ལ་ཆགས། མ་འདས་པ་ལ་སྡང༌། ཆགས་སྡང་གིས་འཁོར་བར་འཁྱམས། འཁོར་བར་འཁྱམས་
ཀྱི་རྟིང་ལ་མནར་མེད་པའི་སེམས་ཅན་དམྱལ་བའི་སྡུག་བསྔལ་ཡང་དང་ཡང་དུ་མྱོང་བར་འགྱུར་ཞིང་དེ་ལས་ཐར་བའི་སྐབས་རྣམས་སུ་ཡང་མཛེ་བོ་ལ་སོགས་པ་རུལ་ཞིང་རྟག་ཏུ་
སྡུག་བསྔལ་བར་འགྱུར་བ་དང་། གཞན་གྱི་བྲན་ལ་སོགས་པ་ཤིན་ཏུ་སྡུག་བསྔལ་བ་སྣ་ཚོགས་ཀྱི་སྒོ་ནས་རྟག་ཏུ་མནར་ཞིང་མནར་ནས་ཀྱང་དམྱལ་བའི་ནང་དུ་བསྟིམ་གྱིས་འགྲོ་བར་
འགྱུར་རོ། །དེ་ལས་ཐར་ཡང་མཛེ་སྤྲང་དང་བྲན་ལ་སོགས་པར་མནར་ཞིང་ཡང་དམྱལ་བར་འགྲོ། ཡང་བྲན་ལ་སོགས་པར་མནར། ཡང་དམྱལ་བར་འགྲོ། དེ་ལྟ་བུ་བསྐལ་པ་
དཔག་ཏུ་མེད་པར་མནར་ཞིང་བདེ་ལེགས་ཕུན་སུམ་ཚོགས་པའི་སྐབས་མེད་དོ། །སྐབས་མི་ཕྱེད་དོ། །སྐབས་རྙེད་པའམ་སྐབས་ཕྱེད་པ་ཤིན་ཏུ་དཀའོ། །ཤིན་ཏུ་དཀའོ་ཞེས་པའི་
2

ཐ་ཚིག་གོ། །མི་ཆེན་པོ་ཁྱེད་ལྟ་བུ། སྐབས་ལ་བབ་མ་བབ་ཀྱི་དཔེ་གང་ན་བདོག །ཧེ་ཧེ་ཧེ་ཧེ་ཆ་ཆོ་མ་ཀུ་ཅོལ་ཆུང་། དཔལ་གསང་བ་གྲུབ་པ་ལས། འཁོར་བས་དམྱལ་བ་
སྒྲུབ་པར་བྱེད། །དམྱལ་བས་ཉོན་མོངས་སྡུག་བསྔལ་གྱིས།།གྲངས་མེད་བསྐལ་པར་གནོད་པ་བྱེད། །རུལ་ཞིང་སྡུག་བསྔལ་གྱུར་པ་དང་། གཞན་གྱི་བྲན་ལ་སོགས་པར་བྱེད།
རྣམ་དག་ལེགས་པར་འདོད་པ་ཡིས། །སྐྱེ་བ་སླར་ཡང་འཐོབ་མི་འགྱུར། །ཞེས་གསུངས་སོ། །སྤྱིར་ནི་ཆོས་ཀྱི་བབ་ཀ་ཡིན། །གཏད་པ་ཡོད་པ་བདག་འཛིན་ཡིན། བདག་
འཛིན་རྣམ་རྟོག་འཁོར་བའི་རྒྱུ། །ཁམས་གསུམ་འཁོར་བར་འཁྱམས་པས་ན། །དམྱལ་བར་ཡང་དང་ཡང་དུ་བསྲེག །ཏིག་པོ་མེད་པས་གཏད་པ་མེད། །གཏད་པ་མེད་པས་
༈ བདག་འཛིན་མེད། །བདག་འཛིན་མེད་པས་སྤྲོས་དང་བྲལ། །སྤྲོས་དང་བྲལ་བས་བློ་ལས་འདས། །བློ་ལས་འདས་དང་མ་འདས་པའི། །ལྟོས་ཆོས་ཐམས་ཅད་རང་སར་གྲོལ།

།བདག་འཛིན་བརྟེན་པའི་འགོང་པོ་བརླག །ཏིག་པོ་མེད། གཏད་པ་མེད། གཟའ་གཏད་མེད། སྤྲོས་དང་བྲལ་བ། ཨིའི་རང་བཞིན་དུ་འུ་ཨུ་གདའ
ང
འ་ཡཱ། ལོ་ནི་ལེགས་ནས་ནི་མང་། བྲང་ཁོག་སྟོད་འདི་ན་བློ་རེའི་ཨེ་བདེ་འི་ཨེ། ཏིག་པོ་མེད་པ་སྟོང་པ་ཉིད། ནམ་མཁའི་ངང་བདག་འཛིན་གཏོར་བ་དེ་འི་ཙུག་ཨུའ་ལཱའ་
ཨགས། སྲིད་ལས་གྲོལ་བ་དེ་འི་ཙུག་ཨུགས་ལཱའ་ཨགས། ཆོས་ཀྱི་བབས་ཀ་དང་མཐུན་པར་སྙིང་ནས་སངས་རྒྱས་བར་འདོད་ན་ཚིག་རྐྱང་ཉམས་རྐྱང་ཤེས་རབ་རྐྱང་པ་ལ་
བརྟག་དཔྱད་དང་རྟོག་པས་དཔྱད་ཅིང་གཞིག་པའི་གོ་ཡུལ་རྐྱང་པ་ལ་རྟོགས་པར་རློམ་པའི་མཐོ་རུ་རེ། བཟང་དུ་རེ། མཁས་སུ་རེ་རྣམས་ཀྱི་རྗེས་སུ་མ་འབྲངས། དེ་ལ་རེ་ལྟོས་མ་
འཆའ་བར་ཕྱག་རྒྱ་ཆེན་པོ་བྱིན་རླབས་འབའ་ཞིག་གི་བརྒྱུད་པ། རྟོགས་ལྡན་དོན་གྱི་བརྒྱུད་པ་མ་འཕྱུགས་པ། སྐལ་མེད་རེ་རེས་ལམ་དུ་བོར་ཟགས་སུ་མ་སོང་བ། གྲུབ་པ་ཐོབ་༔
2

པའི་ཚིག་གི་ཉམས་དང་ལྡན་པ། བྱིན་རླབས་ཀྱི་སྒོ་ནས་ཉམས་མྱོང་དང་རྟོགས་པ་གཅིག་ཏུ་འདྲེས་པ། དེའི་གནད་ཀྱིས་ཅི་མཛད་ཅི་གསུང་ཐམས་ཅད་ཉམས་མྱོང་ངམ་རྟོགས་པའི་
ཐོག་ནས་སྨྲ་བ། མཛད་པ་ཕྲིན་ལས་ཐམས་ཅད་ཉམས་མྱོང་གི་ཐོག་ནས་མཛད་པ། རྟོག་པའི་ཐོག་ནས་མཛད། ཅི་དང་ཅི་མཛད་པ་ཐམས་ཅད་ཉམས་མྱོང་གི་ངང་ལས་མ་
གཡོས། རྟོགས་པའི་ངང་ལས་མ་གཡོས། མཛད་པ་གང་ཡིན། མ་མཛད་པ་གང་ཡིན། ཅི་དང་ཅི་མཛད་པ་ཐམས་ཅད་བདེ་བ་ཆེན་པོའི་ངང་ལས་མ་གཡོས། ཐམས་ཅད་
བཀྲོལ་བ་མེད་པར་རང་སར་གྲོལ། བཀྲོལ་མ་བཀྲོལ་མེད། གཉེན་པོ་བརྟེན་པ་དང་སྤང་བ་མེད། བཀག་པ་དང་སྒྲུབ་པ་མེད། ནམ་མཁའ་ལ་ཕྱོགས་རིས་གདའ་ཡེ། དགག་
མ་དགོས་བསྒྲུབ་མ་དགོས། སློབ་དཔོན་དཔལ་དབྱངས་ཀྱི་ཞལ་ནས། མི་མཐུན་གཉེན་པོ་དབྱེར་མེད་དོན། །གང་གིས་ཤེས་ན་རྩོལ་བ་ཀུན་སྤངས་ཏེ། །བཏང་སྙོམས་ཙམ་དུ་མ་༔

༄ ༅། །བསྒོམས་རང་བཞག་ན། །ཐ་སྙད་ཙམ་དུ་སྒོམ་ཞེས་དེ་ལ་བྱ། །ཞེས་གསུངས་སོ། །ཡུམ་ལས་ཀྱང་། གཟུགས་སྟོང་པ་ཉིད་དུ་ཤིན་ཏུ་བྱིན་གྱིས་
བརླབ་པར་འགྱུར་རོ། །རྣམ་པར་ཤེས་པ་སྟོང་པ་ཉིད་དུ་ཤིན་ཏུ་བྱིན་གྱིས་བརླབ་པར་འགྱུར་རོ། །མིག་སྟོང་པ་ཉིད་དུ་ཤིན་ཏུ་བྱིན་གྱིས་བརླབ་པར་འགྱུར་རོ། །རྣ་བ་སྟོང་པ་ཉིད་དུ་
ཤིན་ཏུ་བྱིན་གྱིས་བརླབ་པར་འགྱུར་རོ། །ཡིད་སྟོང་པ་ཉིད་དུ་ཤིན་ཏུ་བྱིན་གྱིས་བརླབ་པར་འགྱུར་རོ། །གཟུགས་སྟོང་པ་ཉིད་དུ་ཤིན་ཏུ་བྱིན་གྱིས་བརླབ་པར་འགྱུར་རོ། །ཆོས་སྟོང་
པ་ཉིད་དུ་ཤིན་ཏུ་བྱིན་གྱིས་བརླབ་པར་འགྱུར་རོ། །སའི་ཁམས་སྟོང་པ་ཉིད་དུ་ཤིན་ཏུ་བྱིན་གྱིས་བརླབ་པར་འགྱུར་རོ། །ནམ་མཁའི་ཁམས་སྟོང་པ་ཉིད་དུ་ཤིན་ཏུ་བྱིན་གྱིས་བརླབ་
པར་འགྱུར་རོ། །མ་རིག་པ་སྟོང་པ་ཉིད་དུ་ཤིན་ཏུ་བྱིན་གྱིས་བརླབ་པར་འགྱུར་རོ། ། རྒ་ཤི་སྟོང་པ་ཉིད་དུ་ཤིན་ཏུ་བྱིན་གྱིས་བརླབ་པར་འགྱུར་རོ། །སྦྱིན་པའི་ཕ་རོལ་ཏུ་ཕྱིན་པ་སྟོང་
ཀླི

པ་ཉིད་དུ་ཤིན་ཏུ་བྱིན་གྱིས་བརླབ་པར་འགྱུར་རོ། །ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་པ་ཉིད་དུ་ཤིན་ཏུ་བྱིན་གྱིས་བརླབ་པར་འགྱུར་རོ། །ནང་སྟོང་པ་ཉིད་སྟོང་པ་ཉིད་དུ་ཤིན་ཏུ་བྱིན་
གྱིས་བརླབ་པར་འགྱུར་རོ། །དངོས་པོ་མེད་པའི་ངོ་བོ་ཉིད་སྟོང་པ་ཉིད་སྟོང་པ་ཉིད་དུ་ཤིན་ཏུ་བྱིན་གྱིས་བརླབ་པར་འགྱུར་རོ། །དྲན་པ་ཉེ་བར་བཞག་པ་སྟོང་པ་ཉིད་དུ་ཤིན་ཏུ་བྱིན་
གྱིས་བརླབ་པར་འགྱུར་རོ། །འཕགས་པའི་ལམ་ཡན་ལག་བརྒྱད་པ་རྣམས་སྟོང་པ་ཉིད་དུ་ཤིན་ཏུ་བྱིན་གྱིས་བརླབ་པར་འགྱུར་རོ། །རྣམ་པར་ཐམས་ཅད་མཁྱེན་པ་ཉིད་སྟོང་པ་ཉིད་དུ་
ཤིན་ཏུ་བྱིན་གྱིས་བརླབ་པར་འགྱུར་རོ། །ཞེས་གསུངས་སོ། །ཡང་ཤེས་རབ་ཀྱི་ཕ་རོལ་ཏུ་ཕྱིན་པ་ཚུལ་བརྒྱ་ལྔ་བཅུ་པ་ལས་ཀྱང་། ཐམས་ཅད་ནམ་མཁའི་མཚན་ཉིད་དེ། །ནམ་
མཁའ་ལ་ཡང་མཚན་ཉིད་མེད། །ནམ་མཁའ་དང་ནི་མཉམ་སྦྱོར་བ། །ཀུན་མཆོག་ནམ་མཁའི་ངང་དུ་གསལ། །ཞེས་གསུངས་པ་དང་། ལུང་གཞན་དག་ལས་ཀྱང་། ཁྱབ་སྙུ

༄༅། །དང་རྡོ་རྗེའི་སྐུ་ཉིད་དང༌། །མི་འགྱུར་དུས་ནི་ཐམས་ཅད་པའོ། །ཡང་གསུངས་པ། གཟུགས་ཅན་མ་ཡིན་པ། ཀུན་ལ་ཁྱབ་པ། འགྲོ་འོང་མེད་
པ༑ དུས་ཐམས་ཅད་པའོ། །གཏད་པ་ནམ་ཡང་མེད། སྟོང་པ་ཉིད་ཀྱིས་སྟོང་པ་ཉིད་ལ་གླགས་མི་རྙེད་དོ། །མཚན་མ་མེད་པས་མཚན་མ་མེད་པ་ལ་གླགས་མི་རྙེད་དོ། །སྟོང་པ་
ཉིད་ལ་གཏད་པ་གང་ན་འོང་། གཟའ་གཏད་གང་ན་འོང་། རེ་དོགས་གང་ན་འོང་། སྟོང་པ་ཉིད་ལ་ལམ་གང་ན་ཡོད། ཡེ་ཤེས་གང་ན་ཡོད། ཐོབ་པ་གང་ན་ཡོད། མ་ཐོབ་པ་
གང་ན་ཡོད། ཤེས་རབ་སྙིང་པོར་ཇི་སྐད་གསུངས། ཡུམ་ལས། གང་ལ་ཤེས་རབ་ཕ་རོལ་ཕྱིན་མཆོག་མི་དམིགས་ཤིང་། །བྱང་ཆུབ་སེམས་དཔའ་མི་དམིགས་བྱང་ཆུབ་
སེམས་མི་དམིགས། །དེ་སྐད་ཐོས་ནས་རྨོངས་པ་མེད་ཅིང་མི་སྐྲག་པ། །བྱང་ཆུབ་སེམས་དཔའ་དེ་ནི་བདེ་གཤེགས་ཤེས་རབ་སྤྱོད། །གཏད་པ་མེད་པ་ཡང་དེ་འདྲའོ། གཏད་པ་ལྩ

མེད། གཏད་པ་ཡོད། ཡོད་རུང་མེད་རུང་ཨུང་དེ་དང་འདྲ་བ་ཨ། ལོ་ནི་ལེགས། ནས་ནི་མང་། བྱང་ཁོག་སྟོད་འདི་ན་བློ་རེ་བདེ། ཨེ་བདེ་བེ་ཨེ། ཡུམ་ལས། གཟུགས་
མེད་ཚོར་བ་མེད་ཅིང་འདུ་ཤེས་སེམས་དཔའ་མེད། །དེ་ལ་རྣམ་ཤེས་གནས་ནི་རྡུལ་ཙམ་ཡོད་མ་ཡིན། །དེ་ཆོས་ཀུན་ལ་མི་གནས་གནས་པ་མེད་པར་སྤྱོད། །ཡོངས་སུ་བཟུང་མེད་
བདེ་གཤེགས་རྣམས་ཀྱི་བྱང་ཆུབ་ཐོབ། །རྟོག་པར་འཛིན། མི་རྟོག་པར་འཛིན། གཉིས་སུ་འཛིན། གཉིས་སུ་མེད་པར་འཛིན། དམིགས་པར་འཛིན། མི་དམིགས་
འཛིན། འཛིན་པ་གང་བྱུང་ཡང་བདག་ཏུ་འཛིན་པའི་ས་བོན་ཐེབས། འཁོར་བའི་ས་བོན་ཐེབས། ཐེ་ལེ་ལེ་ལེ་ལེ་ལེ་ལེའི། དམིགས་པའི་ལྟ་བ་ཅན་རྣམས་ཁྱེར་ཡ། སྐྱག་པ་
ངས། འཁོར་བའི་ས་བོན་འདེབས་འདེབས་པ་རྣམས་ལ་མ་སོང་རེ། བདུད་ཀྱིས་བྱིན་གྱིས་བརླབས་པའི་མཁས་སུ་རེ་རྣམས་སྙིང་ཚིམ་མམ་མ་ཚིམ། རབ་ཏུ་མི་གནས་པ་རབ་ཏུ་༔

། མི་གནས་པ་ཟེར་བ་ནི། གཏད་པ་མེད་པའི་ཚིག་བླ་དྭགས་ཡིན་མོད། གཏད་པ་མེད་པ་ཞེས་བྱ། གཟའ་གཏད་མེད་པ་ཞེས་བྱ། ཏིག་པོ་མེད་པ་༄༅།
ང་
ཞེས་བྱ་བའི་ཚིག་བླ་དྭགས་སོ། །ཡུམ་ལས་ཀྱང༌། ཇི་ལྟར་ཀུན་ཏུ་རྒྱུ་བ་གཟོ་སྦྱངས་ཤེས་པ་ཡིས། །དམིགས་མེད་ཕུང་པོ་རྣམ་པར་འཇིག་པར་འབྱུང་བ་ལྟར། །བྱང་ཆུབ་
སེམས་དཔའ་གང་ཞིག་དེ་ལྟར་ཆོས་ཤེས་པ། །མྱ་ངན་འདས་ལ་མི་རེག་དེ་ནི་ཤེས་རབ་གནས། །ཡང་འདི་ཤེས་རབ་འདི་ནི་གང་ཡིན་སུ་ཡི་ཡིན། །གང་ལ་ཡིན་ཞེས་ཆོས་འདི་
ཐམས་ཅད་སྟོང་པར་རྟོགས། །ཉེ་བར་བཏགས་ནས་ཞུམ་པ་མེད་ཅིང་སྐྲག་མེད་པ། །བྱང་ཆུབ་སེམས་དཔའ་དེ་ནི་བྱང་ཆུབ་ཉེ་བ་ཡིན། །གལ་ཏེ་མི་ཤེས་བཞིན་དུ་གཟུགས་སུ་འདུ་
ཤེས་ཤིང་། །ཚོར་བ་སེམས་དཔའ་རྣམ་ཤེས་ཕུང་པོར་སྤྱོད་བྱེད་ན། །ཕུང་འདི་སྟོང་ཞེས་རྟོགས་ནའང་བྱང་ཆུབ་སེམས་དཔའ་ནི། །མཚན་མ་ལ་སྤྱོད་སྐྱེ་མེད་གནས་ལ་དད་མ་༔ཁ་

ཡིན། །གང་ཞིག་གཟུགས་མིན་ཚོར་མིན་འདུ་ཤེས་སེམས་དཔའ་མིན། །རྣམ་པར་ཤེས་ལ་མི་སྤྱོད་གནས་པ་མེད་པར་སྤྱོད། །དེ་ནི་སྤྱོད་ཅེས་བྱ་བར་མི་དམིགས་ཤེས་རབ་
བརྟན། །སྐྱེ་མེད་བློ་ལྡན་ཏིང་འཛིན་ཞི་བ་མཆོག་ལ་རེག །བྱང་ཆུབ་སེམས་དཔའ་དེ་ལྟར་འདིར་བདག་ཞི་གནས་པ། །དེ་ནི་སྔོན་གྱི་དེ་བཞིན་གཤེགས་པས་ལུང་བསྟན་ཡིན། །
ཞེས་གསུངས་པའི་ཕྱིར་རོ། །གཏད་པ་མེད། ཏིག་པོ་མེད། གཟའ་གཏད་མེད། འདི་ཡིན་མེད། ཕུག་གཏད་མེད། གནས་པ་མེད། གནས་མི་གནས་ལས་འདས་པ་
མེད། རྟག་པ་མེད། ཆད་པ་མེད། མཐའ་མེད། དབུས་མེད། གནས་པ་མེད། མི་གནས་པ་མེད། གནས་མི་གནས་ལས་འདས་པ་མེད། མ་འདས་པ་མེད། སྐྱག་པ་ཁར་
ཆུག །ལྟོས་ཆོས་ཐམས་ཅད་ཨས་འདས་པ་མེད། ཆུ་ཕར་ཁ་ལ་ལྟོས་པའི་ཚུར་ཁ། ཚུར་ཁ་ལ་ལྟོས་པའི་ཕར་ཁ། རྐུབ་དང་། རྟུག་པ་དང་། ཕྱེན་དང་། རྨྱང་ཁྲག་ལ་༔

༄༅། །སོགས་པ་རེ་ཤིག་འདིར་མི་གླེང་། ཁ་བཙོག་དེ་འདྲ་སྨྲས་ན་ཅི་ཐོད་ཐོད་མུ་ཅོར་སྨྲ་བ་ཡིན་ཏེ་མི་རུང་བ་ཡིན་ཏེ། ཉེས་པ་ཡོད་པ་ཡིན། ཉེས་པ་ལ་
༢
ལྟོས་པའི་ལེགས་པ། ལེགས་ཉེས་གཉིས་ལྟོས་ཆོས། བཟང་ངན་གཉིས་ལྟོས་ཆོས། དེ་བཞིན་དུ་རིང་ཐུང་གཉིས་ལྟོས་ཆོས། སྦོམ་ཕྲ་གཉིས། ཆེ་ཆུང་གཉིས། ཡོད་མེད་5ual[」
གཉིས། སྟོང་མི་སྟོང་གཉིས། གྲུབ་མ་གྲུབ་གཉིས། སྤྲོས་དང་སྤྲོས་བྲལ་གཉིས། ཁས་ལེན་པ་དང་མི་ལེན་པ་གཉིས། དམ་བཅའ་ཡོད་པ་དང་དམ་བཅའ་མེད་པ་a1Luikrnae
གཉིས། སྐྱོན་ཡོད་པ་དང་སྐྱོན་མེད་པ་གཉིས། རབ་ཏུ་གནས་པ་དང་རབ་ཏུ་མི་གནས་པ་གཉིས། གནས་པའི་ཚོགས་ལས་ལྟོས་ནས་ནི། །རབ་ཏུ་མི་གནས་པ་བྱུང་གི། །གནས་.ih;
ཚོགས་ངོ་བོ་མ་གྲུབ་པས། །རབ་ཏུ་མི་གནས་ཅི་ཕྱིར་འཐད། །དེ་ཕྱིར་རབ་ཏུ་མི་གནས་སོ། །གྲུབ་མཐའ་བཟང་དུ་རེ་བས་ཀྱང་། །དངོས་པོ་གཤིས་ཀྱི་གནས་ལུགས་ཀྱི། །ཐོག་
ཁ་

ཏུ་ཕེབས་པར་ནུས་རེ་སྐན། །ཧུ་ཧུ་ཨུངས། རབ་ཏུ་མི་གནས་པ་ཞེས་བྱ་བ། རྗེ་བཙུན་དམ་པ་ལ། རབ་ཏུ་མི་གནས་ཞེས་བྱ་བ་ཅི་ལ་ཟེར་བ་ལགས་ཞུས་པས། དམ་པའི་ཞལ་
ནས། རྣལ་འབྱོར་པའི་བློ་གང་ལ་ཡང་མི་གནས་པ་ལ་ཟེར་བ་ཡིན་ཞེས་གསུང་ངོ༌། །མདོ་རྒྱུད་ཀུན་ནས་ཀྱང༌། རྟོག་གེའི་སྤྱོད་ཡུལ་མ་ཡིན་པའོ། །ཞེས་ཡང་དང་ཡང་དུ་
གསུངས་ནས་སྣང་ངོ་། །རབ་ཏུ་མི་གནས་པ་ཞེས་བྱ། རྟོག་གེའི་སྤྱོད་ཡུལ་མ་ཡིན་པ་ཞེས་བྱ། བློ་ལས་འདས་པ་ཞེས་བྱ། གཏིང་ཅོལ་མེད་པ་ཞེས་བྱ། ལབ་བེ་ལོབ་བེ་ཞེས་བྱ།
གཏད་པ་མེད་པ་ཞེས་བྱ། ཅལ་ལེ་ཅོལ་ལེ་ཞེས་བྱ། གཟའ་གཏད་མེད་པ་ཞེས་བྱ། མུ་མེད་པ་ཞེས་བྱ། མཐའ་མེད་པ་ཞེས་བྱ། མཐའ་དང་བྲལ་བ་ཞེས་བྱ། བློ་ལས་འདས་པ་
ཞེས་བྱ། བློའི་སྤྱོད་ཡུལ་མ་ཡིན་པ་ཞེས་བྱ། ཆོས་ཐམས་ཅད་ཀྱི་མི་དམིགས་པ་གང་ཡིན་པ་དེ་ནི་ཤེས་རབ་ཀྱི་ཕ་རོལ་ཏུ་ཕྱིན་པའོ། །ཞེས་གསུངས་པས། དེ་ལྟ་བུའི་རབ་ཏུ་མི་869

Л ༄༅། ། གནས་པ་ལ་ཟློས་མ་ཟློས་མེད། ཏིག་པོ་ཡོད་མེད་མེད། བསྐྱར་མ་བསྐྱར་མེད་པས། ཁ་སྲད་ཤོར་མ་ཤོར་མེད་པས། སྐྱག་པ་ངས། ད་རུང་ཚར་
གཅིག་སྐྱོར་ལ་ཐོང། སྐྱག་པ་ངས། སུ་ཅི་ཟེར་མི་ཟེར་མེད། ཡང་ངས་མར་བསྐྱར་བ་ཡིན་ནོ། །སྐྱོར་བགྱིས་ཀྱང་མ་བསྐྱར་རོ། །རྒོད་པོའི་རྩེ་ཨཱི།།དེ་གོང་ཡན་ཆད་སྒྱ་མའི་
དཔེ། །རྒོད་པོའི་རྩེ་ཨཱི། །ད་ནི་རྨི་ལམ་གྱི་དཔེ་ལ་བགྱི། །རྒོད་པོའི་རྩེ་ཨཱི། །མྱ་ངན་ལས་འདས་པ་ཡང་སྒྱུ་མ་ལྟ་བུ་རྨི་ལམ་ལྟ་བུའོ། །ཞེས་གསུངས་པས། སྒྱུ་མའི་དཔེ་ཁ་
སང་བར་དུ་གླེང་ཟིན། དེ་རིང་ནས་རྨི་ལམ་གྱི་དཔེ་ལ་སྦྱར་བར་བགྱིའོ། །དེ་གོང་ཡན་ཆད་སྒྱ་མའི་དཔེ། ྋ།རྒོད་པོའི་རྩེ་ཨཱི། །ད་ནི་རྨི་ལམ་གྱི་དཔེ་ལ་བགྱི། །རྒོད་པོའི་རྩེ་
ཨཱི། །སྐྱོར་སྐྱོར་བགྱིས་ཀྱང་མ་བསྐྱར་རོ། །རྒོད་པོའི་རྩེ་ཨཱི། །ཆོས་ཐམས་ཅད་སྒྱུ་མ་ལྟ་བུ་རྨི་ལམ་ལྟ་བུ་ཞེས་གསུངས་པས། སྒྱུ་མ་ལ་བསྐྱར་མ་བསྐྱར་ཅི་ཡོད། རྫོགས་མ་༔

རྫོགས་ཅི་ཡོད། རྨི་ལམ་ལ་བསྐྱར་མ་བསྐྱར་ཅི་ཡོད། རྫོགས་མ་རྫོགས་ཅི་ཡོད། ཟློས་པ་ཡོད་མེད་ཅི་ཡོད། མང་བ་ཅི་ཡོད། ཉུང་བ་ཅི་ཡོད། མང་ཉུང་ཅི་ཡོད། དེ་ནས་དེ་
འབྱོན། དེ་ནས་དེ་འབྱོན། དེ་ནས་དེ་འབྱོན། དེ་ནས་དེ་འབྱོན། ཤྭ་བ་རབ་རབ་རབ་རབ་རབ་རབ། ཐམས་ཅད་རྨི་ལམ་ལྟ་བུ་ཡིན། །རྒོད་པོའི་རྩེ་ཨཱི། །རྨི་ལམ་ལུགས་ཀྱི་
ཅལ་ཅོལ་ཡིན། །རྒོད་པོའི་རྩེ་ཨཱི། །ཅལ་ལེ་ཅོལ་ལེ་རྨི་ལམ་གཤིས། །རྒོད་པོའི་རྩེ་ཨཱི། །ལབ་ལོབ་མང་རུང་ཉུང་ཡང་རུང་། །རྒོད་པོའི་རྩེ་ཨཱི། །རྨི་ལམ་ཆོས་ཉིད་དེ་རང་
ཡིན། །རྒོད་པོའི་རྩེ་ཨཱི། །རྨི་ལམ་ལུགས་ཀྱིས་ཏིག་པོ་མེད། །རྒོད་པོའི་རྩེ་ཨཱི། །ཏིག་པོ་མེད་པའི་རྨི་ལམ་ལ། །རྒོད་པོའི་རྩེ་ཨཱི། །ཀད་ཀད་ཅག་ཅག་མེད་ཀྱང་བཟོད། །
རྒོད་པོའི་རྩེ་ཨཱི། །ཏིག་པོ་མེད་པའི་རྨི་ལམ་ལ། །རྒོད་པོའི་རྩེ་ཨཱི། །ཀད་ཀད་ཅག་ཅག་ཡོད་ཀྱང་ལེགས། །རྒོད་པོའི་རྩེ་ཨཱི། །ཡོད་རུང་མེད་རུང་ཅི་དགར་ཐོང་། །རྒོད་པོའི་

།རྩེ་ཨཱི། །གང་ལྟར་དྲན་དྲན་ཐོལ་ཐོལ་ཐོང་། །རྒོད་པོའི་རྩེ་ཨཱི། །དྲན་པ་ཐམས་ཅད་རྨི་ལམ་ཡིན། །རྒོད་པོའི་རྩེ་ཨཱི། །བསྐྱར་རུང་མ་བསྐྱར་རུང་༄ ༅།
རྨི་ལམ་ཡིན། །རྒོད་པོའི་རྩེ་ཨཱི། །ལེགས་རུང་ཉེས་རུང་རྨི་ལམ་ཡིན། །རྒོད་པོའི་རྩེ་ཨཱི། །སྐྱིད་རུང་སྡུག་རུང་རྨི་ལམ་ཡིན།།ཅི་དགར་བཏང་བར་རྨི་ལམ་ཡིན། །རྒོད་པོའི་
རྩེ་ཨཱི། །ཤེས་པ་བཀུག་ཀྱང་རྨི་ལམ་ཡིན། །རྒོད་པོའི་རྩེ་ཨཱི། །ཤེས་པ་འཐོར་ཡང་རྨི་ལམ་ཡིན། །རྒོད་པོའི་རྩེ་ཨཱི། །ཤེས་པ་བསྡུས་ཀྱང་རྨི་ལམ་ཡིན། །རྒོད་པོའི་རྩེ་
ཨཱི། །བདེ་གསལ་མི་རྟོག་རྨི་ལམ་ཡིན། །རྒོད་པོའི་རྩེ་ཨཱི། །བྱིང་རྒོད་བྱུང་ཡང་རྨི་ལམ་ཡིན། །རྒོད་པོའི་རྩེ་ཨཱི། །བདེ་གསལ་མི་རྟོག་ལ་སོགས་པའི། །རྒོད་པོའི་རྩེ་ཨཱི། །
ཡོན་ཏན་སྲིད་ཚད་རྨི་ལམ་ཡིན། །རྒོད་པོའི་རྩེ་ཨཱི། །བྱིང་རྨུགས་རྒོད་འགྱོད་ལ་སོགས་པའི། །རྒོད་པོའི་རྩེ་ཨཱི། །སྐྱོན་སོགས་སྲིད་ཚད་རྨི་ལམ་ཡིན། །རྒོད་པོའི་རྩེ་ཨཱི། ། ༄
ཁ

སྐྱོན་དང་ཡོན་ཏན་གང་བྱུང་ཡང་། །རྒོད་པོའི་རྩེ་ཨཱི། །ཐམས་ཅད་མ་ལུས་རྨི་ལམ་ཡིན། །རྒོད་པོའི་རྩེ་ཨཱི། །སྐྱོན་དང་ཡོན་ཏན་མེད་པ་ཡང་། ། རྒོད་པོའི་རྩེ་ཨཱི། །རྨི་ལམ་
ངང་ལས་མ་གཡོས་སོ། །རྒོད་པོའི་རྩེ་ཨཱི། །ཡེ་ཤེས་ཡོད་པ་རྨི་ལམ་ཡིན། །རྒོད་པོའི་རྩེ་ཨཱི། །ཡེ་ཤེས་མེད་པ་རྨི་ལམ་ཡིན། །རྒོད་པོའི་རྩེ་ཨཱི། །ཡོད་རུང་མེད་རུང་རྨི་
zgfieu.bzlizca.erལམ་ཡིན། །རྒོད་པོའི་རྩེ་ཨཱི། །མངའ་རུང་མི་མངའ་རུང་རྨི་ལམ་ཡིན། །རྒོད་པོའི་རྩེ་ཨཱི། །འཁོར་བ་རྨི་ལམ་ལྟ་བུ་ཡིན། །རྒོད་པོའི་རྩེ་ཨཱི། །མྱ་ངན་འདས་པ་ཡང་རྨི་ལམ་
nE
ལྟ་བུ་ཡིན། །རྒོད་པོའི་རྩེ་ཨཱི། །དང་པོ་སྒྱུ་མ་ལྟ་བུར་གླེང་། ། རྒོད་པོའི་རྩེ་ཨཱི། །ཕྱི་ནས་རྨི་ལམ་ལྟ་བུར་གླེང་། །རྒོད་པོའི་རྩེ་ཨཱི། །བསྐྱར་བསྐྱར་འདྲ་ཡང་བསྐྱར་བ་མེད། །
རྒོད་པོའི་རྩེ་ཨཱི། །སྒྱུ་མ་དང་ནི་རྨི་ལམ་གཉིས། །རྒོད་པོའི་རྩེ་ཨཱི། །ཤིན་ཏུ་བདེན་བདེན་ཆོ་ཆོ་ལྟར་སྣང་དང་། །རྒོད་པོའི་རྩེ་ཨཱི། །མ་བདེན་པ་རུ་ཁྱད་མེད་པས། །རྒོད་པོའི་

༄༅། ། རྩེ་ཨཱི། །མ་བསྐྱར་བྱས་ཀྱང་བསྐྱར་ནས་གདའོ། །རྒོད་པོའི་རྩེ་ཨཱི། །རྨི་ལམ་གྱི་བྱ་བྱེད་སྣ་ཚོགས་ཀུན། །རྒོད་པོའི་རྩེ་ཨཱི། །རྫུན་ཏེ་ཡང་དག་མ་
ཡིན་ནོ། ། རྒོད་པོའི་རྩེ་ཨཱི། །ཡང་དག་མ་ཡིན་རྫུན་པ་ཡིན། །རྒོད་པོའི་རྩེ་ཨཱི། །རྨི་ལམ་སྒྱུ་མའི་ཆོ་འཕྲུལ་ལ། །རྒོད་པོའི་རྩེ་ཨཱི། །བསྐྱར་དང་མ་བསྐྱར་ཅི་ཞིག་ཡོད།
རྒོད་པོའི་རྩེ་ཨཱི། །ཆོ་འཕྲུལ་གྱི་རང་བཞིན་འགྱུར་ལྡོག་ཆེ། །རྒོད་པོའི་རྩེ་ཨཱི། །འགྱར་འགྱུར་མང་ལ་སྒང་གཤོང་ཆེ། །རྒོད་པོའི་རྩེ་ཨཱི། ། རྒྱ་མཚོའི་རྦ་རླབས་ཁོ་ན་འདྲ།
རྒོད་པོའི་རྩེ་ཨཱི། །ཟང་ཟིང་རྣམ་པ་སྣ་ཚོགས་པ། །རྒོད་པོའི་རྩེ་ཨཱི། །རེས་འགའ་ངེས་མེད་བསྐྱར་ཞིང་སོང་། །རྒོད་པོའི་རྩེ་ཨཱི། །རེས་འགའ་ཀད་ཀད་ཅག་ཅག་པོ།
པོའི་རྩེ་ཨཱི། །ཆོ་འཕྲུལ་སྣ་ཚོགས་ཐུག་པ་མེད། །རྒོད་པོའི་རྩེ་ཨཱི། །ནམ་མཁའི་སྤྲིན་ཚོགས་ཁོ་ན་འདྲ། །རྒོད་པོའི་རྩེ་ཨཱི། །སྤྲིན་ཚོགས་མཐུག་ཀྱང་ནམ་མཁའི་ངང་། །རྒོད་g
ཁ

པོའི་རྩེ་ཨཱི། །སྤྲིན་ཚོགས་སྲབ་ཀྱང་ནམ་མཁའི་ངང་། །རྒོད་པོའི་རྩེ་ཨཱི། །སྤྲིན་ཚོགས་སངས་ཀྱང་ནམ་མཁའི་ངང་། །རྒོད་པོའི་རྩེ་ཨཱི། །རྦ་རླབས་འཁྲུགས་ཀྱང་རྒྱ་མཚོའི
ངང་། །རྒོད་པོའི་རྩེ་ཨཱི། །རྦ་རླབས་དལ་ཡང་རྒྱ་མཚོའི་ངང་། །རྒོད་པོའི་རྩེ་ཨཱི། །རྦ་རླབས་ཞི་ཡང་རྒྱ་མཚོའི་ངང་། ། རྒོད་པོའི་རྩེ་ཨཱི། །བསྐྱར་ཟློས་བྱས་ཀྱང་སྐྱེ་མེད་
ངང་། །རྒོད་པོའི་རྩེ་ཨཱི། །མ་བྱས་ཀྱང་ནི་སྐྱེ་མེད་ངང་། །རྒོད་པོའི་རྩེ་ཨཱི། །ཀད་ཀད་ཅག་ཅག་སྐྱེ་མེད་ངང་། །རྒོད་པོའི་རྩེ་ཨཱི། །ཟང་མ་ཟིང་མ་སྐྱེས་མེད་ངང་།
པོའི་རྩེ་ནཱཾ། །ཟང་ཟིང་བཞག་ཀྱང་སྐྱེ་མེད་ངང་། །རྒོད་པོའི་རྩེ་ཨཱི། །མང་པོར་སྨྲས་ཀྱང་སྐྱེ་མེད་ངང་། །རྒོད་པོའི་རྩེ་ཨཱི། །ཉུང་བར་སྨྲས་ཀྱང་སྐྱེ་མེད་ངང༌། །རྒོད་པོའི་རྩེ་
ཨཱི། །ཉག་ཉོག་མང་ཡང་སྐྱེ་མེད་ངང་། །རྒོད་པོའི་རྩེ་ཨཱི། །ཉུང་ལ་འདུས་ཀྱང་སྐྱེ་མེད་ངང་། །རྒོད་པོའི་རྩེ་ཨཻ། །ཟད་མེད་སྨྲས་ཀྱང་སྐྱེ་མེད་ངང༌། །རྒོད་པོའི་རྩེ་ཨཱི། །ཁ་༔

! ༄༅། །རོག་བསྡད་ཀྱང་སྐྱེ་མེད་ངང༌། །རྒོད་པོའི་རྩེ་ཨཱི། །ཆོ་འཕྲུལ་ཆེ་ཡང་རྨི་ལམ་ཡིན། །རྒོད་པོའི་རྩེ་ཨཱི། །ཆོ་འཕྲུལ་ཆུང་ཡང་རྨི་ལམ་ཡིན། །རྒོད་
པོའི་རྩེ་ཨཱི། །སྒྱུ་མ་སྒྱུ་མ་སྒྱུ་མ་ཡིན། །རྒོད་པོའི་རྩེ་ཨཱི། །རྨི་ལམ་རྨི་ལམ་རྨི་ལམ་ཡིན། །རྒོད་པོའི་རྩེ་ཨཱི། །ཧ་ཧ་རྒྱ་ཆེ་མ་ཆེ་ལ། འདི་ཙམ་པ་ཡོད་པ། མཐའ་ཡས་མ་
ཡས་མཐའ་ཡས། ནམ་མཁའ་ལྟར་མཐའ་ཡས་སོ། ། ཧ་ཧ་ཟབ་མ་ཟབ་ལ། འདི་ཙམ་པས་ཟབ་པ་ཡོང་བ། ཤིན་ཏུ་རབ་ཏུ་ཟབ། གཏིང་ཐུག་པ་མེད་དོ། །ཟབ་པ་ཁོ་ན་རྒྱ་ཆེ
བའོ། ། རྒྱ་ཆེ་བ་ཁོ་ན་ཟབ་པའོ། །ཟབ་བདོ་ཙ་ན་རྒྱ་ཆེ་བདོ། རྒྱ་ཆེ་བདོ་ཙ་ན་ཟབ་པ་བདོ། །ཟབ་པ་ཉིད་ཁོ་ན་རྒྱ་ཆེ་བའོ། །རྒྱ་ཆེ་བ་ཁོ་ན་ཟབ་པའོ། །ཟབ་པ་དང་རྒྱ་ཆེ་བ་གཉིས་
སུ་མི་འདུག་གོ། ། ཆ་ཆོ་མ་ཟབ་མི་ཟབ་དང༌། རྒྱ་ཆེ་མི་ཆེ་དང་། སྟོང་མི་སྟོང་དང༌། གྲུབ་མ་གྲུབ་དང༌། བདེན་མི་བདེན་དང༌། ཡིན་མིན་དང་། ཉག་གེ་ཉོག་གེ་

དང་། ལབ་བེ་ལོབ་བེ་མང་ནས་འདུག །ཅི་དགུ་ཞོག་ལ་ཐོང་། ཤོལ་ལ་ཐོང་། དགོས་པ་ལར་མི་འདུག་གི་ཞོག་ལ་ཐོང༌། ཤོལ་ལ་ཐོང་། སྙིང་ནས་རང་གི་སྨྱོན་པའི་ཚིག
མུ་ཅོར་སྨྲ་བ། ཁ་སྲད་ཞི་ཚེ། སྲད་གཏམ་ཞི་ཚེ། མཁས་པ་མི་ཆེན་མོ་རྣམས་ཀྱིས་འཕྱ་འོང་། སྒོམ་པ་ཞེ་སྒོམ་ང་ལ་འཕྱ། མིན་ཏེ་ལུགས་མ་ཆེན་པོ་འདི་དང་པོ་རང་ནས་མི་
བྱེད་པ་ཡིན། བྱས་ཀྱི་རྟིང་ལ་ཚེས་བཅོ་ལྔ་ནམ་བྱུང་བྱུང་གིས་ནས་ཁལ་རེ་ལ་ལྷ་བཤོས་བྱས་ནས་འབུལ་བ་དེ་སློབ་དཔོན་རང་གིས་མི་འབྱོར་བའི་དཔེ་གང་ན་ཡོད། གྲྭ་པ་རྒྱགས་
མེད་ཉོན་མོངས་རྣམས་ལ་ཕྱེ་ཕུད་ཁྱེར་ལ་ཤོག་ཟེར་ཞིང་། གྲྭ་པ་ཉོན་མོངས་རྣམས་བཙིར་ཞིང་བྲིད་ནས་ཅི་བྱེད། རྟུག་པ་ཕུང་པོ་རེ་ལ་ཡང་བསུ་བ་བྱེད་ན། གསུང་རབ་རྒྱས་པ་
འབུམ་ཙམ་ལ་བསུ་བ་མི་བྱེད་པ་ག་ན་འོང་ཟེར་ཞིང་སྒོམ་པ་ཞེ་སྒོམ་ང་ལ་འཕྱ། དུས་རྟག་ཏུ་ང་ལ་འཕྱ། སློབ་དཔོན་སྲད་མ་ཅན་འདིས་ཅི་མིན་བྱེད་ཟེར་ཞིང་དུས་རྟག་ཏུ་སྒོམ་པ་ཞེ་༔

།སྒོམ་གྱིས་ང་ལ་འཕྱ་སྟེ། སྒོམ་པ་ཞེ་སྒོམ་གྱིས་དབུ་མཛད་པ་རྣམས་དུས་རྟག་ཏུ་ང་ལ་འཕྱ། ལོ་སྒོམ་གྱིས་ང་དང་སྒོམ་པ་ཞེ་སྒོམ་གཉིས་ཀྱི་བར་དུ་ཞི་Л ༄ ༅།
ཚེ་བཅུག་ཟེར་ཏེ། ང་མི་ཉན། ངའི་ཁ་སྲད་ཤོལ་མི་ཐེབས། ནམ་མཁའི་མཐའ་ལ་ཟད་པ་མེད་པས་ངའི་ཁ་སྲད་ལ་ཟད་པའི་མཐའ་མེད། ནམ་མཁའ་མ་ཟད་ཀྱི་བར་དུ་ཁ་སྲད་
འཕྲོ་མི་གཅོད། ཟད་པ་མི་འོང་། ཟད་པ་མེད་འེ་འདེ། ཡ་ཡ་འང་ཡེ་ཨེ། ངའི་ཁ་སྲད་ལ་ཟད་པ་མི་འོང་། ཨཱ་འ་འ་འ་ཡེ་ཨེ། ངའི་ཁ་སྲད་ལ་ཟད་པའང་འདས་པ་མེད་
། སུ་ཅི་ཟེར་མི་ཟེར་མེད། ཁ་སྲད་ད་རུང་དུ་བསྐྱར་ཞིང་བསྐྱར་ཞིང་སྨྲ་བ་ཡིན། ཇི་སྲིད་འཁོར་བ་མ་སྟོངས་ཀྱི་བར་དུ་ཁ་སྲད་སྨྲ་བ་ཡིན། མདོ་སྡེ་ལང་ཀར་གཤེགས་པ་ལས་
ཀྱང་། ཇི་སྲིད་འདུ་ཤེས་མ་ཟད་པར། །ཐེག་པའི་མཐའ་ལ་ཟད་པ་མེད། །ཅེས་གསུངས་པས། ནམ་མཁའི་མཐའ་ལ་ཟད་པ་མེད། ནམ་མཁས་གར་ཁྱབ་པར་སེམས་ཅན་གྱིས་
༢

ཁྱབ་པས་ངའི་ཁ་སྲད་ཀྱང་དེ་བཞིན་ནོ། །མཐའ་ཡས་མུ་མེད་དོ། །སེམས་ཅན་གྱི་ཁམས་མཐའ་ཡས་མུ་མེད་དོ། །ནམ་མཁའ་སེངྒེས་རྟ་གཉེར་གཏད། དྲག་པ་རྒྱལ་པོས་རྡ་
གཉེར་གཏད། ངའི་ཁ་སྲད་ཀྱིས་རྫོགས་པའི་སངས་རྒྱས་ལ་འགོད་པའི་སེམས་ཅན་ལ་ཟད་པ་ཅི་ཡོད། ཀད་ཀད་ཅག་ཅག་གིས་རིམ་གྱིས་དྲངས་ནས་རྫོགས་པའི་སངས་རྒྱས་ལ་
འཁོད་པའི་སེམས་ཅན་ལ་ཟད་པ་ཅི་ཡོད། ཀད་ཀད་ཅག་ཅག་པོས་རྫོགས་པའི་སངས་རྒྱས་ལ་འཁོད་པ་བརྒྱ་ཐམ་པ་སྟེ། ཁ་སྲད་ལང་མ་ལོང་མས་རྫོགས་པའི་སངས་རྒྱས་ལ་
འཁོད་པ་སྟོང་ཐམ་པ། གཟབ་པས་འཁོད་པ་བརྒྱ་ཙམ་དང་། །སྲད་མས་འཁོད་པ་སྟོང་ཙམ་སྟེ། །ཅག་ཅག་པོ་ཡིས་འཁོད་པ་ཡོད། །ལང་མ་ལོང་མས་འཁོད་པ་ཡོད། །ལན་
གཅིག་སྨྲས་པས་འཁོད་པ་ཡོད། །ལན་གཉིས་སྨྲས་པས་འཁོད་པ་ཡོད། །བསྐྱར་བཟློས་སྨྲས་པས་འཁོད་པ་ཡོད། །ལ་ལ་བསྐྱར་ཞིང་སྨྲས་ན་དགའ། ། ལ་ལ་ཚིག་རེ་ཙམ་ལ་

༄༅། །བསྡུས་ནས་བཞག་ན་དགའ། །བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ་ཉིད་ཀྱིས་
ཀྱང་། མང་བ་ལ་དགའ་བ་རྣམས་ལ་གཟུགས་རྣམ་པར་དག་པས་འབྲས་བུ་རྣམ་པར་དག་པའོ་ཞེས་པ་ལ་སོགས་པ་རྒྱས་པ་འབུམ་ཙམ་པ་གསུངས། དེ་བས་ཀྱང་ཤིན་ཏུ་མང་བ་
ལ་དགའ་བ་རྣམས་ལ་ཤེས་རབ་ཀྱི་ཕ་རོལ་ཏུ་ཕྱིན་པ་བྱེ་བ་འབུམ་ཞེས་བྱ་བ་འབྲོག་པ་རྣམ་པར་རྒྱལ་བ་ཞེས་བྱ་བའི་ལག་ན་ཡོད་དོ། །ཞེས་སྔོན་གྱི་གཏམ་རྒྱུད་ལ་གྲགས་པ་ཡིན་ནོ་
སྐད། དེ་ཙམ་པའི་མང་པོ་གསུངས། དེ་བས་ཉུང་བ་ལ་དགའ་བ་རྣམས་ལ་ཉི་ཁྲི། དེ་བས་ཉུང་བ་ལ་དགའ་བ་རྣམས་ལ་ཁྲི་བརྒྱད་སྟོང་པ་དང་། ཁྲི་པ་དང་། འཕགས་པ་
བརྒྱད་སྟོང་པ་རྣམས་རིམ་བཞིན་དུ་གསུངས། དེ་བཞིན་གཤེགས་པས་གཅིག་ལས་མ་གསུངས་པ་ཡིན་པས་ན། གདུལ་བྱ་བསམ་པ་མི་གཅིག་པ་རྣམས་ཀྱི་སོ་སོའི་བསམ་པ་ཐད་༔
n

ཀ་ཐད་ཀར་ཚིམ་པར་དུས་གཅིག་ལ་གོ་བ་ཡིན་སྐད། འཕགས་པ་སྡུད་པ་ཤིན་ཏུ་ཉུང་ལ་འདུས་པར་ཚིགས་སུ་བཅད་པས་གསུངས་པ་འདི་དེའི་རྗེས་སུ་གསུངས་པ་ལགས་
སྐད། ཤེས་རབ་སྣ་ཚོགས་དང་། ཀོའུ་ཤི་ཀས་ཞུས་པ་དང་། ཡི་གེ་ཉུང་ངུ་དང་། རབ་ཀྱི་རྩལ་གྱིས་རྣམ་པར་གནོན་པ་དང་། ཤེས་རབ་སྙིང་པོ་ལ་སོགས་པ་མདོ་ཕྲན་མང་པོ་
རྣམས་མང་ཉུང་གང་ལ་གང་མོས་སུ་གསུངས། ཤིན་ཏུ་ཉུང་ངུས་ཆོག་པ་ལ་ཡི་གེ་གཅིག་མ་གསུངས། ཡི་གེ་གཅིག་མ་ལས་ཉུང་ཐབས་ག་ན་ཡོད། ཨ་བྱ་བ་དེ་གཅིག་པོ་ཡིན་
མོད། དེ་བས་ན་ཤེས་རབ་ཀྱི་ཕ་རོལ་ཏུ་ཕྱིན་པ་འབུམ་མམ་བྱེ་བ་ཙམ་པ། ཨ་ཞེས་པའི་ཡི་གེ་གཅིག་པོ་དེ་ལ་བསྡུས་པས་གོ་ཞིང་ཚིམ་པའི་གང་ཟག་ངོ་མཚར་རེ་ཆེ་ན། ཤེས་རབ་
ཀྱི་ཕ་རོལ་ཏུ་ཕྱིན་པ་གཅིག་པུ་ལ་ཡང་མང་བ་དང་ཉུང་བ་དང༌། ཤིན་ཏུ་ཉུང་བ་དང་དེ་ལ་སོགས་པ་གཅིག་བློར་གཅིག་མི་ཤོང་བའི་མང་ཉུང་མང་པོ་སོ་སོར་གསུངས་ནས་འདུག་པ་

། ལ་གཟིགས། ཡང་འདི་ཙུག་ཏུ་ཡང་གདའོ། །ལེགས་པར་སོམས་མཛོད་དང་། སྒོམ་ཆེན་པ་རྣམས་ཉམས་སུ་མྱོང་བའི་མིག་གིས་གཟིགས་མཛོད་༄༅།
དང་། སྣང་སྲིད་འཁོར་འདས་ཀྱི་ཆོས་ཐམས་ཅད་མདོར་ན་སྣང་ཚད་སྲིད་ཚད་གྲགས་ཚད་མྱོང་ཚད་མ་ལུས་ཤིང་ལུས་པ་མེད་པ་ཐམས་ཅད། ཤེས་རབ་ཀྱི་ཕ་རོལ་ཏུ་ཕྱིན་པ་རྒྱས་
པ་འབུམ་ཤ་སྟག་ཏུ་སྣང་སྟེ། ཡི་གེ་ཨ་འབའ་ཞིག་ཏུ་སྣང་བའི་ཕྱིར་རོ། །སྣང་གྲགས་ཐམས་ཅད་ཀྱི་རང་བཞིན་ཡི་གེ་ཨ་འབའ་ཞིག་ཏུ་ཆེད་དུ་བལྟ་མ་དགོས་པར་སྣང་ངོ་། །
རང་བཞིན་ལྟ་སྨོས་ཀྱང་ཅི་དགོས་ཀྱི། སྣང་གྲགས་ཀྱི་དངོས་པོ་ཅིར་མཐོང་བའམ་མྱོང་བ་དེ་ཉིད་ཁོ་ན་ཡི་གེ་ཨ་འབའ་ཞིག་ཏུ་སྣང་ངོ་། །དོན་གྱི་ཨ་ཡང་དེ་ཉིད་ཡིན། ཡི་གེ་ཨ་
ཡང་དེ་ཉིད་དེ། དེ་བས་ཉུང་ལ་འདུས་པ་ལ་དགའ་བ་ལ་ཡི་གེ་ཨ་ཙམ་གྱིས་མཚོན་པ་གསུངས་ཀྱང་། མྱོང་བ་ལ་ཡང་མངོན་སུམ་ན་གྲུབ་ཅིང་གདའོ། །ལ་ལ་མང་ལ་འབྲེལ་བ་

ལ་དགའ། ལ་ལ་ཉུང་ལ་འདུས་པ་ལ་དགའ། ལ་ལ་འབྲེལ་མེད་ཀྱི་གླེང་སློང་མང་པོ་ལ་དགའ། ལ་ལ་འབྲེལ་ཡོད་པ་ལ་དགའ། ལ་ལ་འབྲེལ་མེད་པ་ལ་དགའ། ལ་ལ་ཕར་
མིན་ཚུར་མིན་ལ་དགའ། ལ་ལ་ཏིག་པོ་མེད་པ་ལ་དགའ། ལ་ལ་ཏིག་ཏིག་ཅག་ཅག་ལ་དགའ། སེམས་ཅན་གྱི་ཁམས་དང་བསམ་པ་དང་བག་ལ་ཉལ་བསམ་གྱིས་མི་ཁྱབ། མོས་
པའི་ཁྱད་པར་དང་། མོས་པ་ཆེ་ཆུང་གི་བྱེ་བྲག་རིགས་མི་གཅིག་ཅིང་ཐ་དད་པར་མདོ་རྒྱུད་དུ་མ་ལས་གསུངས་སོ། །རྩ་བའི་རྒྱུད་ལེའུ་ལྔ་བཅུ་རྩ་གཅིག་པ་ལས་ཀྱང་། སེམས་
ཅན་སྤྱོད་པ་བསམ་མི་ཁྱབ། །སངས་རྒྱས་རོལ་པ་བསམ་མི་ཁྱབ། །རང་གི་གཞུང་དང་མ་མཐུན་ཡང་། །སྨད་ཅིང་སྤང་བར་མི་བྱ་སྟེ། །ནམ་ཞིག་གོ་བར་སྨོན་ལམ་ཐོབ།
ཅེས་གསུངས་སོ། །དེ་སོགས་ལུང་ཁུངས་ཟད་པ་མེད། །རྒོད་པོའི་རྩེ་ཨཱི། །དེ་ལ་སོགས་པ་མཐའ་ཡས་མཆོག །རྒོད་པོའི་རྩེ་ཨཱི། །ལུང་དང་ཁུངས་ལ་ཟད་པ་མེད། །རྒོད་ལྔ

༄༅། །པོའི་རྩེ་ཨཱི། །དར་ར་ད་ནང་སྐྲོགས་པ་ཡིན། ། རྒོད་པོའི་རྩེ་ཨཱི། །སྔ་དྲོ་གཅིག་གིས་རས་ལ་ཁད། ། རྒོད་པོའི་རྩེ་ཨཱི། །སྣང་བ་ཅི་ཤར་ཡི་གེར་
བྲིས། །རྒོད་པོའི་རྩེ་ཨཻ། །རྣམ་རྟོག་གང་ཤར་ཡི་གེར་བྲིས། །རྒོད་པོའི་རྩེ་ཨཱི། །གློ་བུར་གང་ཤར་རྟོག་པ་རྣམས། །རྒོད་པོའི་རྩེ་ཨཻ། །ཤར་ཚད་འཕྲལ་འཕྲལ་ཡི་གེར་
བཀོད། །རྒོད་པོའི་རྩེ་ཨཱི། །ད་རུང་ནུས་ཚད་འགོད་པ་ལགས། །རྒོད་པོའི་རྩེ་ཨཱི། །ཐམས་ཅད་རྨི་ལམ་སྒྱུ་མ་ཡིན། །རྒོད་པོའི་རྩེ་ཨཱི། །རྨི་ལམ་སྒྱུ་མའི་ཆོ་འཕྲུལ་རྣམས།
རྒོད་པོའི་རྩེ་ཨཱི། །སྲིད་ཚད་མ་ལུས་སྟོང་པ་ཡིན། །རྒོད་པོའི་རྩེ་ཨཱི། །སྟོང་པ་ཉིད་ལ་ཟད་མཐའ་མེད། །རྒོད་པོའི་རྩེ་མཱཾ། །བསྐྱར་དང་མ་བསྐྱར་ཡང་ནི་མེད། །རྒོད་པོའི་རྩེ་
ཨཱི། །ཐོབ་པ་མེད་ཅིང་ཤོར་བ་མེད། །རྒོད་པོའི་རྩེ་ཨཱི། །ལུང་ལས་ཀྱང་ནི་འདི་སྐད་གསུངས། །ཐམས་ཅད་སྟོང་པའི་ཆོས་རྣམས་ལ། །ཐོབ་པ་ཅི་ཡོད་ཤོར་ཅི་ཡོད། །བཀའ་

ལས་ཀྱང་ནི་འདི་སྐད་གསུངས། །ཆོས་ཀུན་སྒྱུ་མ་ལྟ་བུ་སྟེ། །མིག་ཡོར་གྱིས་ནི་ཀུན་ནས་བསླངས། །བྱིས་པ་རྣམས་ནི་སེམས་རྨོངས་བྱེད། །ཡང་དག་མ་ཡིན་རྨི་ལམ་འདྲ།
དེ་ལྟར་རྟོགས་ཤིག་དགེ་སློང་དག །ཏིང་འཛིན་རྒྱལ་པོའི་མདོ་ལས་ཀྱང་། །ཇི་ལྟར་བུ་མོ་གཞོན་ནུའི་རྨི་ལམ་ན། །བུ་ཕོ་བྱུང་ནས་དགའ་བར་གྱུར་པ་དང་། ། ཤི་ནས་མི་དགའ་གྱུར་
པ་ཇི་བཞིན་དུ། །ཆོས་རྣམས་ཐམས་ཅད་དེ་བཞིན་ཤེས་པར་གྱིས། །ཞེས་པ་ལ་སོགས་པའི་ལུང་མང་པོ་བཞུགས་པ་ལ་གཟིགས། ཁ་སྲད་བསྐྱར་བཟློས་ལབ་ལོབ་རྣམས། ཅི་
མིན་མིན་སྨྲས་པ་ཁོ་ན་འདྲ་སྟེ། གདུལ་བྱའི་ཁྱད་པར་ཚན་གཅིག་ལ་བསྐྱར་བཟློས་དང་ལབ་ལོབ་ཅི་མིན་མིན་སྨྲས་པས་ཕན་ཐོགས་པའི་རིགས་ལ་ཟད་པ་མེད། ལུང་ལས་
ཀྱང་། གཟུགས་ལ་བསམ་པ་དང་། དཔག་པ་དང་། ཚད་དང་མཉམ་པ་དང་མི་མཉམ་པ་མི་དམིགས་སོ། །ཞེས་པ་ལ་སོགས་པ་རྒྱ་ཆེར་གསུངས་པ་ལ་གཟིགས། བསྐྱར་༴

།བཟློས་དང་ཅི་མིན་མིན་གྱིས་ཕན་མི་ཐོགས་པར། ཀད་ཀད་ཅག་ཅག་པོས་ཕན་ཐོགས་པའི་རིགས་ལ་ཟད་པ་མེད། དེ་བས་ན་ངའི་རྩོམ་ཆོས་ལ་ཉུང་| ༄ ༅།
ལ་འདུས་པའི་ཀད་ཀད་ཅག་ཅག་པོ་ཡང་རིམ་པ་ཀྲིག་གེ་ཡོད། སྙན་ངག་གཙོ་བོར་བྱས་པའི་གཟབ་པ་ཆང་ཆུང་ཡང་ཡོད། སྒྲ་སྐྱོན་དོན་སྐྱོན་བྱུང་གིས་དོགས་ནས་ཤིན་ཏུ་གཟབ་པ་
ཡང་ཡོད། གཟབ་ཀྱང་གཟབ་ལ་ལེགས་ཀྱང་ལེགས་པ་ཡང་ཡོད། ཤིན་ཏུ་གཟབ་པ་ཡིན་པ་ལ་ཨ་རེ་ལེགས་ཁོ་ན་མ་བྱུང་བ་ཡང་ཡོད། ཉམས་མྱོང་འབར་བ་འབའ་ཞིག་གི་
དབང་དུ་སོང་བ་ལས་སྒྲ་སྐྱོན་དོན་སྐྱོན་གྱི་བརྟག་དཔྱད་ཡེ་མ་བྱས་པར་ཉམས་གང་ལྟར་ཤར་ཤར་དུ་བཀོད་པ་ཡང་ཡོད། ཉམས་གང་ལྟར་ཤར་ཤར་དུ་བཏང་ཡང་ཤུགས་ཀྱིས་ཐ་
སྙད་ལ་སོགས་པ་ཤིན་ཏུ་ལེགས་པ་བྱུང་བ་ཡང་ཡོད། ཉམས་མྱོང་དང་རྟོགས་པ་འབའ་ཞིག་གིས་རང་དབང་མེད་པར་བཀོད་པས་ཐ་སྙད་ལ་ཏིག་པོ་མི་འདུག་ཀྱང་། དོན་ཁོག་ཤིན་

ཏུ་མ་འཕྱུགས་པས་བྱིན་རླབས་ཤིན་ཏུ་ཆེ་བར་འབྱུང་བའི་བྱིན་རླབས་ཅན་ཡང་མང་དུ་ཡོད། སྤྱིར་ངའི་རྩོམ་ཆོས་ཐཐམས་ཅད་ལ་བྱིན་རླབས་ཅན་ཤ་སྟག་ལས་ཚིག་རྐྱང་པ་གཅིག་ཀྱང་
མེད། རྩོམ་ཆོས་ལེགས་རུང་མ་ལེགས་རུང་བྱིན་རླབས་ཅན་ཞི་ཚེ་ཡོད། དང་པོའི་རྩོམ་ཆོས་བྱིན་རླབས་མེད་པ་ཀུན་ཀྱང་ཕྱི་ནས་བྱིན་རླབས་ཅན་དུ་སོང༌། བླ་མ་བྱིན་རླབས་ཅན་
ལ་ང་རང་ཤིན་ཏུ་སྣང་བ་དག །རྟག་ཏུ་སྣང་བ་དག་པས་གོ་འདྲེས་ཁྱེར་མ་མྱོང་། མི་ལས་འདས་པའི་སངས་རྒྱས་དངོས་སུ་རྒྱུན་ཆད་མེད་པར་མཐོང་། ཞལ་ནམ་མཐོང་མཐོང་
དང་ནམ་མཇལ་མཇལ་གྱིས། དད་གུས་དུངས་དུངས་པ་ཆེད་དུ་བསྐྱེད་མ་དགོས་པར་རང་དབང་མེད་པར་མཆི་མ་ཐུལ་ཐུལ་བ་སྐྱེས། དུས་རྟག་ཏུ་དེ་ཙུག་ཡིན། དེ་ལྟ་བུའི་དད་
གུས་ལ་རྒྱུན་ཆད་ཡོང་མ་མྱོང་། མཇལ་བ་དང་དྲན་པའི་གདོང་གང་རེ་རེ་ལ་དད་གུས་བླ་ལྷག་རེ་མི་སྐྱེ་མི་སྲིད་པ་ཡིན། དེ་དང་དེའི་དུས་སུ་བྱིན་རླབས་བླ་ལྷག་གི་ཤར་ཤར་རེ་

༄༅། །མངོན་སུམ་ཚད་མར་བྱུང༌། སུ་ལ་བཤད་ཀྱང་བློར་མི་ཤོང་བའམ་ཡིད་མི་ཆེས་པ་ཡོང་མ་མྱོང་། ལར་ངའི་དད་གུས་སྐྱེ་ལུགས་སམ་མོས་གུས་ཡོད་
ལུགས་འདི་ལ་ཡོན་ཏན་འདི་ཙུག་ཏུ་གཤའ། ངོ་མཚར་རེ་ཆེ་སྙམ་པ་ལ་ཟད་པ་མེད། བཤད་ཀྱིས་མི་ལང་། བཤད་ཀྱིས་མི་ལང་། ཁ་རོག་པར་
རྒྱུག་རྒྱུག་རྒྱུག་ཡ། ཡ་ཡ་ཡ་
ཡ་ཡ་ཡ་ཡ་ཡ་ཡ་ཡཱ། གཏད་པ་ཅི་མེད་ལ་རྒོལ་ཅིག་ཡཱ། གཏད་པ་ཅི་ཡོད་པ་ལ་རྒོལ་བའི་མཁས་སུ་རེ་མང་པོ་འདུག་སྟེ། རླུང་གིས་ཁྱེར་ཞིང་སོང་བ་ལ་ཟད་པ་མེད་དོ། །སྟོད་
ནག་པ་རུ་འདི་སྐད་གླེང་། །རྒོད་པོའི་རྩེ་ཨཱི། །ཆོས་ཀྱི་མིག་གིས་བལྟས་ཙ་ན། །རྒོད་པོའི་རྩེ་ཨཱི། །ཚེ་འདི་གཏན་ནས་མི་འདུག་པར། །རྒོད་པོའི་རྩེ་ཨཱི། །འཇིག་རྟེན་ཕ་རོལ་
ག་ལ་སྲིད། །རྒོད་པོའི་རྩེ་ཨཱི། །འདི་དང་ཕྱི་མ་མི་འདུག་པར། །རྒོད་པོའི་རྩེ་ཨཱི། །བར་དོ་བྱ་བ་ག་ལ་སྲིད། །རྒོད་པོའི་རྩེ་ཨཱི། །ལུས་འདི་ས་རྡོ་བེམ་པོ་ཡིན། །རྒོད་པོའི་རྩེ་

ཨཱི། །གཉིད་ལོག་མཁན་གྱི་སེམས་ཉིད་མི་འདུག་པར། །རྒོད་པོའི་རྩེ་ཨཱི། །རྨི་ལམ་བྱ་བ་ག་ལ་སྲིད། །རྒོད་པོའི་རྩེ་ཨཱི། །ཕྱེ་ཡི་རྟིང་ལ་ཆབ་ཚ་གསོལ། །རྒོད་པོའི་རྩེ་
ཨཱི། །ཅི་ཡང་མྱོང་བའི་གཞི་མེད་པར། །རྒོད་པོའི་རྩེ་ཨཱི། །སྣ་ཚོགས་མྱོང་བ་འདི་འདྲ་མ། །རྒོད་པོའི་རྩེ་ཨཱི། །མི་སྲིད་པ་ཡི་སྲིད་པ་གཅིག །རྒོད་པོའི་རྩེ་ཨཱི། །ལྟ་མཁན་
མེད་པར་ཐམས་ཅད་མཐོང་། །རྒོད་པོའི་རྩེ་ཨཱི། །གང་ཡང་མཐོང་བ་མེད་པ་ཡིན། །རྒོད་པོའི་རྩེ་ཨཱི། །མཐོང་བ་སྣ་ཚོགས་འདི་འདྲ་མ། །རྒོད་པོའི་རྩེ་ཨཱི། །སུས་མཐོང་ཇི་
ལྟ་བུ་རུ་མཐོང་། །རྒོད་པོའི་རྩེ་ཨཱི། །ལྟ་མཁན་བལྟ་ས་གཏན་མེད་པར། །རྒོད་པོའི་རྩེ་ཨཱི། །འདི་འདྲའི་ལྟད་མོ་ཡ་མཚན་ཅན། །རྒོད་པོའི་རྩེ་ཨཱི། །ཆོས་ཀྱི་མིག་ཅན་ཐམས་
ཅད་ལ། །རྒོད་པོའི་རྩེ་ཨཱི། །ལྟད་མོ་འདི་ལས་ཆེ་བ་མེད། །རྒོད་པོའི་རྩེ་ཨཱི། །ཆོས་ཀྱི་མིག་དང་གཏན་བྲལ་བའི། །རྒོད་པོའི་རྩེ་ཨཱི། །ལོང་བ་རྣམས་ཀྱི་བློར་མི་ཤོང་།

! ༄༅། །རྒོད་པོའི་རྩེ་ཨཱི། །རང་ཅག་ཆོས་ཀྱི་མིག་ཅན་རྣམས། །རྒོད་པོའི་རྩེ་ཨཱི། །བཀའ་དྲིན་ཅན་གྱི་རྗེ་བཙུན་ལ། །རྒོད་པོའི་རྩེ་ཨཱི། །དད་གུས་རྒྱུན་
ཆད་མེད་པར་བྱས། །རྒོད་པོའི་རྩེ་ཨཱི། །བསྙེན་བཀུར་རྒྱུན་ཆད་མེད་པར་གྱིས། །རྒོད་པོའི་རྩེ་ཨཱི། །གསོལ་བ་རྒྱུན་ཆད་མེད་པར་ཐོབ། །རྒོད་པོའི་རྩེ་ཨཱི། །བཀའ་དྲིན་འདི་
ལས་ཆེ་བ་མེད། །རྒོད་པོའི་རྩེ་ཨཱི། །མལ་ནས་ཕྲིག་ཅིག་མ་འགུལ་བར། །རྒོད་པོའི་རྩེ་ཨཱི། །རྒྱལ་ཁམས་ཕྱོགས་མེད་བསྐོར་བྱས་ཤིང་། །རྒོད་པོའི་རྩེ་ཨཱི། །ལ་ཐུར་མང་པོ་
བགྲོད་བྱས་རྨིས། །རྒོད་པོའི་རྩེ་ཨཱི། །མལ་ནས་པྲིག་ཅིག་མ་འགུལ་བར། །རྒོད་པོའི་རྩེ་ཨཱི། །རྒྱལ་ཁམས་མང་པོ་བསྐོར་ལགས་པས། །རྒོད་པོའི་རྩེ་ཨཱི། །མིག་ཅན་རྣམས་
ལ་མངོན་སུམ་པ། །རྒོད་པོའི་རྩེ་ཨཱི། །བློ་ལ་འཐད་པར་མི་གདའ་སྟེ། །རྒོད་པོའི་རྩེ་ཨཱི། །མངོན་སུམ་མྱོང་བས་གྲུབ་ཅིང་གདའ། །རྒོད་པོའི་རྩེ་ཨཱི། །མིག་ཅན་རྣམས་ལ་6

མངོན་སུམ་པ། །རྒོད་པོའི་རྩེ་ཨཱི། །དམུས་ལོང་རྣམས་ཀྱི་བློར་མི་ཤོང༌། །རྒོད་པོའི་རྩེ་ཨཱི། །ལོང་བ་རྣམས་ལ་མ་འཐད་དེ། །རྒོད་པོའི་རྩེ་ཨཱི། །མིག་ཅན་རྣམས་ལ་ཤིན་ཏུ་
འཐད། །རྒོད་པོའི་རྩེ་ཨཱི། །ཆོས་ཀྱི་མིག་དང་མི་ལྡན་པའི། །རྒོད་པོའི་རྩེ་ཨཱི། །ལོང་བ་རྣམས་ལ་མི་འཐད་དེ། །རྒོད་པོའི་རྩེ་ཨཱི། །རྗེ་བཙུན་དམ་པའི་བྱིན་རླབས་ཀྱིས།
རྒོད་པོའི་རྩེ་ཨཱི།།མི་ཤེས་ལིང་ཏོག་བསལ་བྱས་ནས། །རྒོད་པོའི་རྩེ་ཨཱི། །ཆོས་ཀྱི་མིག་མཆོག་ཕྱེད་པ་ཡི། །རྒོད་པོའི་རྩེ་ཨཱི། །རྟོགས་ལྡན་རྣམས་ཀྱི་བྱིན་རླབས་ཀྱིས། མངོན་
སུམ་ཚད་མར་མཐོང་ལགས་པས། །རྒོད་པོའི་རྩེ་ཨཱི། །མངོན་སུམ་ཚད་མ་འདི་ཉིད་ནི། །རྒོད་པོའི་རྩེ་ཨཱི། །ཤིན་ཏུ་རིགས་ཤིང་འཐད་ལ་ལྟོས། །རྒོད་པོའི་རྩེ་ཨཱི། །ལོང་
བས་ལོང་ཁྲིད་བྱེད་པ་རྣམས། །རྒོད་པོའི་རྩེ་ཨཱི། །འཐད་འཐད་འདྲ་སྟེ་གཉིས་ཀ་བུབ། །རྒོད་པོའི་རྩེ་ཨཱི། །བེའུ་སྦྲེལ་གཡང་ལ་ལྷུང་ལ་ལྟོས། །རྒོད་པོའི་རྩེ་ཨཱི། །དེ་འདྲའི་8

།ལོང་བ་ང་རྒྱལ་ཅན། །རྒོད་པོའི་རྩེ་ཨཻ། །སངས་རྒྱས་ཀྱིས་ཀྱང་མ་ཐུལ་ན། །རྒོད་པོའི་རྩེ་ཨཱི། །ཁོ་བོ་འདྲ་བས་ག་ན་ཐུལ། །རྒོད་པོའི་རྩེ་ཨཻ།л ༄ ༅།
རེ་ཤིག་བཏང་སྙོམས་ཙམ་དུ་ནི། །རྒོད་པོའི་རྩེ་ཨཱི། །བཞག་པ་ཙམ་ལས་མ་བཏུབ་བོ། །རྒོད་པོའི་རྩེ་ཨཱི། །སྙིང་རེ་རྗེ་སྟེ་ལོང་བ་རྣམས། །རྒོད་པོའི་རྩེ་ཨཱི། །མཛེ་ཐོག་ཏུ་ཡང་
ཕོལ་བསྣན་བཞིན། །རྒོད་པོའི་རྩེ་ཨཱི། །ལོང་བའི་ཐོག་ཏུ་ང་རྒྱལ་གྱི། །རྒོད་པོའི་རྩེ་ཨཱི། །རི་བོས་མནན་པའི་གཏི་ཐུག་པོ། །རྒོད་པོའི་རྩེ་ཨཱི། །སྙིང་རེ་རྗེ་སྟེ་བྱ་ཐབས་
མེད། །རྒོད་པོའི་རྩེ་ཨཱི། །མཆི་མ་ཤོར་ཏེ་སྲན་པ་ལས། །རྒོད་པོའི་རྩེ་ཨཱི། །བྱ་ཐབས་མ་རྙེད་འཕགས་པའི་ཚོགས། །རྒོད་པོའི་རྩེ་ཨཱི། །ཆོས་ཀྱི་མིག་གིས་ཀུན་མཐོང་
བའི། །རྒོད་པོའི་རྩེ་ཨཱི། །རང་ཅག་ཕ་སྤད་ཨ་རེ་འཚེངས། །རྒོད་པོའི་རྩེ་ཨཱི། །ཕ་སྤད་འཚེངས་སོ་དགའ་བར་སོམས། །རྒོད་པོའི་རྩེ་ཨཱི། །ཆོས་སྐུ་འགྱུར་མེད་མ་མཐོང་.

བར། །རྒོད་པོའི་རྩེ་ཨཱི། །བླ་མེད་རྫོགས་པའི་བྱང་ཆུབ་ཅིག །རྒོད་པོའི་རྩེ་ཨཱི། །ད་གཟོད་འཐོབ་ཏུ་རེ་བ་རྣམས། །རྒོད་པོའི་རྩེ་ཨཱི། །ཆོས་སྐུ་འཕོ་འགྱུར་མེད་པ་ལ། །རྒོད་
པོའི་རྩེ་ཨཱི། །གོང་ནས་གོང་དུ་འཕོ་འགྱུར་བར། །རྒོད་པོའི་རྩེ་ཨཱི། །སྒྲོ་བཏགས་དམིགས་པའི་ལྟ་བ་ཅན། །རྒོད་པོའི་རྩེ་ཨཱི། །འདི་ལ་བྱང་ཆུབ་ཐོབ་པའི་དུས། །རྒོད་པོའི་རྩེ་
། །ཡོང་བར་མི་སྲིད་འཕྱུགས་པའི་ཕྱིར། །རྒོད་པོའི་རྩེ་ཨཱི། །ཤར་དུ་དོན་གཉེར་ནུབ་ཏུ་རྒྱུག །རྒོད་པོའི་རྩེ་ཨཱི། །འཕྱུགས་ཚབ་དེ་ལས་ཆེ་བ་མེད། །རྒོད་པོའི་རྩེ་ཨཱི། །དེ་ལ་
ཉེ་རུ་རེ་ཙ་ན། །རྒོད་པོའི་རྩེ་ཨཱི། །དོན་ལ་ཇེ་རིང་ཇེ་རིང་སོང་། །དོན་ཆེན་འགྲུབ་པར་མི་སྲིད་པས། །ཕུང་གྱོད་འདི་ལས་ཆེ་བ་མེད། །ལམ་ལ་དཀའ་ལས་བྱས་བྱས་ནས།
ཐོག་ཁར་སླེབ་ཁར་རྦབ་ཏུ་ལྷུང་། །འབད་པ་དོན་མེད་གྱོང་རེ་ཆེ། །འཐོབ་ཏུ་རེ་ཞིང་མ་ཐོབ་དོགས། །རེ་དང་དོགས་པའི་སྒྲོག་གིས་བཅིངས། །ལམ་ལ་རྣལ་མར་ཚུད་དུ་རེ།

།ཐ་མལ་ཟང་མར་ལུས་ཀྱིས་དོགས། །རེ་དང་དོགས་པའི་རྙོགས་མ་ཡིས། །རང་གསལ་རང་དྭངས་ཟག་མེད་ཀྱི། །བདེ་བ་ཆེན་པོའི་གཏིང་ནས་! ༄༅།
དཀྲུགས། །རྟོག་པ་ཉིང་དྲུའི་རྙོགས་མ་བསླང་། །ཟག་མེད་བདེ་ཆེན་མཐོང་མི་སྲིད། །མདའ་སྣུན་ཆེན་པོའི་ཞལ་ནས་ཀྱང་། །ཏོག་གེས་དགོས་པ་མེད་ཀྱིས་སྔ་བས་ཆོག་པར་
ཟད། །གང་ལ་དམིགས་ཀྱང་དམིགས་པ་དེ་ཡིས་ཐར་པ་སྒྲིབ། །བཟང་པོར་བཏགས་ཀྱང་དེ་ཡི་ནད་ཀྱིས་དམན་པར་ལྟུང༌། །དམན་པའི་ལས་ལ་སྤྱད་པའི་རྣམ་སྨིན་རྒྱུན་མི་
འཆད། །ཅེས་གསུངས་སོ། །ཡང་གསུངས་པ། འབྲས་བུ་ཐོགས་པ་མེད་པ་གདོད་ནས་རང་ལ་གནས། །དེ་ཕྱིར་རེ་དང་དོགས་པའི་གཉེན་པོས་འཆིང་མི་དགོས། །ཞེས་
གསུངས་སོ། །གསེར་འཕྲེང་ལས། འདོད་དང་རྩོལ་བ་ཡོད་ན་སངས་མི་རྒྱ། །ཞེས་གསུངས་སོ། །དངོས་པོའི་གཤིས་ཀྱི་གནས་ལུགས་མ་མཐོང་བ་རྣམས་ཤིན་ཏུ་ཡུས་སོ།
n

དངོས་པོའི་གནས་ལུགས་ཁོང་དུ་ཆུད་ཨ་ཅང་ཡང་ཆེས་ཏེ། ཕྱོགས་ན་མི་ཉེར་བར་དོན་འགྲུབ་ཏུ་རེ་བ་རྣམས་སྙིང་རེ་རྗེ་ན། སངས་རྒྱས་ཐམས་ཅད་ཀྱི་ཡུལ་ལ་འཇུག་པ་ཡེ་ཤེས་
སྣང་བ་རྒྱན་གྱི་མདོ་ལས། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ནི་མངོན་པར་རྫོགས་པར་སངས་མ་རྒྱས། སངས་མི་རྒྱ། མངོན་
པར་རྫོགས་པར་སངས་རྒྱ་བར་མི་འགྱུར་རོ། །དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ཀྱིས་ཀུན་ནས་ཉོན་མོངས་པ་མ་སྤངས། རྣམ་པར་
བྱང་བ་མངོན་དུ་མ་བྱས་པའོ། །ཞེས་གསུངས་སོ། །དེ་ཀུན་རེ་བདེན་ན། སངས་རྒྱས་མཁན་མེད་པར་སངས་ག་ན་རྒྱ། ཆད་མཁན་མེད་པར་སུ་ཆད། སུ་རྟག །གང་
ཆད། གང་རྟག །གཞི་ཆོས་ཅན་མ་གྲུབ་པར་ཁྱད་པར་གྱི་བྱེད་པའི་ཆོས་ག་ན་གྲུབ། མངོན་སུམ་ན་ལྟོས་དང་། དབང་པོའི་མངོན་སུམ། རྣལ་འབྱོར་གྱི་མངོན་སུམ། རང་

n ༄༅། །རིག་པའི་མངོན་སུམ། སངས་རྒྱས་མཁན་བྱུང་ན། དེ་བདག་ཏུ་འཛིན་པ་ཡིན་མོད། བདག་ཏུ་འཛིན་པ་ལ་སངས་རྒྱས་ག་ལ་སྲིད། ཀུན་ནས་ཉོན་
མོངས་པ་སྤང་དུ་བྱུང་ན་དངོས་པོར་འཛིན་པ་ཡིན་མོད། དངོས་པོར་འཛིན་པ་ལ་སངས་རྒྱས་ག་ལ་སྲིད། རྣམ་པར་བྱང་བ་ལ་མངོན་དུ་བྱ་རྒྱུ་ཞིག་བྱུང་ན། དེ་བས་ཀྱང་དངོས་པོར་
འཛིན་པ་ཡིན་མོད། དངོས་པོར་འཛིན་པ་ལ་སངས་རྒྱས་ག་ལ་སྲིད། ཆོས་ཉིད་མ་མཐོང་བའི་ལོང་བ་ང་རྒྱལ་ཅན་རྣམས་ཐེ་ལེ་ལེའི། རང་རེས་ཆོས་ཉིད་མ་མཐོང་བའི་ཐོག་ཏུ་
ཆོས་ཉིད་མཐོང་བའི་མིག་ཅན་རྣམས་ལ་ཤིན་ཏུ་སྨོད་ཅིང་། ཐག་བསྲིང་བར་བྱེད་པའི་ལོང་བ་ང་རྒྱལ་ཅན་རྣམས་ཐེ་ལེ་ལེ། ལེ་ལེ་ལེ། ལེ་ལེ་ལེ། ལེ་ལེ་ལེ་ལེའི། ཤེས་རབ་
སྙིང་པོ་ལས། ཐོབ་པ་མེད་མ་ཐོབ་པ་ཡང་མེད་དེ། བྱང་ཆུབ་སེམས་དཔའ་རྣམས་ལ་ཐོབ་པ་མེད་པའི་ཕྱིར། ཤེས་རབ་ཀྱི་ཕ་རོལ་ཏུ་ཕྱིན་པ་ལ་རྟེན་ཅིང་གནས་ཏེ། སེམས་ལ་
n

སྒྲིབ་པ་མེད་ཅིང་སྐྲག་པ་མེད་དེ། ཕྱིན་ཅི་ལོག་ལས་ཤིན་ཏུ་འདས་ནས། མྱ་ངན་ལས་འདས་པ་ཆེན་པོའི་མཐར་ཕྱིན་ཏོ། །དུས་གསུམ་དུ་རྣམ་པར་བཞུགས་པའི་སངས་རྒྱས་
ཐམས་ཅད་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལ་བརྟེན་ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས་སོ། །ཞེས་གསུངས་པ་
དང་། ཤེས་རབ་ཀྱི་ཕ་རོལ་ཏུ་ཕྱིན་པ་སྡུད་པ་ཚིགས་སུ་བཅད་པ་ལས་ཀྱང་། གང་ལ་ཤེས་རབ་ཕ་རོལ་ཕྱིན་མཆོག་མི་དམིགས་ཤིང་། །བྱང་ཆུབ་སེམས་དཔའ་མི་དམིགས་བྱང་
ཆུབ་སེམས་མི་དམིགས། །དེ་སྐད་ཐོས་ནས་རྨོངས་པ་མེད་ཅིང་སྐྲག་མེད་པ། །ཞེས་གསུངས་པ་དེ་ནི་ཆོས་ཀྱི་མིག་ཅན་རྣམས་ལ་ཟེར་བ་ཡིན། ཤིན་ཏུ་རྨོངས་ཤིང་ཤིན་ཏུ་
དངངས་ཞིང་སྐྲག་པ་དེ་ནི་ཆོས་ཀྱི་མིག་དང་བྲལ་བའི་ལོང་བ་ང་རྒྱལ་ཅན་རྣམས་ལ་ཟེར་བ་ཡིན་པར་མངོན་སུམ་ན་གསལ་ལོ། །དེ་སོགས་མདོ་རྒྱུད་བསྟན་བཅོས་ལ་སོགས་ཀྱི་ལུང་༔

།ཁུངས་དྲངས་ན་ཟད་པ་མེད་དོ། ། ཨོ་འོ་ཧོ།འདི་ཙུག་མ། འདི་ཙུག་ལགས། རྗེ་བཙུན་རིན་པོ་ཆེ་སྤོས་ཀ་བའི་ཞལ་ནས། རྩ་བ་མེད་པའི་སྡོང
ལོ་འདབ་རྒྱས། །རི་བོང་རས་ཕུག་སྡུག་བསྔལ་བསམ་མི་ཁྱབ། །མོ་གཤམ་བུ་ཡིས་བྱ་བ་སྣ་ཚོགས་བྱེད། །ནམ་མཁའི་པདྨོ་ཁ་དོག་དྲི་བསུང་ལྡན། །རུས་སྦལ་སྤུ་ཡིས་བཟང་
གོས་བདེ་དྲོད་མཛེས། །ཞེས་གསུངས། སློབ་དཔོན་ཆེན་པོ་མདའ་བསྣུན་གྱི་ཞལ་ནས་ཀྱང་། རྩ་བ་བྲལ་བ་དེ་ཉིད་གང་སེམས་པ། །བླ་མའི་མན་ངག་ཐོབ་པ་དེ་ཡིས་ཆོག །
ཅེས་གསུངས་པས། བདག་མེད་གཞི་མེད་རྩ་བ་མེད་པའི་བརྡ། སློབ་དཔོན་རིན་པོ་ཆེས་ཇོ་མོའི་བྱིན་རླབས་མཛད་པའི་དུས་སུ་ཡང་། ཕྱག་རྒྱ་ཆེན་པོའི་གནས་མཆོག་དམ་པ་
ན༑ །བྱང་ཆུབ་སེམས་དཔའ་སྤྱོད་པའི་བློ་གྲོས་བཞུགས། །ཞེས་ཕྱག་རྒྱ་ཆེན་པོ་བསམ་དུ་མེད་པའི་བརྡ་ཡིན་གསུང་། བརྡ་དེ་ཀུན་ལ་བློ་ཤིན་ཏུ་འཐད་པར་བྱུང་ངོ་། །རྐྱེན་ཤར་བ་ ྨ

རྩ་བ་མེད་པའི་བརྡ་ཤིན་ཏུ་གསལ་བར་འདུག་གོ། །ཏིང་ངེ་འཛིན་རྒྱལ་པོའི་མདོ་ལས་ཀྱང་། ཇི་ལྟར་བུ་མོ་གཞོན་ནུའི་རྨི་ལམ་ན། །བུ་ཕོ་བྱུང་ནས་དགའ་བར་གྱུར་པ་དང་།
ནས་མི་དགར་གྱུར་པ་ཇི་བཞིན་དུ། །ཆོས་རྣམས་ཐམས་ཅད་དེ་བཞིན་ཤེས་པར་གྱིས། །ཞེས་པ་ལ་སོགས་པ་རྩ་བ་མེད་པའི་དཔེ་དུ་མ་བཀོད་ནས་གདའ་བ་ལ་གཟིགས་དང་།
ལ་སོགས་པ་མདོ་སྡེ་དང་རྒྱུད་སྡེ་དུ་མ་དང་། མཁས་པའི་བསྟན་བཅོས་དུ་མ་དང་། བླ་མ་དམ་པའི་གདམས་ངག་དང་། ཉམས་མྱོང་དུ་མ་ལས་ཀྱང་ཆོས་ཐམས་ཅད་རྩ་བ་མེད་པ་
འབའ་ཞིག་ཏུ་གསུངས་ནས་འདུག་གོ། །སློབ་དཔོན་བྲམ་ཟེ་ཆེན་པོའི་ཞལ་ནས་ཀྱང་། རྣམ་རྟོག་ཀུན་གྱི་རྩ་བ་སེམས་ཡིན་ལ། །སེམས་མེད་ཕྱིར་ན་རྣམ་རྟོག་ག་ལ་ཡོད། །ཅེས་
གསུངས་པས། རྩ་བ་མེད་པའི་ཆོས་ཉིད་རང་བཞིན་གྱིས་རྣམ་པར་དག་པ་འདི་ལ་ཆད་པ་གང་ཆད། རྟག་པ་གང་རྟག །ཆད་པ་གང་ན་གདའ། རྟག་པ་གང་ན་གདའ། མཐའ་

།གང་ཡིན། དབུས་གང་ཡིན། ད་རུང་དུ་མཐའ་གང་ཡིན། དབུས་གང་ཡིན། ཡོད་པ་གང་ཡོད། མེད་པ་གང་མེད། ཡིན་པ་གང་ན་༄༅།
གདའ། མིན་པ་གང་ན་གདའ། སྟོང་པ་གང་ན་གདའ། མི་སྟོང་པ་གང་ན་གདའ། ཕྱག་རྒྱ་ཆེན་པོ་གང་ན་གདའ། ཕྱག་རྒྱ་ཆུང་བ་གང་ན་གདའ། སློབ་དཔོན་བློ་གྲོས་མི་
བཟད་པའི་ཞལ་ནས། ཐམས་ཅད་སྟོང་པའི་ཆོས་རྣམས་ལ། །ཐོབ་པ་ཅི་ཡོད་ཤོར་ཅི་ཡོད། །ཅེས་གསུངས་པས། ཐམས་ཅད་སྟོང་པའི་ཆོས་རྣམས་ལ། །རྟག་པ་ཅི་ཡོད་ཆད་
ནྲྀ ཅི་ཡོད། །དེ་བཞིན་དུ། དབུས་མ་ཅི་ཡོད་མཐའ་ཅི་ཡོད། །ཡོད་པ་ཅི་ཡོད་མེད་ཅི་ཡོད། །འགྲུབ་པ་ཅི་ཡོད་མ་འགྲུབ་ཅི།དགོས་པ་ཅི་ཡོད་མི་དགོས་ཅི། །རེ་བ་ཅི་ཡོད་
དོགས་ཅི་ཡོད། །གཡེའི་མི་དག་ཆེན་མོ་ཀུན། །གསང་གསིང་བྱས་པའི་ཁ་ན་མེད། །མི་ང་ན་རེ་འདི་སྐད་ལོ། ། ཡེ་ནས་ཆོས་སྐུའི་ངང་ཉིད་ལས། །སྐད་ཅིག་ཙམ་ཡང་གཡོ་མ་
A

མྱོང་། །དེ་ལྟར་རྟོགས་པའི་སྒོམ་ཆེན་པས། །ད་གཟོད་ཆོས་སྐུ་འཐོབ་འདོད་པ། །རང་སེམས་རྙོགས་མས་རང་དཀྲུགས་ནས། །ཆོས་སྐུ་རང་གསལ་བསྒྲིབ་པར་མཆིའོ། །ནང་
ནས་རྟོག་པའི་སྤྲིན་མཆེད་པས། །ཡེ་དྭངས་ནམ་མཁའི་ཁམས་གཡོགས་ཏེ། །ཡེ་གསལ་ཉི་འོད་བསྒྲིབ་པར་མཆིའོ། །ཆོས་སྐུ་ཐོབ་འདོད་ལ་སོགས་པའི། །ཞེ་འདོད་ཞེན་པའི་
སྐྱོན་ཚོགས་ཀྱིས། །ང་དང་ང་ཡིར་འཛིན་པའི་ཚོགས། །མ་ཚོར་ངང་གིས་མཆེད་གྱུར་ནས། །འཁོར་བའི་སྡོང་པོ་འཕེལ་བར་མཆིའོ། །འགྱུར་མེད་ལྷུན་གྲུབ་མཁྱེན་པར་
མཛོད། །འགྲོ་བའི་མགོན་པོ་ཞང་རིན་པོ་ཆེས་མཛད་པའི་བསྟན་བཅོས་ས་སློག་གནམ་ལོག་མ་ཞེས་བྱ་བ་རྫོགས་སོ།། ༈ མདོ་ལས་བྱུང་བའི་དཀོན་མཆོག་གསུམ་གྱི་བཀྲ་ཤིས་བཞུགས།
སྟོན་མཆོག་དམ་པ་ལྷ་མིས་མཆོད་འོས་པ། །སངས་རྒྱས་ཕྱག་འཚལ་དེང་འདིར་བདེ་ལེགས་ཤོག །སེམས་ཅན་གང་དག་འགྲོ་དང་མི་འགྲོ་བ། །དེ་དག་ཐམས་ཅད་དེང་འདིར་8

J1
༈བདེ་ལེགས་ཤོག །ཞི་བ་ཆགས་བྲལ་ལྷ་མིས༴ ཆོས་ལ་ཕྱག་འཚལ༴ buerNad
unkg
སེམས་ཅན་གང་དག༴ དེ་དག་ཐམས་ཅད༴ ཚོགས་མཆོག་དམ་པ་ལྷ་མིས༴ དགེ་འདུན་
qerr5uns
ཕྱག་འཚལ༴ སེམས་ཅན༴ དེ་དག་ཐམས་ཅད་དེང་འདིར་བདེ་ལེགས་ཤོག། །།
732
༄། །མཉན་ཡོད་བདུད་སྡེའི་གཡུལ་ལས་རྒྱལ་བ་ཡི། །དགེ་མཚན་ལས་བྱུང་ཆོ་འཕྲུལ་མཆོད་སྡོང་ཆེ།།

